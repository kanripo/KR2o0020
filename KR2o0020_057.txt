# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.801626
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十一下
<pb:KR2o0020_WYG_057-1a>¶
　欽定四庫全書¶
御批資治通鑑綱目卷四十一下¶
　(甲/申)中宗皇帝嗣聖元年(二月睿宗文明元年/九月太后光宅元年)考異(按統/系例)¶
　(曰簒賊謂簒位干統而不及傳世者注云如漢之吕后/王莽唐之武后據漢吕后稱制每歲首分注髙皇后吕)¶
　(氏某年此當分注太后武氏光宅元/年後凡分注年號皆當作太后武氏)¶
　　　書法(於是太后以二月廢帝立睿宗改元文明九/月太后改元光宅不紀光宅黜武氏也曷爲)¶
　　　(不以文明大書不與武氏之得廢立也故/從唐鑑以嗣聖紀年而每歲書帝在某州)¶
　　　發明(昔范公祖禹修通鑑分職唐史著爲唐鑑一/書取法春秋黜武氏之號繫嗣聖之年而通)¶
<pb:KR2o0020_WYG_057-1b>¶
　　　(鑑則本之唐史列武氏于本紀即以光宅紀元自/後盡用武氏之號今綱目止以嗣聖紀年終武氏)¶
　　　(世是雖與范氏相出入要亦求其是而已夫中宗/國之正統武氏無故廢之甚至革命易姓無異莽)¶
　　　(操所爲然天下猶唐之天下武氏安得而絶之綱/目繫嗣聖而黜光宅所以扶三綱立人極示天下)¶
　　　(以正大之義使後世賊亂之徒無以自立於天下/爾或曰呂后制朝何不繫惠帝之年曰惠帝既没)¶
　　　(固無年之可紀况吕后又取他人子名爲惠帝子/而立之故綱目但以兩行分注紀吕氏之年已足)¶
　　　(見其非正統之意固不得與中宗尚/在者爲比而得以繫嗣聖之號也)¶
　春正月立妃韋氏爲皇后○以韋宏敏同三品○二月¶
　太后廢帝爲廬陵王立豫王旦考異(按統系例注簒賊/事亦連書但每歲)¶
<pb:KR2o0020_WYG_057-2a>¶
(首及有異事處一加其名據王莽歲首事冠其名下無/異事連書者不冠以名此當書太后武氏廢帝而其下)¶
(以馮元常爲驩州刺史在温州大水葬乾陵之下改元/及服色官名在括州大水之下殺侍中裴炎在李孝逸)¶
(擊李敬業之下以崔詧韋方質同平章事在李景諶罷/郭待舉罷之下事各冠以武氏而削太后二字餘無異)¶
(事者並不必加武氏字後並/倣此庶㡬與凡例不相戾也)¶
　(中宗欲以后父韋𤣥貞爲侍中裴炎固争中宗怒曰/我以天下與韋𤣥貞何不可而惜侍中邪炎懼白太)¶
　(后宻謀廢立太后集百官於乾元殿勒兵宣令廢中/宗爲廬陵王中宗曰我何罪太后曰汝欲以天下與)¶
　(韋𤣥貞何得無罪乃幽于别所立豫王旦爲皇帝妃/劉氏爲皇后永平王成器爲太子廢太孫重照爲庶)¶
　(人改元文明旦居别殿不得有所預政事皆决於太/后有飛騎十餘人飲於坊曲一人言曏知别無勲賞)¶
<pb:KR2o0020_WYG_057-2b>¶
　(不若奉廬陵一人起告知座未散皆捕繫羽林獄言/者斬餘皆絞告者除五品官告宻之端自此興矣胡)¶
　(氏曰世觀中宗之廢者徃徃歸咎武氏而不知事起/裴炎也炎但知𤣥貞與政必與已分權不若倚后爲)¶
　(重而不爲唐室逺慮以啟革命屠/戮之禍罪不止於廢君而已也)集覽(坊曲街坊巷/曲也巷一曰)¶
　(里曲者里之一曲如韋曲杜曲也東京夢華録東京/平康巷一曰平康里自城北門而入東回三曲妓樂)¶
　(所/居)質實(廬陵縣名注見漢獻帝建安三年豫王旦豫/州名注見漢光武建武十九年汝南旦髙宗)¶
　(第八子永平王成器永平縣名隋初所置屬始安郡/唐因之宋開寳中省入平樂縣故址在平樂府城東)¶
　(北城器睿/宗長子)¶
　　書法(不書迎旦入即位何據漢諸帝不予武氏之/得廢立也故自是帝書帝旦書豫王旦是禍)¶
<pb:KR2o0020_WYG_057-3a>¶
　　(也裴炎/激之)¶
　　發明(裴炎白太后而謀廢立然綱目止歸惡太后/者何也武氏包藏禍心竊窺神器已非一日)¶
　　(縱使裴炎不爲此謀中宗亦必無久安之理故綱/目深探本情直書太后而不及裴炎者亦所以原)¶
　　(其實/也)¶
太后以劉仁軌爲西京留守¶
　(仁軌上䟽辭以衰老不堪居守囚陳呂后/禍敗之事以申規戒太后璽書慰諭之)質實(璽書/注見)¶
　(漢光武建武三年呂氏禍/敗之事詳見漢髙后八年)¶
　　發明(綱目凡統繫于一者直書以其人爲某官是/時中宗既廢雖立豫王其實國政初無所預)¶
<pb:KR2o0020_WYG_057-3b>¶
　　(故每事必掲太后于上明天下事制於太后也然/不黜之者社稷猶繫乎唐而武氏猶爲唐之太后)¶
　　(故也至他日革命則非矣/綱目亦豈輕於絶人哉)¶
太后始御紫宸殿質實(紫宸殿注見憲宗/元和十四年宣政)¶
　(太后御武成殿皇帝帥王公以下上尊號/自是太后常御紫宸殿施黲紫帳以視朝)¶
　　書法(曷爲不書臨朝臨朝常辭也/書御紫宸殿則儼然帝矣)¶
太后以王徳眞爲侍中劉禕之同三品○三月太后殺¶
故太子賢¶
　(初太后命將軍邱神勣詣巴州檢校故太子賢宅以/備外虞風使殺之至是神勣逼賢自殺太后乃歸罪)¶
<pb:KR2o0020_WYG_057-4a>¶
　(神勣貶之而追封賢爲雍王/尋復以神勣爲金吾將軍)質實(巴州注見梁武帝/天監四年雍縣名)¶
　(注見周顯/王入年)¶
夏四月太后遷帝于房州又遷于均州質實(房州注見/漢獻帝建)¶
(安二十四年房陵均州注/見晉元帝建武元年武當)○閏五月太后以武承嗣同¶
三品○秋七月溫州大水質實(溫州注見漢恵/帝三年東甌)¶
　(流四千/餘家)¶
八月葬乾陵質實(一統志云乾陵在西安府乾州/西北五里梁山與武后合葬)○太¶
后以馮元常爲隴州刺史¶
<pb:KR2o0020_WYG_057-4b>¶
　(初尚書左丞馮元常爲髙宗所委常宻言中宫威權/太重宜稍抑損髙宗不能用及太后稱制四方爭言)¶
　(符瑞嵩陽獻瑞石元常奏言狀渉謟/詐不可誣罔天下太后不悅出之)質實(隴州注見/漢光武建)¶
　(武六年汧馮元常安陽人嵩陽/縣名注見隋煬帝大業十三年)¶
武承嗣罷○括州大水¶
　(流二千/餘家)¶
　　書法(大水何隂盛之徴也太后始爲昭儀則書萬/年宮大水繼書恒州大水爲皇后則書括州)¶
　　(海溢至是御殿則書温州大水括州大水然則武/氏禍水也土之不勝有自來矣綱目屢書不一書)¶
　　(所以示後/世戒也)¶
<pb:KR2o0020_WYG_057-5a>¶
九月太后改元及服色官名¶
　(太后改元光宅旗幟皆從金色八品服碧東都爲神/都尚書省爲文昌臺僕射爲左右相六曹爲天地四)¶
　(時六官門下省爲鸞臺中書省爲鳯閣侍中爲納言/中書令爲内史御史臺分爲左右肅政臺其餘悉以)¶
　(義類/改之)質實(神都注見秦莊/襄王元年三川)¶
　　書法(旗幟從金色耳書改服色何誅意也/金土子也其欲代唐之意昭昭矣)¶
太后立武氏七廟¶
　(武承嗣請追王其祖立武氏七廟太后從之裴炎諫/曰太后母臨天下當示至公不可私於所親獨不見)¶
　(呂氏之敗乎太后曰呂氏以權委生者故敗今吾追/尊亡者何傷乎對曰事當防㣲杜漸不可長耳太后)¶
<pb:KR2o0020_WYG_057-5b>¶
　(不從追尊五代祖爲公妣爲夫人高曾祖考爲王妣即/皆爲妃胡氏曰哀哉裴炎  之愚也人主一言之失)¶
　(勸女主廢之而戒以防㣲杜/漸事尚有㣲漸於廢君者乎)質實(七廟注見楚/義帝元年)¶
　　書法(追贈其祖可也爲之立廟亦可也而必七/焉則已帝制矣綱目别嫌明㣲故謹書之)¶
英公李敬業起兵揚州太后遣將軍李孝逸擊之¶
　(時諸武用事唐宗室人人自危衆心憤惋會桞州司/馬英公李敬業及弟敬猷唐之竒駱賔王杜求仁魏)¶
　(思温皆失職怨望乃謀起兵遂矯詔殺揚州長史開/府庫赦囚徒旬日間得勝兵十餘萬復稱嗣聖元年)¶
　(敬業自稱匡復上將復求得貎類濮王賢者置之軍/中云賢不死逃至此令其舉兵移檄州縣畧曰僞臨)¶
　(朝武氏者人非温順地實寒㣲昔充太宗下陳嘗以/更衣入侍洎乎晚節穢亂春宫宻隠先帝之私隂圖)¶
<pb:KR2o0020_WYG_057-6a>¶
　(後庭之嬖踐元后於翬翟陷吾君於聚麀殺姊屠兄/弑君鴆母人神之所同嫉天地之所不容包藏禍心)¶
　(竊窺神器君之愛子幽之於别宫賊之宗盟委之以/重任一抔之土未乾六尺之孤何在太后見之問誰)¶
　(所爲或對曰駱賔王太后曰宰相之過也人有如此/才而使之流落不偶乎遣左玉鈐衛大將軍李孝逸)¶
　(將兵三十萬以討敬業追削其/祖考官爵發冢斵棺復姓徐氏)集覽(太宗下陳以武后/嘗充太宗才人)¶
　(故曰太宗下陳李斯傳飾後宫充下陳索隠曰下陳/猶後列也晏子云有二女願得入身於下陳是也楚)¶
　(辭班倢伃自悼賦登薄軀於宫闕兮充下陳於後庭/穢亂春宫職林太子故事東宫謂之春宫先髙宗爲)¶
　(太子時入侍太宗見武氏而悦之故曰穢亂春宫翬/翟注見陳宣帝太建八年禕翟聚麀記父子聚麀注)¶
　(聚共也牝鹿曰麀/不偶猶言不遇)質實(桞州按一統志本秦桂林郡/地漢屬鬰林郡三國呉復屬)¶
<pb:KR2o0020_WYG_057-6b>¶
　(桂林郡後又析置馬平郡梁大同間兼置龍州治龍/江南隋開皇中廢郡徙州治江北尋廢以馬平縣置)¶
　(象州大業初州廢以其地屬始安郡唐爲昆州治馬/平縣尋改南昆州貞觀中始改柳州屬嶺南道天寳)¶
　(初改龍城郡乾元初復爲柳州光化後爲楚馬氏所/據五代時屬南漢宋仍爲柳州屬廣南西路咸淳初)¶
　(徙治柳城縣之龍江元至元中改置柳州路本朝改/爲柳州府徙治馬平縣𨽻廣西道李敬業曹州離姑)¶
　(人勣之孫揚州注見漢/武帝元朔五年淮南)¶
　　書法(書起兵何惡武氏也故敬業書爵/而孝逸止書擊其殺之不書誅)¶
　　發明(廢君天下之大惡人神之所同憤天下有能/討之者討之可也敬業爲是舉兵其名正矣)¶
　　(然曷不書討敬業等本以失職怨望非真有討亂/之心故書爵書起兵姑即此以正武氏之罪而非)¶
<pb:KR2o0020_WYG_057-7a>¶
　　(以是予敬業也使其果能以興復/爲心奮不顧身則必以討書之矣)¶
太后殺侍中裴炎以騫味道爲内史李景諶同平章事¶
　(武承嗣與從父弟三思以韓王元嘉魯王靈䕫屬尊/位重屢勸太后因事誅之太后謀於執政裴炎固爭)¶
　(及李敬業舉兵太后問計於炎對曰皇帝年長不親/政事故豎子得以爲辭若太后反政則不討自平矣)¶
　(承嗣因使監察御史崔詧言炎有異圖太后命左肅/政大夫騫味道鞫之鳯閣舍人李景諶證炎必反劉)¶
　(景先胡元範明其不反遂并下獄以騫味道檢校内/史李景諶平章事斬裴炎于都亭籍没其家無甔石)¶
　(之儲景先等流貶有差炎弟子太僕寺丞伷先年十/七上封事求見曰陛下爲李氏婦先帝棄天下遽覧)¶
　(朝政變昜嗣子踈斥李氏封崇諸武伯父忠於社稷/反誣以罪戮及子孫陛下所爲如是臣實惜之陛下)¶
<pb:KR2o0020_WYG_057-7b>¶
　(早宜復子明辟髙枕深居則宗族可全不然天下一/變不可復救矣太后怒命於朝堂杖而流之炎之下)¶
　(獄也郎將姜嗣宗使至長安劉仁軌問以東都事嗣/宗曰嗣宗覺裴炎有異於常久矣嗣宗還仁軌附表)¶
　(言嗣宗知裴炎反不言太后殺之胡氏曰能權輕重/然後可以當國家之大事韋𤣥貞爲侍中雖曰外戚)¶
　(然有長孫無忌前例亦未遽至擅權而亂國也中宗/雖下愚炎與𤣥貞及劉仁軌劉禕之之徒左提右絜)¶
　(雖排太后不預外事可也然炎既自黨于太/后又欲使之歸政睿宗以収公議其將能乎)集覧(伷/先)¶
　(伷讀與胄同復子明辟注見漢孺子嬰初始元年長/孫無忌前例無忌亦外戚也髙宗時許敬宗誣以謀)¶
　(反削爵置/于黔州卒)質實(韓王元嘉韓州名注見髙祖武徳八注/年元嘉髙祖之子魯王靈䕫魯郡名)¶
　(見漢獻帝興平二年靈䕫髙祖之子甔石之儲注見/漢桓帝延熹五年家無擔石社稷注見新莽天鳯元)¶
<pb:KR2o0020_WYG_057-8a>¶
　(年長安縣名注/見漢惠帝五年)¶
　　書法(裴炎何首廢君之禍者也曷爲不書誅武氏/固廢君者夫安得而誅之然則書官何炎始)¶
　　(自侍中遷中書令未㡬日耳其私心固不欲𤣥貞/之得其處也故力爭之遂激廢立之禍及敬業兵)¶
　　(起始請歸政豫王以收公議由是忤㫖綱目書殺/以罪太后而炎則黜官而特書侍中以追罪其始)¶
　　(者一念之私故雖此時已改侍中爲納言/不書納言書侍中綱目之㫖㣲而顯矣)¶
　　發明(裴炎首發廢君之禍盍正其誅然/而書殺書爵者武氏殺之故也)¶
李敬業取潤州李孝逸撃殺之¶
　(初魏思温説李敬業曰明公以匡復爲辭宜帥大衆/鼔行而進直指洛陽則天下知公志在勤王四面響)¶
<pb:KR2o0020_WYG_057-8b>¶
　(應矣薛仲璋曰金陵有王氣且大江天險足以爲固/不如先取常潤爲定覇之基然後北向以圖中原進)¶
　(無不利退有所歸此良䇿也思温曰山東豪傑以武/氏專制憤惋不平聞公舉事皆䒱麥爲糧伸鋤爲兵)¶
　(以俟南軍之至不乗此勢以立大功乃更蓄縮欲自/謀巢穴遠近聞之其誰不觧體敬業不從将兵攻潤)¶
　(州思温謂杜求仁曰兵勢合則彊分則弱敬業不并/力度淮收山東之衆以取洛陽敗在眼中矣敬業遂)¶
　(行取潤州聞李孝逸将至回軍拒之屯下阿溪使敬/猷逼淮隂韋超屯都梁山孝逸軍至臨淮戰不利監)¶
　(軍御史魏元忠曰天下安危在兹一舉今大軍久留/不進萬一朝廷更命他将以代将軍将軍何辭以逃)¶
　(逗撓之罪乎孝逸乃引軍而前元忠請先擊敬猷諸/将曰不如先攻敬業敬業敗則敬猷不戰自擒矣若)¶
　(擊敬猷敬業救之是腹背受敵也元忠曰不然賊兵/盡在下阿烏合而來利在一决敬猷不習軍事其衆)¶
<pb:KR2o0020_WYG_057-9a>¶
　(單弱大軍臨之駐馬可克我克敬猷乗勝而進雖有/韓白不能當其鋒矣孝逸從之引兵擊敬猷敬猷走)¶
　(敬業勒兵阻溪拒守元忠言於孝逸曰風順荻乾此/火攻之利敬業置陳既久士卒多疲倦陳不能整孝)¶
　(逸進擊之因風縱火敬業大敗輕騎走将入海孝逸/追之其将王那相斬敬業等首來降餘黨皆捕得傳)¶
　(首神都陳嶽論曰敬業茍能用魏思温之䇿直指河/洛專以匡復爲事縦軍敗身戮亦忠義在焉而妄希)¶
　(金陵王氣是真爲叛逆不敗何待胡氏曰元忠智謀/誠可爲世用而不知所以自用用於女主之朝可謂)¶
　(不待價而沽者也其言曰天下安危係此一舉使敬/業而敗則武后愈安何係於唐室然則将不令孝逸)¶
　(拒之乎曰君子見㡬而作不俟終日元忠誠有遠見/宏畧者永淳𢎞道之間自晦而去上也至是鋒頴已)¶
　(見難乎其巻而懐之矣然位未髙而寵祿/淺有道以遠迹猶賢乎知進而不知退也)集覽(都梁/山注)¶
<pb:KR2o0020_WYG_057-9b>¶
　(見隋煬帝大業十年逗撓注見漢武帝元光二年下/河注見晉孝武帝大元四年三阿韓白漢韓信秦白)¶
　(起皆良/将也)質實(洛陽縣名注見周顯王三年勤王注見/漢獻帝建安元年金陵郡名注同上興)¶
　(平二年常潤二州名常注見隋煬帝大業十二年潤/注見晉成帝咸和三年京口淮水名注見漢後主延)¶
　(興二年淮隂縣名注見漢獻帝建安元年都梁山按/一統志在鳯陽府盱眙縣東南五十里山廣袤甚遠)¶
　(隋建都梁宫于此山産都梁香草故/名臨淮郡名注見新莽天鳯五年)¶
　　書法(書取潤州何志敬業所以敗也敬業本起揚/州并兵度淮直指洛陽易耳乃反南圖常潤)¶
　　(義氣索然矣/有不敗乎)¶
　　發明(敬業既以興復爲詞自宜直指河洛而乃妄/希王氣故綱目先書取潤州以定其罪繼書)¶
<pb:KR2o0020_WYG_057-10a>¶
　　(擊殺以正其死也雖然敬業是時已追削官爵復/姓徐氏故唐史及通鑑皆以徐敬業稱之今綱目)¶
　　(止書李敬業者李勣受姓於唐武氏廢君之賊不/得而易之也綱目之立法如此孰謂其徒史而已)¶
　　(乎/)¶
李景諶罷太后以崔詧同平章事○郭待舉罷太后以¶
韋方質同平章事○太后殺單于道安撫大使程務挺¶
　(初裴炎下獄務挺宻表中理至是或譛務挺與炎及/敬業通謀太后遣使即軍中斬之突厥宴飲相慶太)¶
　(后以王方翼與務挺/相善流崖州而死)質實(崖州注見漢武帝/元鼎六年珠崖)¶
(乙/酉)二年(太后垂/拱元年)春正月帝在均州¶
<pb:KR2o0020_WYG_057-10b>¶
　　書法(每歲首必書帝/所在存正統也)¶
　　發明(昔季氏逐其居春秋每歲必書公所在今武/氏既廢中宗然綱目猶書帝者不予武氏之)¶
　　(廢也每歲必書帝之所在者本春秋之法也或曰/前已書太后廢帝爲廬陵王立豫王旦矣今此所)¶
　　(謂帝者得非豫王耶曰非也何以知之以下書歸/政豫王旦知之也夫書法之嚴本諸春秋固已明)¶
　　(白至於書帝所在或恐疑爲豫王故不得不爲之/辯以告後之君子○邱濬曰按唐史臣沈既濟謂)¶
　　(魯昭公之出春秋書其居曰公在乾侯君雖失位/不敢廢也每歲之首必書中宗所居紀稱中宗而)¶
　　(事述武后范祖禹作唐鑑非唐書列武后于本紀/故繫嗣聖之年黜武后之號綱目本此二說於毎)¶
　　(歲甲子下大書嗣聖之年分註武氏年號於其下/終武后世毎歲書帝所在而武氏行事則以太后)¶
<pb:KR2o0020_WYG_057-11a>¶
　　(書之可謂萬世之髙見矣説者謂天無二日民無/二王一國不容有兩號武氏既革唐爲周有周則)¶
　　(無唐無唐則無帝矣同一疆域也同一時世也而/帝與周同書豈得無窒礙乎且是時武后既廢中)¶
　　(宗立睿宗睿宗雖擁虗器武后未嘗明廢之也書/帝在某處而不著其名則混而無辨矣况魯昭公)¶
　　(乃列國之君是時未有年號昭公雖次于外季氏/專國猶虗其位以待之不敢别有所立也中宗即)¶
　　(位僅一月即立豫王爲皇帝改元文明矣曽未幾/時武氏自御正朝行人君事至于九月又改元光)¶
　　(宅焉明年又有垂拱之紀則是中宗既廢之後别/立君矣屢改元矣所謂嗣聖之號僅有再閲月之)¶
　　(稱若仍以其年次第書之則是假辭以立義非紀/實也史綱於圈中書唐字而於其下分書武氏之)¶
　　(年以見是時天下雖專制於武氏而實唐之天下/雖曰唐之天下而所以專制之者實武氏也及乎)¶
<pb:KR2o0020_WYG_057-11b>¶
　　(毎年帝在之書必著其名而使人不疑中宗於睿/宗如此則義得其正事不没其實賊后之罪既得)¶
　　(以暴著於天下君臣之義/又得以昭明於後世云)¶
○二月太后以武承嗣裴居道韋思謙同三品質實(韋/思)¶
(謙陽/武人)○三月太后遷帝于房州○沈君亮崔詧武承嗣罷¶
太后頒垂拱格○太后貶騫味道爲青州刺史¶
　(朝士有左遷詣宰相自訴者味道曰此太后處分禕/之曰由臣下奏請太后聞之謂侍臣曰君臣同體豈)¶
　(得歸惡於君引善/自取乎故有是命)質實(青州注見漢桓帝永康元年/左遷注見漢宣帝元康二年)¶
夏五月太后以裴居道爲内史流王徳真於象州以蘇¶
<pb:KR2o0020_WYG_057-12a>¶
良嗣爲納言質實(象州注見髙/宗顯慶二年)○太后制百官及百姓¶
皆得自舉¶
　(胡氏曰女而自媒求貞女者賤之士而自薦求良士/者輕之武后之詔不足論矣而陸宣公通逹治體者)¶
　(也乃引以爲美談曰當時有得人之稱累朝頼多士/之用何也此爲德宗猜忌而發非古今之通誼也誠)¶
　(使宰相得人内外長官皆稱其任各舉所知/寧憂乏才何必開衒鬻之門消亷耻之道乎)集覧(陸/宣)¶
　(公德宗時陸贄衒鬻廣/韻注自衒鬻自媒也)¶
　　書法(書譏也茍欲干譽而/亷耻之道自此盡矣)¶
六月太后以韋待價同三品○秋七月太后以魏𤣥同¶
<pb:KR2o0020_WYG_057-12b>¶
同三品○太后以阿史那元慶爲興昔亡可汗○太后¶
以僧懐義爲白馬寺主¶
　(懐義得幸於太后太后以爲白馬寺主出入乗御馬/朝貴皆匍匐禮謁武承嗣三思皆執僮僕之禮以事)¶
　(之懐義多聚無頼少年度爲僧縱横犯法人莫敢言/御史馮思朂屢以法繩之懐義遇諸塗令從者毆之)¶
　(幾死太后託言懐義有巧思使入宫營造補/闕王求禮表請閹之庶不亂宮闥表寢不出)集覧(巧/思)¶
　(機巧智思也閹之加/以宮刑令爲閹宦也)質實(白馬寺按一統志在河南/府城東漢明帝時摩騰竺)¶
　(法蘭始自西域以白馬䭾經來初止鴻臚寺遂取寺/爲名創置白馬寺即僧寺之始也匍匐注見齊主寳)¶
　(卷永元元年縱横注見周安/王十五年王求禮許州人)¶
<pb:KR2o0020_WYG_057-13a>¶
　　書法(寺主耳書太后以何醜之也/自是懐義凡三書太后以)¶
　　發明(一僧一寺主何必書之/所以著武氏之惡爾)¶
(丙/戌)三年(太后垂/拱二年)春正月帝在房州○太后歸政于豫王¶
旦尋復稱制¶
　(太后詔復政事于皇帝睿宗知太后/非誠心奉表固讓太后復臨朝稱制)¶
　　書法(晉禇太后嘗歸政矣後再臨朝不書復此書/復稱制何誅心也於是豫王知非誠心奉表)¶
　　(固讓太后乃復稱制不書固讓書尋復稱制綱目/所以誅其心也終綱目書太后歸政四詳漢桓帝)¶
　　(和平元年其書/尋復稱一而已)¶
<pb:KR2o0020_WYG_057-13b>¶
　　發明(前已書立豫王旦則是豫王已爲帝矣故唐/史及通鑑皆以皇帝稱之然綱目止書豫王)¶
　　(旦者不予武氏之僞立也不然每歲既書帝之/所在而又以豫王爲帝則名實亂而無别矣)¶
二月朔日食○太后以李孝逸爲施州刺史質實(施州/按一)¶
(統志本春秋時巴國之界戰國爲楚巫郡地秦屬黔中/郡漢屬南郡三國呉及晉屬建平郡後周於此置亭州)¶
(及清江郡隋初郡廢州存大業初改名庸州治清江縣/尋改州爲清江郡義寕初改爲施州唐以州𨽻江南道)¶
(開元間改清江郡天寳初改清化郡乾元初復爲施州/宋屬四川䕫路元以清江縣省入州屬䕫州路本朝初)¶
(仍置施州屬䕫州府及置施州衛後省州入/衛改置施州衛軍民指揮使司屬湖廣都司)¶
　(孝逸既克李敬業聲望甚重武/承嗣等惡而譛之故有是命)¶
<pb:KR2o0020_WYG_057-14a>¶
三月太后置銅匭受宻奏¶
　(太后自徐敬業之反疑天下人多圖巳又自巳久專/國事内行不正知宗室大臣怨望不服欲大誅殺以)¶
　(威之乃盛開告宻有告宻者給馬供食使詣行在所/農夫樵人皆得召見或不次除官無實者不問於是)¶
　(四方告宻者蜂起有魚保家者請鑄銅爲匭以受天/下宻奏其器一室四隔上各有竅可入不可出太后)¶
　(善之未幾其怨家投匭告保家嘗爲徐敬業作兵器/遂伏誅胡人索元禮因告宻召見擢爲逰擊将軍令)¶
　(按制獄元禮性殊忍推一人必令引數千百人於是/周興來俊臣之徒效之興累遷至秋官侍郎俊臣至)¶
　(御史中丞皆養無頼數百人意所欲䧟則使數處俱/告之辭状俱同既下獄則以威刑脇之無不誣服又)¶
　(造告宻羅織經一巻網羅無辜織成反状構造布置/皆有支節其訊囚酷法有定百脉突地吼死猪愁求)¶
<pb:KR2o0020_WYG_057-14b>¶
　(破家反是實等號中外畏之甚於虎狼麟臺正字陳/子昻上䟽曰執事者疾徐敬業首亂唱禍将息姦源)¶
　(遂使陛下大開詔獄重設嚴刑有迹涉嫌疑辭相逮/引莫不窮捕考按至有姦人熒惑乗險相誣紏告疑)¶
　(似冀圖爵賞及其窮竟百無一實陛下仁恕又屈法/容之遂使姦惡之黨快意相讎天下喁喁莫知寧所)¶
　(臣聞隋之末代天下猶平楊𤣥感作亂不踰月而敗/天下之弊未至土崩煬帝不悟專行屠戮大窮黨與)¶
　(遂至殺人如麻流血成澤天下靡然始思爲亂於是/雄傑並起而隋族亾矣前事之不忘後事之師也伏)¶
　(惟陛下念之太后不聽子昻又嘗上䟽曰朝廷遣使/廵察四方或不擇人則黜陟不明刑罰不中徒使百)¶
　(姓修飾道路送徃迎來無所益也又曰宰相陛下之/腹心刺史縣令陛下之手足未有無腹心手足而能)¶
　(獨理者皆不可以不擇也又曰天下有危機禍福因/之而生百姓是也百姓安則樂其生不安則輕其死)¶
<pb:KR2o0020_WYG_057-15a>¶
　(輕其死則/天下亂矣)集覽(魚保家風俗通云魚姓宋公子魚之/後鑄銅爲匭百官制朝堂四匭塗以)¶
　(方色青曰延恩在東丹曰招諫在南白曰申寃在西/黒曰通𤣥在北索元禮索姓也音蘇各反喁喁魚容)¶
　(反漢相如傳延頸舉踵/喁喁然注衆口向上也)質實(行在所注見漢武帝天/漢二年蜂起注見秦二)¶
　(世二年周興長安人來俊臣萬年/人陳子昻梓州射洪人元敬之子)¶
夏四月太后鑄太儀○六月太后以岑長倩爲内史蘓¶
良嗣韋待價爲左右相韋思謙爲納言¶
　(良嗣爲相遇懐義於朝堂懐義偃蹇不爲禮良嗣大/怒命左右批其頰懐義訴於太后太后曰阿師當於)¶
　(北門出入南牙宰/相所徃來勿犯也)集覽(批其頰批篇迷反手擊之也/或曰側擊也北門唐分宦寺)¶
<pb:KR2o0020_WYG_057-15b>¶
　(爲北司故稱北門南牙唐/分宰相爲南司故稱南牙)¶
秋九月太后以突厥斛瑟羅爲繼徃絶可汗○有山出¶
於新豐¶
　(雍州言新豐縣東南有山涌出太后改新豐爲慶山/縣江陵人俞文俊上書言天氣不和而寒暑併人氣)¶
　(不和而疣贅生地氣不和而塠阜出今陛下以女主/處陽位反易剛柔故地氣塞隔而山變爲災陛下謂)¶
　(之慶山臣以爲非慶也伏惟側身修徳以/荅天譴不然禍今至矣太后怒流之嶺外)集覽(疣贅/疣與)¶
　(肬通離騷九章反離群而贅肬注贅肬肉外之餘肉/荀子㑹未如肬贅荘子附贅縣肬塠阜塠都回反聚)¶
　(土曰塠土/山曰阜)質實(雍州注見𤣥宗開元十一年京兆新/豐縣注見漢成帝鴻嘉元年山即慶)¶
<pb:KR2o0020_WYG_057-16a>¶
　(山在西安府臨潼縣東南三十五里唐武后時因風/雷湧出此山初髙六尺餘漸髙至二百餘尺慶山縣)¶
　(注見漢成帝鴻嘉元年新豐江陵/縣名注見漢獻帝建安十七年)¶
　　書法(嘗書湧石矣漢後主建興十三年未有書山/出者書山出何地道反也卑者髙矣書山出)¶
　　(終綱目/一而矣)¶
太后以狄仁傑爲冬官侍郎¶
　(仁傑爲寧州刺史御史郭翰廵察隴右入寧州境耆/老歌刺史德美者盈路翰表薦之徴爲冬官侍郎)¶
　質實(寧州注見肅/宗上元元年)¶
(丁/亥)四年(太后垂/拱三年)春正月帝在房州○三月韋思謙致仕¶
<pb:KR2o0020_WYG_057-16b>¶
○夏四月太后以蘇良嗣爲西京留守¶
　(時尚方監裴匪躬檢校京苑将鬻苑中蔬果以收其/利良嗣曰昔公儀休相魯猶能㧞葵去織婦未聞萬)¶
　(乗之主鬻蔬/果也乃止)集覽(㧞葵去織婦注見漢武帝/建元元年公儀休之相魯)質實(尚/方)¶
　(監注見漢景/帝後元年)¶
太后以裴居道爲納言張光輔平章事○太后殺同三¶
品劉禕之¶
　(禕之竊謂鳯閣舍人賈大隱曰太后廢昬立明安用/臨朝稱制不如返政以安天下之心大隱宻奏之太)¶
　(后不悦或誣禕之受金太后命王本立推之本立宣/敕示之禕之曰不經鳯閣鸞臺何名爲敕太后怒賜)¶
<pb:KR2o0020_WYG_057-17a>¶
　(死禕之初下獄睿宗爲之上䟽申理親友皆賀之禕/之曰此乃所以速吾死也臨刑沭浴神色自若草謝)¶
　(表立成數紙胡氏曰禕之受知武后位爲宰相有所/見而陳之可也况返政大議乎而與人言之不知害)¶
　(成之戒也雖然不經鳯閣鸞臺/何名爲敕此則宰相之言也)¶
秋七月太后以魏𤣥同爲納言○突厥冦朔州太后遣¶
黒齒常之擊之¶
　(突厥骨篤禄冦朔州太后遣黒齒常之李多祚擊之/突厥散走磧北多祚世爲靺鞨酋長以軍功得入宿)¶
　(衛常之每得賞賜皆分將士有善馬爲軍士所損官/屬請笞之常之曰柰何以私馬笞官兵乎卒不問)¶
　質實(朔州注見漢髙帝六年馬邑磧北柔然地名注/見梁武帝普通二年靺鞨北狄國名注見隋文)¶
<pb:KR2o0020_WYG_057-17b>¶
　(帝開皇十八年酋長注/見漢帝𤣥更始二年)¶
九月虢州人楊初成矯制募人迎帝於房州太后殺之¶
質實(虢州注見宋文帝/元嘉十二年莘)¶
　　書法(人㣲者其書何予之也晋周權矯詔復立羊/后書誅此則曷爲止書殺武氏廢帝非義也)¶
　　(迎帝復位義也書誅則何以勸義故止書殺之然/則其必書矯何以爲果義也雖與權可也綱目勸)¶
　　(義之意/亦深矣)¶
○冬十月太后流李孝逸於儋州質實(儋州注見漢武/帝元鼎六年儋)¶
　(耳/)¶
<pb:KR2o0020_WYG_057-18a>¶
　(武承嗣誣李孝逸自言當有天分太/后以孝逸有功减死除名流儋州卒)¶
　　發明(孝逸附㑹賊后爲之鷹犬破李敬業而安武/氏可謂孽后之忠臣唐室之姦賊也奏功不)¶
　　(賞尋亦自及蓋天假手殛之以爲後世助桀者之/戒爾昔呂氏命灌嬰擊齊嬰乃與齊連和待變呂)¶
　　(氏遂誅使孝逸而能爲此擁三十萬之衆抗表請/還政天子徐俟復辟而後罷兵則武氏豈終能禍)¶
　　(唐哉不是之思遂亦不免故綱目不書/其官以見貶之之意其竄死也宜矣)¶
太后罷御史監軍¶
　(太后欲遣韋待價擊吐蕃韋方質奏請遣御史監軍/太后曰古者明君遣将閫外之事悉以委之比聞御)¶
　(史監軍軍中事皆承禀以下制上非令典也且何以/責其有功遂罷之胡氏曰武后不置監軍可爲法矣)¶
<pb:KR2o0020_WYG_057-18b>¶
　(自明皇肅代德憲皆不免此蔽賢臣勸諫終莫肯回/用是見武氏智術之髙控勒四海竒才碩德皆不能)¶
　(出其籠絡/豈偶然哉)¶
大饑¶
(戊/子)五年(太后垂/拱四年)春正月帝在房州○太后立崇先廟¶
　(太后立崇先廟以享武氏祖考命有司議室數博士/周宗請爲七室减唐太廟爲五室春官侍郎賈大隱)¶
　(奏禮天子七廟諸侯五廟百王不易崇先廟室應/如諸侯之數國家宗廟不應輙有變移太后乃止)質¶
　實(七廟注見楚/義帝元年)¶
二月太后毁乾元殿作明堂質實(明堂注見漢武/帝建元元年)¶
<pb:KR2o0020_WYG_057-19a>¶
　(初太宗髙宗之世屢欲立明堂諸儒議其制度不决/而止至是太后獨與北門學士議其制諸儒以爲明)¶
　(堂當在國陽丙巳之地三里之外七里之内太后以/爲遠毁乾元殿以其地爲之以僧懐義爲之使凡役)¶
　(數萬/人)¶
　　書法(書毁乾元何誅心也武氏堅氷之坤以隂代/陽乾元之號非其意明矣於是議立明堂太)¶
　　(后因行其計毁乾元殿以其地爲之/綱目書曰毁乾元殿作明堂誅心也)¶
夏四月太后殺太子舍人郝象賢¶
　(象賢處俊之孫也初太后有憾於處俊㑹奴誣告象/賢反遂族誅之象賢臨刑極口罵太后發揚宮中隱)¶
　(慝自是法官刑人/先以木丸塞其口)質實(郝象賢/安陸人)¶
<pb:KR2o0020_WYG_057-19b>¶
五月太后加號聖母神皇¶
　(武承嗣使人作瑞石文曰聖母臨人永昌帝業使人/獻之曰獲之洛水太后喜命曰寳圖詔當拜洛受圖)¶
　(告謝于郊御明堂朝群臣命諸州都/督刺史宗戚並㑹神都先加尊號)質實(洛水注見/漢髙后三)¶
　(年神都注見秦荘/襄王元年三川)¶
六月朔日食○河南巡撫大使狄仁傑奏焚淫祠¶
　(仁傑以呉楚多淫祠奏焚其一千七百/餘所獨留夏禹呉太伯季札伍員四祠)質實(呉楚二/國名呉)¶
　(注見漢獻帝建興三年楚注見秦始皇二十八年夏氏/禹伯鯀之子治水有功受舜禪而有天下是爲夏后)¶
　(其祠在開封府杞縣西北祺城内呉太伯注見漢昭/帝元平元年其祠在蘇州府閶門内季札注見漢成)¶
<pb:KR2o0020_WYG_057-20a>¶
　(帝永始元年其祠在常州府治東南伍員注/見漢髙帝五年其祠在蘇州府城西四十里)¶
秋八月琅邪王冲越王貞舉兵匡復不克而死太后遂¶
大殺唐宗室¶
　(太后潜謀革命稍除宗室韓王元嘉霍王元軌魯王/臨䕫越王貞及元嘉子黄公譔元軌子江都王緒虢)¶
　(王鳯子東莞公融靈䕫子范陽王藹貞子琅邪王冲/在宗室中皆以才行有美名太后尤忌之元嘉等内)¶
　(不自安宻有匡復之志及太后受圖召宗室朝明堂/諸王遞相驚曰神皇欲因此盡收宗室誅之譔詐爲)¶
　(皇帝璽書分告諸王令各起兵冲募兵得五千餘人/起博州先擊武水莘令馬𤣥素閉門拒守冲因風縱)¶
　(火焚其南門風回軍却衆懼而散冲還走博州爲門/者所殺太后遣将軍邱神勣撃之至博州冲已死官)¶
<pb:KR2o0020_WYG_057-20b>¶
　(吏出迎盡殺之越王貞亦舉兵於豫州太后遣将軍/麴崇裕等討之又命張光輔爲諸軍節度削貞冲屬)¶
　(籍更姓虺氏貞發屬縣兵得五千人使汝陽丞裴守/德将之拒戰而潰遂與守德皆自殺初諸王徃來相)¶
　(約結未定而貞先發惟貞狼狽應之諸王皆不敢發/故敗貞之将起兵也遣使告壽州刺史趙瓌瓌妻常)¶
　(樂長公主謂使者曰李氏危若朝露諸王先帝之子/不捨生取義欲何須邪大丈夫當爲忠義鬼無爲徒)¶
　(死也及貞敗太后欲悉誅諸王命監察御史蘇珦按/之無驗太后召詰之珦抗論不回太后曰卿大雅之)¶
　(士朕當别有任使此獄不必卿也使周興等按之於/是收韓王元嘉魯王靈䕫黄公譔常樂公主於東都)¶
　(廹使自殺親黨皆誅時狄仁傑爲豫州刺史貞黨與/當坐者六七百家當籍没者五千口仁傑宻奏彼皆)¶
　(詿誤臣欲顯奏似爲逆人申理不言又乖陛下仁恤/之㫖太后特原之皆流豐州道過寧州寧州父老迎)¶
<pb:KR2o0020_WYG_057-21a>¶
　(勞之曰我狄使君活汝邪相携哭於德政碑下三日/而後行張光輔将士恃功多所求取仁傑不之應光)¶
　(輔怒曰州将輕元帥邪仁傑曰明公縱将士暴掠殺/已降以爲功恨不得尚方斬馬劔加公之頸雖死如)¶
　(歸耳光輔歸奏之左遷仁傑復州刺史霍王元軌江/都王緒東莞公融濟州刺史薛顗顗弟緒緒弟駙馬)¶
　(都尉紹皆坐與二王通謀爲太后所殺胡氏曰元軌/賢王也然武氏方肉視諸李而元執爲青州刺史及)¶
　(宗室舉事又未嘗有一戈匹馬出境而西坐待潰/敗賢雖可稱而周身之智克亂之才不足云矣)集¶
　覽(博州春秋齊西界聊攝地秦爲東郡隋改博州今/東昌府是莘濟隂莘地在莘仲城西今東昌莘縣)¶
　(也括地志云古莘國城在汴州陳留東五里陳留風/俗傳云陳留外黄有莘昌亭本宋地莘氏邑也更姓)¶
　(虺氏言其如虺之有毒也陸仙云虺似蛇而小爾雅/曰虺一名蝮博三寸首大如擘指爾雅讚曰蛇之殊)¶
<pb:KR2o0020_WYG_057-21b>¶
　(状其名爲虺其尾似頭其頭類尾虎豹可踐此難忌/履詿誤漢景帝詔曰呉王濞爲逆詿誤吏民注詿音)¶
　(故卦反/亦誤也)質實(霍王元軌霍州名注見漢景帝四年衡/山元軌髙祖之子越王貞越州名注見)¶
　(漢和帝永元元年㑹稽貞太宗之子黄按一統志漢/之縣名屬東萊郡魏晉宋隋俱仍舊唐宋及元屬登)¶
　(州本朝因之屬登州府江都縣名注見漢獻帝興平/元年虢王鳯虢州名注見宋文帝元嘉十二年莘鳯)¶
　(太宗之子東莞縣名注見晉安帝義熈五年范陽縣/名注見漢帝𤣥更始二年涿郡琅邪縣名注見宋文)¶
　(帝元嘉七年博州注見漢光武建武八年武水縣名/本漢陽平縣地隋改爲清邑縣開皇中析置此縣周)¶
　(廣順中河决併入聊城縣故城在東昌府城西南六/十里萃本春秋衛地名漢爲東郡陽平縣地晉屬陽)¶
　(平郡北齊改樂平縣後周於此置武陽郡隋初郡罷/復爲陽平縣尋改清邑縣又改置莘州大業初罷州)¶
<pb:KR2o0020_WYG_057-22a>¶
　(改莘縣屬武陽郡因縣北古莘亭爲名唐武德初復/置莘州貞觀初州廢復以縣屬魏州宋金屬大名府)¶
　(元屬東昌本朝因之屬東昌府豫州注見漢光武建/武十九年汝南汝陽縣名注見漢後主延熈十八年)¶
　(壽州注見齊主寳卷永元二年壽陽蘇珦藍田人德/政碑在慶陽府寧州城西唐垂拱中建豫州流民哭)¶
　(於其下即此復州注見晉孝武帝太元六/年竟陵濟州注見晉帝奕太和四年髙平)¶
　　書法(書匡復何特筆也王莽之簒惟劉縯書起兵興/復新莽地皇三年武后之亂惟琅邪王冲等)¶
　　(書舉兵匡復是年朱温之僣惟淮南西川書移檄/興復昭宣帝天祐四年皆特筆也冲貞子也曷爲)¶
　　(先之首/倡義也)¶
　　發明(唐史載冲等討亂死之而通鑑止直叙其事/故褒貶之義不明今綱目書舉兵興復不克)¶
<pb:KR2o0020_WYG_057-22b>¶
　　(而死既予其興復又予其死節則其義昭然明白/夫武氏亂唐人神共憤冲等身爲宗室儻皆坐視)¶
　　(弗恤後世必謂秦無人如其舉義不克則同死社/稷豈不猶勝於坐受屠戮者乎人臣所明者義於)¶
　　(功不貴幸而成所守者節於死不貴幸而免書法/若此固不以成敗論人亦所以爲忠臣義士之勸)¶
　　(也/)¶
太后以騫味道王本立同平章事○太后拜洛受圖¶
　(太后拜洛受圖皇帝皇太子皆從内外百官蠻夷酋/長各依方叙立文物鹵簿之盛唐興以來未之有也)¶
　質實(鹵簿注見晉成/帝咸康二年)¶
明堂成作天堂¶
<pb:KR2o0020_WYG_057-23a>¶
　(明堂髙二百九十四尺方三百尺凡三層下層法四/時各隋方色中層法十二辰上爲圓蓋九龍捧之上)¶
　(層法二十四氣亦爲圓蓋上施鐵鳯髙一丈飾以黄/金號曰萬象神宫又於明堂北起天堂五級以貯大)¶
　(像至三級則俯視明堂矣以懐義爲威衛大将軍梁/國公侍御史王求禮上書曰古之明堂茅茨不剪采)¶
　(椽不斵今者飾以珠玉圖以丹/青瓊臺瑶室無以加也不報)集覽(茅茨不剪采椽/不斵史記李斯)¶
　(傳堯之有天下也堂髙三尺采椽不斵茅茨不剪雖/逆旅之宿不勤於此徐廣曰墨子稱茅茨不剪謂以)¶
　(茅覆屋不取整齊索隱曰采木名即今之棕木固非/謂文采也言以采木爲椽桷不彫刻也漢書采從木)¶
　(傍注柞木也瓊臺瑶室/注見髙祖武德九年)¶
　　書法(書成何重明堂也故雖作於武氏其作其成/其火其新綱目必詳書之天堂則貯大像耳)¶
<pb:KR2o0020_WYG_057-23b>¶
　　(一書始作以著其徇人欲崇淫/祀而已其成不書其火不書)¶
太后詔發兵擊生羌及吐蕃不果行¶
　(太后欲發梁鳯巴蜑自雅州開山通道擊生羌襲吐/蕃陳子昻上書曰雅州邉羌未嘗爲盗一旦戮之必)¶
　(将蜂起臣愚以爲西蜀之禍自此結矣吐蕃愛蜀富/饒欲盗之久矣徒以山川阻絶障隘不通勢不能動)¶
　(今國家乃亂邉羌開隘道使其收奔亡之種爲鄉導/以攻邉是借冦兵而爲賊除道舉全蜀以遺之也蜀)¶
　(者國家之寳庫可以兼濟中國今執事者乃圖僥倖/之利以事西羌得其地不足以稼穡得其財不足以)¶
　(富國臣恐未見羌戎已有姦盗生其中矣今山東饑/闗隴弊而狥貪夫之議謀動甲兵自古國亡家敗鮮)¶
　(不由此願陛下熟計/之既而役不果興)集覽(梁鳯俱在陜西梁即漢之/漢中郡晉爲梁州唐以梁)¶
<pb:KR2o0020_WYG_057-24a>¶
　(凉聲相近改梁曰褒德宗陞興元府鳯即漢之武都/郡固道河池二縣地南齊置南岐州西魏改鳯州隋)¶
　(置河池郡唐復爲鳯州巴蜑皆南夷種名也蜑音袒/晏公類要曰南方有巴人焉有白虎人焉有蠻蜑人)¶
　(焉巴人好歌名踏啼白虎人事道蠻蜑人事鬼伐鼓/以祭祀呌嘯以興哀詰朝爲市日未午交易而退)¶
　質實(梁鳯二州名梁注見周赧王四年漢中鳯注見/梁武帝中大通六年南岐雅州注見僖宗中和)¶
　(二年西蜀注見晉武帝秦始八年僥倖注見宋孝武/帝大明二年山東道名注見宋文帝元嘉二十五年)¶
　(關隴謂闗/中隴右)¶
(己/丑)六年(太后永/昌元年)春正月帝在房州○太后大饗萬象神¶
宫¶
<pb:KR2o0020_WYG_057-24b>¶
　(太后服衮冕搢大珪執鎮珪爲初獻皇帝爲亞獻太/子爲終獻周國先王亦與饗焉禮畢御門大赦布政)¶
　(于明堂頒九條以訓百官又尊周忠孝/王爲太皇妣爲太后墓曰昊陵順陵)集覽(搢大珪/執鎮珪)¶
　(搢通作晉珪通作圭禮典瑞曰王晉大圭執鎮圭鄭/司農云晉讀爲搢紳之搢謂挿於紳帶之間若帶劔)¶
　(也玉人職曰大圭長三尺杼上終葵首天子服之鎮/圭尺有二寸天子守之注大珪或謂之珽終葵椎也)¶
　(爲椎於杼上明無所屈也杼閷也相玉書曰珽玉六/寸明自炤杼直呂反珽他頂反椎直追反閷色界反)¶
　(殺字之異者圭璋圖曰大圭王所搢珽也形方正挺/然無所屈齊人謂椎爲終葵圭首六寸爲椎以下殺)¶
　(之鎮圭飾四鎮山象其髙王/執之以朝日使者執以徴守)質實(衮冕注見漢平帝/元始五年周忠孝)¶
　(王武氏尊父士/彠爲周忠孝王)¶
<pb:KR2o0020_WYG_057-25a>¶
夏四月太后以武承嗣爲納言張光輔爲内史考異(一/本)¶
(爲作守/提要同)○太后殺汝南王煒鄱陽公諲等十二人及天¶
官侍郎鄭𤣥挺¶
　(諲謀逆中宗於房陵以問𤣥挺煒又嘗謂𤣥挺曰/欲爲急計何如𤣥挺皆不應坐知反不告同誅)質¶
　實(汝南郡名注見漢光武建武十九年鄱陽縣名注/見秦二世二年房陵縣名注見漢獻帝建安二十)¶
　(四/年)¶
秋七月太后徙紀王慎于巴州道卒¶
　(諸王之起兵也紀王慎獨不預謀亦坐繫獄徙巴州/行及蒲州而卒八男相繼被誅女東光縣主楚媛適)¶
<pb:KR2o0020_WYG_057-25b>¶
　(司議郎裴仲将相敬如賔姑有疾親嘗藥膳接遇娣/姒皆得歡心時宗女皆以驕奢相尚誚之曰所貴於)¶
　(富貴者得適志也今獨守勤苦将何求楚媛曰㓜而/好禮今而行之非適志歟富貴儻來之物何足驕人)¶
　(衆皆慚服及聞慎薨號慟/嘔血不御膏沐垂二十年)集覽(楚媛東光縣主之名/也娣姒孔氏曰娣姒)¶
　(婦者兄弟之妻相名也爾雅長婦謂穉婦爲娣婦穉/婦謂長婦爲姒婦郭璞注云相呼先後也杜預曰妯)¶
　(娌相呼曰娣姒謂據婦年之長㓜不隨夫年之大小/富貴儻來儻來者物之暫寄也顔師古曰儻者意外)¶
　(忽來者耳不御膏沐御用也膏所以澤髪者沐滌首/去垢者詩伯兮豈無膏沐誰適爲容文公集傳曰適)¶
　(丁歴反主也言我非無膏沐可以爲/容所以不爲者無所主而爲之故也)質實(紀王慎紀/本春秋時)¶
　(國名城内有臺俗呼爲紀臺隋置縣於此唐因之後/廢故城在青州府壽光縣西南三十里慎太宗之子)¶
<pb:KR2o0020_WYG_057-26a>¶
　(蒲州注見周赧王十二年蒲坂東光縣漢初所置屬/渤海郡後徙渤海郡治此隋初郡廢置觀州大業初)¶
　(州罷屬平原郡以安陵縣省入唐屬滄州貞元初改/屬景州五代周以弓髙縣省入宋爲永静軍治金爲)¶
　(觀州治元屬景州本/朝因之改屬河間府)¶
　　書法(徙死書死恒也據淮南王長等此其/書卒何無罪也綱目徙書卒一而已)¶
太后遣韋待價擊吐蕃大敗除名流繡州¶
　(初太后命左相韋待價擊吐蕃至寅識迦河與吐蕃怒/戰大敗㑹大雪糧運不繼待價狼狽引軍還太后大)¶
　(除名流繡州斬其副閻温古安西副都䕶唐休璟/收其餘衆撫安西土太后以休璟爲西州都督)質¶
　實(繡州注見髙祖武德五年林州西/州注見齊明帝建武四年髙昌)¶
<pb:KR2o0020_WYG_057-26b>¶
八月太后殺内史張光輔¶
　(徐敬業之敗也弟敬真流繡州將奔突厥爲吏所獲/多引海内知識云有異圖冀以免死誣内史張光輔)¶
　(私論圖䜟隂懐兩端遂皆被誅秋官尚書張楚金陜/州刺史郭正一鳯閣侍郎元萬頃洛陽令魏元忠皆)¶
　(當死臨刑大后使馳騎赦之當刑者皆喜躍讙呼元/忠獨安生自如既宣敕乃徐起拜竟無憂喜之色遂)¶
　(流嶺南是日隂雲四塞/既釋楚金等天氣晴霽)質實(圖懴注見漢光武建武/中元元年陜州注見周)¶
　(顯王四十五年嶺南道名注/見秦始皇三十三年南海)¶
九月太后以僧懐義爲新平道大總管討突厥考異(討/當)¶
(作/擊)考證(討當/作擊)質實(新平道注見漢桓/帝延熹五年豳)¶
<pb:KR2o0020_WYG_057-27a>¶
　　書法(黑齒常之書擊此書討何重辭也討罪大義/也而以僧任之非其人矣重其辭所以病太)¶
　　(后也直書其事不/待貶而意自見矣)¶
○閏月太后殺同平章事魏𤣥同¶
　(魏𤣥同素與裴炎善時人以其終始不渝謂之耐久/朋周興素惡𤣥同誣之曰𤣥同言后老矣不若奉嗣)¶
　(君爲耐久太后怒賜死于家或教之告宻冀得召見就/自陳𤣥同嘆曰人殺鬼殺等耳豈能作告宻人邪乃)¶
　(死自餘内外大臣坐死及流貶甚衆彭州長史劉昜/從爲徐敬真所引就州誅之易從爲人仁孝忠謹将)¶
　(刑於市吏民憐其無辜遠近奔赴競觧衣投地曰爲/長史求㝠福有司平準直十餘萬興等又誣武衛大)¶
　(将軍黑齒常之謀反/徴下獄常之縊死)集覽(求㝠福脱衣以爲贈禭助/死者於幽㝠之下求覓福)¶
<pb:KR2o0020_WYG_057-27b>¶
　(果/)質實(彭州按一統志本周之彭國秦爲蜀郡繁縣/地漢晉因之劉宋置晉壽郡及縣梁置東益)¶
　(州後周改郡及縣俱曰九隴隋初廢郡置濛州尋廢/唐復置濛州貞觀初廢後又置彭州天寳初改濛陽)¶
　(郡乾元初復爲彭州又置威勝軍宋仍爲彭州治九/隴元以九隴縣省入本朝改州爲縣省濛陽縣入焉)¶
　(仍屬成/都府)¶
冬十月太后殺鄭王璥等六人質實(鄭州名注見梁武/帝普通六年鄭城)¶
　(初太后問陳子昻當今爲政之要子昻上䟽以爲宜/緩刑崇德息兵革省賦役撫慰宗室各使自安辭婉)¶
　(意切其論甚美至是又上䟽曰太平之朝上下樂化/不宜有亂臣賊子日犯天誅比者大獄增多逆徒滋)¶
　(廣愚臣頑昧初謂皆實去月陛下特察李珍等無罪/又免楚金等死初有風雨變爲景雲臣乃知亦有無)¶
<pb:KR2o0020_WYG_057-28a>¶
　(罪之人枉於踈網者臣聞隂惨者刑也陽舒者德也/聖人法天天亦助聖今又隂雨臣恐過在獄官陛下)¶
　(何不悉召獄囚自詰其罪有實者顯示明刑濫/者嚴懲獄吏使天下咸服豈非至德克明哉)集覽¶
　(景雲晉天文志瑞氣曰慶雲若烟非烟若雲非雲郁/郁紛紛蕭索輪囷是謂慶雲亦曰景雲此喜氣也太)¶
　(平之/應)¶
太后以范履氷邢文偉同平章事○十一月太后享萬¶
象神宫始用周正¶
　(改十一月爲正月十二月/爲臘月夏正月爲一月)¶
　　書法(書改正多矣書曰以某月爲歲首或曰以某/月爲某月恒辭也此其書曰用周正何誅心)¶
<pb:KR2o0020_WYG_057-28b>¶
　　(也周士彠始封國也改用建子而太后以周代/唐之意決矣綱目深探其情故特書曰用周正)¶
太后自名曌改詔曰制考異(太后當作武氏按凡例簒/賊曰某此後當改太后二)¶
(字作/曌字)¶
　(鳯閣侍郎宗秦客改造十二字/以獻至是行之曌即照字也)集覽(改造十二字照/爲曌天爲□地)¶
　(爲埊日爲□月爲囝星爲○君爲□臣/爲□載爲□初爲鳯年爲□正爲□)¶
除唐宗室屬籍¶
　(從司刑少卿/周興之請也)¶
(庚/寅)七年(周武氏天/授元年)考異(按王莽簒國分注新莽某年此/當分注周曌天授元年後凡歲)¶
<pb:KR2o0020_WYG_057-29a>¶
　(首並/同)¶
春正月帝在房州○太后以武承嗣爲左相武攸寧爲¶
納言邢文偉爲内史王本立罷○太后流韋方質于儋¶
州¶
　(時武承嗣三思用事宰相皆下之方質有疾承嗣三/思徃問之方質據牀不爲禮或諫之方質曰死生有)¶
　(命大丈夫安能曲事近戚以求茍免/乎尋爲周興所搆流儋州俄賜死)¶
二月太后䇿貢士於洛城殿¶
　(貢士殿試自此始補闕薛謙光上䟽曰選舉之法宜/得實才取捨之間風化所繫今之選人咸稱覓舉奔)¶
<pb:KR2o0020_WYG_057-29b>¶
　(競相尚諠訴無慙至於才應經邦惟令試䇿武能制/敵止騐彎弧昔漢武帝見司馬相如賦恨不同時及)¶
　(置之朝廷終文園令知其不堪公卿之任故也呉起/将戰左右進劔起曰将者提鼓揮桴臨難决疑一劔)¶
　(之任非将事也然則虛文豈足以佐時善射豈足以/克敵要在文吏察其行能武吏觀其勇畧考居官之)¶
　(臧否行舉者之賞罰而已胡氏曰漢䇿問賢良既試/于南宮而又試之殿廡是以南宮爲不足信邪故富)¶
　(文忠公請罷殿試其説甚當然未能行焉無亦悦其/名而未察其實歟况其事始於僣竊亂淫之武后不)¶
　(可以不/革也)集覽(彎弧彎牽也持弓闗矢也終文園令相如/奏賦以哀二世行失拜爲孝文園令終)¶
　(於此官而已提鼔揮桴禮大司馬師帥執提鄭司農/云提讀如攝提之提謂馬上鼓有曲木提持鼔立馬)¶
　(髦上者故謂之提桴與枹通/國語范蠡曰左提鼔右援枹)質實(司馬相如成都人/少好讀書學擊劔)¶
<pb:KR2o0020_WYG_057-30a>¶
　(客遊梁著子虚上林賦漢武帝讀而善之召見屢獻/賦拜爲郎㑹唐蒙驚擾巴蜀遣相如諭之還拜中郎)¶
　(将建節乗傳至蜀通卭筰還報帝大悦復奏大人賦/帝稱飄飄有凌雲意後以病免呉起衛人嘗學於曽)¶
　(子好用兵爲魯将破齊復爲魏将擊秦魏武侯善之/拜西河守大振聲名既而見疑適楚悼王聞其賢以)¶
　(爲相於是撫養士卒平越取陳却晉代秦諸侯畏之/南宫禮部也唐開元中謂尚書省爲南省門下省爲)¶
　(北省唐舊説禮部郎中掌省中文翰謂之南宫舍人/富文忠公富弼河南人宋仁宗時拜相卒諡曰文忠)¶
　　書法(邱濬曰此後世進士殿試之始按漢䇿問賢/良非試之也後世出題試士於殿廷始見于)¶
　　(此遂因之/以爲定制)¶
三月蘇良嗣卒¶
<pb:KR2o0020_WYG_057-30b>¶
　　書法(於是大臣不書卒六年矣多/太后所殺也於是始書良嗣)¶
○四月范履氷下獄死○秋七月太后流舒王元名於¶
和州以侯思止王𢎞義爲侍御史¶
　(醴泉人侯思止素詭譎無頼恒州刺史裴貞杖一判/司判司使思止告貞與舒王元名謀反元名廢徙和)¶
　(州貞亦族滅思止求爲御史太后曰卿不識字對曰/獬豸何嘗識字但能觸邪耳太后悦從之衡水人王)¶
　(𢎞義素無行嘗從鄰舍乞𤓰不與乃告縣官𤓰田中/有白兎縣官使人搜捕蹂踐立盡又見閭里耆老作)¶
　(邑齋遂告以謀反殺二百餘人太后擢爲殿中侍御/史或告勝州都督王安仁謀反敕𢎞義按之安仁不)¶
　(服𢎞義即枷上刎其首朝士人人自危每朝輙與家/人訣曰未知復相見否御史中丞李嗣真上䟽曰古)¶
<pb:KR2o0020_WYG_057-31a>¶
　(者獄成公卿參聽王必三宥然後行刑比自獄官單/車本使臨時專决不復聞奏倘有寃濫何由可知况)¶
　(以九品之官專命推覆操殺生之柄竊人主之威案/覆既不在秋官省審復不由門下國之利器輕以假)¶
　(人恐爲社稷之禍太后不聽時法官競爲深酷惟司/刑丞徐有功杜景儉獨存平恕被告者皆曰遇來侯)¶
　(必死遇徐杜必生有功文遠之孫名𢎞敏以字行初/爲蒲州司法不施敲扑吏相約有犯徐司法杖者衆)¶
　(共斥之迨官滿不杖一人職事亦脩及爲司刑丞酷/吏所誣搆者皆爲直之前後所活數十百家嘗廷爭)¶
　(獄事太后厲色詰之有功神色不撓爭之彌切太后/雖好殺知有功正直甚敬憚之司刑丞李日知亦尚)¶
　(平恕少卿胡元禮欲殺一囚日知以爲不可徃復數/四元禮曰元禮不離刑曹此囚終無生理日知曰日)¶
　(知不離刑曹此囚終無死法/乃以所列狀上日知果直)集覽(王必三宥然後行/刑記文王世子獄)¶
<pb:KR2o0020_WYG_057-31b>¶
　(成有司讞于公其死罪則曰某之罪在大辟其刑罪/則曰某之罪在小辟公曰宥之有司又曰在辟公又)¶
　(曰宥之有司又曰在辟及三宥不對走出致刑于甸/人公又使人追之曰雖然必赦之有司對曰無及也)¶
　(注云君每言宥則答之以至於三罪定不復答走徃/刑之爲君之恩無已利器劉陶傳妄假利器注利器)¶
　(謂威/權也)質實(醴泉縣名按一統志本漢左馮翊谷口縣/地東漢及晉爲池陽縣後魏改寧&KR0642;縣隋)¶
　(改醴泉縣因後周醴泉宫爲名唐初析置温秀縣後/省入醴泉宋割屬醴州金元仍屬乾州本朝因之改)¶
　(屬西安府恒州注見漢光武建武九年常山舒王元/名舒州名注見梁簡文帝大寳元年晉熈元名髙祖)¶
　(子也和州注見漢冲帝永嘉元年獬豸但能觸邪神/異經云獬豸神羊也性忠直見人闘則觸不直聞人)¶
　(論則咋不正一名任法獸張肇曰今御史法冠曰獬/豸後漢輿服志獬豸神羊楚王獲之以爲冠秦滅楚)¶
<pb:KR2o0020_WYG_057-32a>¶
　(以其居冠賜執法近臣御史服之衡水縣名注見隋/恭帝皇㤗二年勝州注見隋文帝開皇十九年李嗣)¶
　(真邢州柏仁人社稷注見新莽天鳯元年徐/有功東海人杜景險武邑人李日知滎陽人)¶
太后頒大雲經於天下¶
　(僧法明等撰大雲經上之言太后乃彌勒佛下生當/代唐爲閻浮提主制頒天下㝷敕兩京諸州建寺藏)¶
　(之/)集覽(閻浮提佛經云郯部即此州名/在彌盧山南故稱南閻浮提)¶
　　書法(大雲經何僞書也隋靈感志不書頒此其書/頒何譏也自欺非矣欺人甚哉故大雲經書)¶
　　(頒武后鼎銘書/頒譏欺人也)¶
太后殺澤王上金許王素節¶
<pb:KR2o0020_WYG_057-32b>¶
　(武承嗣告上金素節謀反徴詣行在素節在道聞遭/䘮哭者曰病死何可得而更哭邪至皆殺之并誅其)¶
　(子及/支黨)質實(澤王上金澤州名注見梁武帝中大通六/年建州上金髙宗子也許王素節許州注)¶
　(見漢光武建武八年/長社素節髙宗子也)¶
太后殺南安王頴等十二人及故太子賢二子質實(南/安)¶
(縣名按一統志本漢㑹稽郡侯官縣地呉置東安縣晉/改曰晉安屬晉安郡梁爲南安郡治隋廢郡改縣曰南)¶
(安屬泉州唐初以縣置豐州後屬泉/州宋元仍舊本朝因之屬泉州府)¶
　(唐之宗室於是殆盡/其㓜弱者亦流嶺南)¶
九月武氏改國號曰周稱皇帝以豫王旦爲皇嗣改姓¶
<pb:KR2o0020_WYG_057-33a>¶
武氏考證(當去皇字○謹按唐武后廢黜中宗以豫王/旦爲皇嗣改姓武氏凡例曰簒賊干統而不)¶
(及傳世者唐武氏之類綱目名武氏爲簒賊得之凡例/又曰凡非正統者去皇號故雖睿宗改姓而爲簒賊之)¶
(嗣豈得以皇號加之乎/當作以豫王旦爲嗣)¶
　(侍御史傅遊藝上表請改國號曰周賜皇帝姓武氏/太后不許擢遊藝爲給事中於是百官宗戚百姓四)¶
　(夷合六萬餘人俱上表如遊藝所請太后可之御則/天樓赦天下以唐爲周上尊號曰聖神皇帝以皇帝)¶
　(爲皇嗣賜姓武氏以皇太子爲皇孫立武氏七廟追/尊周文王爲始祖文皇帝祖考皆爲皇帝妣皆爲皇)¶
　(后立武承嗣爲魏王三思爲梁王士彠兄孫攸暨等/十二人皆爲郡王以史務滋爲納言宗秦客檢校内)¶
　(史傅遊藝爲鸞臺侍郎平章事並賜姓武秦客潜勸/太后革命故首爲内史尋坐贓貶黜遊藝朞年之中)¶
<pb:KR2o0020_WYG_057-33b>¶
　(歴衣青綠朱紫時人謂之四時仕宦太后欲以太平/公主妻武攸暨使人殺其妻而妻之公主多權畧太)¶
　(后以爲類已常與宻議天下事胡氏曰君子有言臣/居尊位羿莽是也猶可言也婦居尊位武氏是也非)¶
　(常之變不可言也蓋廢興常理也隂居尊位非常之/變故也呂氏爲而未成武氏遂革唐命然傳記以來)¶
　(三千年間纔一人耳亦不及終其身而復後世或有/欲爲是者豈無其漸仁人義士監於髙宗必逆有以)¶
　(處之/矣)集覽(檢校内史唐有檢校兼守判知之類皆非/本制出於特㫖所置與正員資格同皆以)¶
　(待資淺之人君子有言下文皆伊川易/傳文也注見睿宗景雲二年以六居五)質實(魏州名/注見漢)¶
　(成帝綏和二年魏郡梁州名注見周赧王四年漢中/太平公主太平縣名本漢之河東郡臨汾縣地後魏)¶
　(始置太平縣以在太平故闗城因名屬平陽郡隋初/屬晉州㝷移闗東北屬絳州唐復移原治又移敬堡)¶
<pb:KR2o0020_WYG_057-34a>¶
　(宋金仍舊元屬絳州本朝改/屬平陽府公主武后女也)¶
　　書法(書稱皇帝廢某爲某多矣此其不書廢書以/何不子旦之得立也不予其立則廢之宜矣)¶
　　(故不書廢武氏既改國號自是削其太后稱武/氏焉所以絶之於唐也綱目之筆削凛凛矣)¶
　　發明(武氏之亂自書契以來未之有也然綱目亦/因其漸而書之以見不輕絶人之意蓋自髙)¶
　　(宗時書初令皇后决事書百官四夷朝天后至廢/立以後書大殺唐宗室書除唐宗室屬籍書殺澤)¶
　　(王許王南安王等極矣然猶以太后書之未遽黜/也至是改國號周自稱皇帝以豫王爲皇嗣改姓)¶
　　(武氏於是始加斥絶不稱太后止書武氏所謂誅/以王法廢之爲庶人者也夫天下唐之天下武氏)¶
　　(爲唐妾婦遂乃革命稱尊滅唐社稷綱目自是書/周書武氏蓋絶之於唐明其不得爲李氏婦而中)¶
<pb:KR2o0020_WYG_057-34b>¶
　　(睿亦不得而母之爾嗚呼女禍之慘未有若是之/甚者綱目書之爲後世戒可謂深切著明也矣有)¶
　　(天下國家者可不謹哉○邱濬曰嗚呼此開闢以/來未有之大變也太極動而生陽静而生隂天陽)¶
　　(而地隂也日陽而月隂也男陽而女隂也乾道成/男坤道成女男正位乎外女正位乎内君道象日)¶
　　(后道象月此天地之常人倫之正自有天地以來/未之有改焉者武曌一旦以隂柔之資當陽剛之)¶
　　(位則地升而爲天也月易而爲日地女變而爲男/也反隂陽之常變剛柔之質易内外之位程子所)¶
　　(謂非常之變不可言者此也嗚呼言且不可况見/之乎當是之時武曌以女而統男而一時公卿將)¶
　　(相群臣庶僚莫不以男而奉女躭其豢飬之恩畏/其誅戮之慘忘其身之爲男子也嗚呼人亦不幸)¶
　　(而生於斯時哉或曰此非但起於武氏也前此呂/雉蓋嘗爲之矣雖然呂氏於是時猶依所名惠帝)¶
<pb:KR2o0020_WYG_057-35a>¶
　　(之子以臨朝稱制漢之爲漢固自若也武曌則革/唐之名滅夫之族被天子之衮冕稱天子之名號)¶
　　(巍然居殿陛之間偃然行人君之事以受人君之/朝以爲萬邦之主忘其身之爲女也而天下臣民)¶
　　(亦翕然視之以男焉嗚呼此豈但人世之理悖哉/亦天地之氣亂也若夫以睿宗爲皇嗣賜姓爲武)¶
　　(尤爲悖逆夫倡優之子則從母之姓睿宗於此不/父其父而父其母禮所謂禽獸知有其母而不知)¶
　　(有其父者也雖然睿宗蓋亦不幸而主爲武曌之/子也歟然則舊書睿宗皆作豫王旦不予武氏之)¶
　　(立也史綱前此之書亦然而此又以爲唐帝旦者/蓋以見豫王前此固爲唐之帝矣至是又爲曌之)¶
　　(嗣焉吁前也承父則姓父之姓以爲唐之君後也/承母則姓母之姓以爲周之嗣嗚呼人之生也合)¶
　　(父母而有此身承祖宗而有此姓睿宗一身前後/分而異屬豈復有人理哉書之于冊以紀世道之)¶
<pb:KR2o0020_WYG_057-35b>¶
　　(大/變)¶
冬十月西突厥入居内地¶
　(西突厥十姓自垂拱以來爲東突厥所侵掠散亡畧/盡繼徃絶可汗斛瑟羅收其餘衆六七萬人入居内)¶
　(地太后以爲竭/忠事主可汗)¶
周以徐有功爲侍御史考異(按名號例曰簒賊曰某據/王莽改國號曰新綱目每)¶
(書但冠以莽字未嘗冠以新字此書周當易以曌字庶/合朱子立例之意且無唐經亂周紀之失也後書周處)¶
(倣/此)¶
　(道州刺史李行褒兄弟爲酷吏所䧟當族秋官郎中/徐有功固争不能得周興奏有功故出反囚當斬太)¶
<pb:KR2o0020_WYG_057-36a>¶
　(后免有功官然太后雅重有功尋復起爲侍御史有/功伏地流涕固辭曰臣聞鹿走山林而命懸庖厨勢)¶
　(使之然也陛下以臣爲法官臣不敢枉陛/下法必死是官矣太后固授之聞者相賀)質實(道州/按一)¶
　(統志本春秋戰國時楚之南境地秦屬長沙郡漢屬/零陵郡呉分爲榮陽郡梁改爲永陽郡隋廢併入永)¶
　(州唐初置南營州治營道縣貞觀間始改道州屬江/南西道天寳初改江華郡宋仍爲道州元改爲道州)¶
　(路本朝初改爲府後/改爲州屬永州府)¶
十一月周易服色改置社稷宗廟¶
　(太后受尊號於萬象神宫旗幟尚赤改置社稷於神/都納武氏神主於太廟以唐太宗爲享德廟改崇先)¶
　(廟爲崇尊廟冬至祀明/堂以武氏祖配上帝)¶
<pb:KR2o0020_WYG_057-36b>¶
(辛/卯)八年(周武氏天/授二年)考異(提要分注作周/武氏載初元年)春正月帝在房¶
州○二月周流其右丞周興於嶺南考異(提要右丞/作左丞)¶
　(初金吾大将軍丘神勣以罪誅或告右丞周興與神/勣通謀太后命來俊臣鞫之俊臣與興方推事對食)¶
　(謂興曰囚多不承當爲何法興曰此甚易耳取大甕/以炭四周炙之令囚入中何事不承俊臣索大甕如)¶
　(興法起謂興曰有内狀推兄請兄入此甕興惶恐服/罪法當死原之流嶺南在道爲仇家所殺興與索元)¶
　(禮來俊臣競爲暴刻所殺各數千人破千/餘家元禮殘酷尤甚㝷亦爲太后所殺)¶
夏四月朔日食○秋七月周徙闗内户數十萬實洛陽¶
質實(洛陽縣名注見/周顯王三年)○八月周殺其将軍張䖍朂考異¶
<pb:KR2o0020_WYG_057-37a>¶
(按統系例曰凡正統事有相因者連書之注云簒賊事/亦連書但每歲首及有異事一加其名據王莽簒首書)¶
(事及間有異事一書其名無異事者不冠以名則此年/流周興事在歲首當冠以曌字徙闗内户上有日食亦)¶
(當冠以曌字餘自殺張䖍朂以下事皆曌所/爲間無異事舊書周字皆當削後並放此)¶
　(來俊臣鞫䖍朂䖍朂自訟於徐有功俊臣怒命衛士/以刀亂斫殺之梟首於市又鞫岐州刺史雲𢎞嗣不)¶
　(問一欵先斷其首/乃僞立案奏之)質實(梟首注見漢靈帝建寧元/年岐州注見周顯王八年)¶
周改義豐王光順等姓武氏幽之宫中質實(義豐按一/統志本漢)¶
(中山國安國縣地名晉屬愽陵郡北齊省隋置義豐縣/屬愽陵郡唐改爲立節縣嗣聖初復曰義豐屬定州景)¶
(福初於此置祁州宋改爲蒲隂縣景德初以州爲蒲隂/金天㑹中復爲祁州元以蒲隂縣爲附郭本朝省蒲隂)¶
<pb:KR2o0020_WYG_057-37b>¶
(入州改屬/保定府)¶
　(光順太子賢之子也與弟守禮守義及睿/宗諸子皆幽閉宫中不出門庭者十餘年)¶
九月周平章事傅遊藝自殺¶
　(遊藝夢登湛露殿所/親告知下獄自殺)¶
　　書法(武氏自嗣聖以來殺人多矣書太后殺十三/太子賢裴炎程務挺劉禕之郝象賢汝南王)¶
　　(煒鄱陽公諲張光輔魏𤣥同鄭王敬澤王上金許/王素節南安王頴書周殺八張䖍朂格輔元岑長)¶
　　(倩歐陽通李安静裴匪躬侯思止劉思禮書周武/氏殺一豫王妃劉氏惟傅遊藝書自殺自殺何自)¶
　　(取殺也遊藝首倡改號爲周之議遂取大位纔及/朞年而以言夢下獄綱目不書下獄書自殺若曰)¶
<pb:KR2o0020_WYG_057-38a>¶
　　(其所以死者/自取之云爾)¶
周以武攸寧爲納言狄仁傑同平章事¶
　(太后謂仁傑曰卿在汝南甚有善政卿欲知譛卿者/名乎仁傑謝曰陛下以臣爲過臣請改之知臣無過)¶
　(臣之幸也不願知譛/者名太后深歎美之)¶
周殺其同平章事格輔元右相岑長倩納言歐陽通¶
　(先是鳯閣舍人張嘉福使洛陽人王慶之等數百人/上表請立武承嗣爲皇太子岑長倩格輔元以皇嗣)¶
　(在東宫不宜有此議由是大忤諸武意皆坐誅來俊/臣教長倩子引歐陽通訊之不服詐爲欵并殺之太)¶
　(后詔慶之曰皇嗣我子奈何廢之對曰神不歆非類/民不祀非族今誰有天下而以李氏爲嗣乎太后不)¶
<pb:KR2o0020_WYG_057-38b>¶
　(從慶之屢求見太后怒命鳯閣侍郎李昭德杖之昭/德引出門示朝士曰此賊欲廢我皇嗣立武承嗣命)¶
　(撲之耳目皆血出然後杖殺之其黨乃散昭德因言/於太后曰天皇陛下之夫皇嗣陛下之子陛下身有)¶
　(天下當傳之子孫爲萬代業豈得以姪爲嗣乎自古/未聞姪爲天子而爲姑立廟者也且陛下受天皇顧)¶
　(託若以天下與承嗣則天皇/不血食矣太后亦以爲然)質實(李昭德長安/人乾祐之子)¶
周殺右将軍李安静¶
　(太后将革命王公百官皆上表勸進右将軍李安静/獨正色拒之及下制獄來俊臣詰其反狀安静曰以)¶
　(我唐家老臣須殺即殺若問謀反實/無可對俊臣竟殺之安静綱之孫也)質實(李安静觀/州蓨人)¶
　　書法(綱目書周所殺必曰殺其某官某其者何外/之也右将軍天授所命也則曷爲不書其内)¶
<pb:KR2o0020_WYG_057-39a>¶
　　(安静也安静不肯署表勸進可謂義矣及下制獄/俊臣詰之辭曰唐家老臣須殺即殺則安静心乎)¶
　　(唐者也綱目不書其所以/殊安静於武氏之黨也)¶
周遣使存撫諸道¶
(壬/辰)九年(周武氏如意元/年再改長壽)春正月帝在房州○周武氏引¶
見存撫使所舉人考異(武氏二字/當作曌字)¶
　(初太后遣使存撫四方至是引見其所舉人無問賢/愚悉加擢用髙者試給舍次郎御史遺補校書郎試)¶
　(官自此始時人爲之語曰補闕連車載拾遺平斗量/欋椎侍御史盌脱校書郎有舉人沈全交續之曰&KR2914;)¶
　(心存撫使眯目聖神皇御史劾之太后笑曰但使卿/軰不濫何恤人言太后雖濫以祿位收人心然不稱)¶
<pb:KR2o0020_WYG_057-39b>¶
　(職者尋亦黜之或加刑誅挾刑賞之柄以駕御天下/政由巳出明察善斷故當時英賢亦競爲之用胡氏)¶
　(曰沈全交之言可謂誹謗矣而武后付之一笑仍責/舉官使之自反此明主所爲也宜其運動四海呼吸)¶
　(雷風一時英賢/無不俛首也)集覽(髙者試給舍髙第者試守鳯閣舍/人給事中通典注試者未爲正命)¶
　(凡正官皆稱行守其階髙官卑者稱行階卑官髙者/稱守階官同者並無行守字次郎御史遺補校書郎)¶
　(其次等者試守諸郎官侍御史拾遺補闕校書郎欋/椎欋權俱反椎傳追反齊魯謂四齒杷爲欋新書云)¶
　(杷椎盌脱之諺盌脱盌通作椀説文小盂也脱者椀/之形模眯目眯母禮反物入目中也荘子簸糠眯目)¶
　正誤(欋椎侍御史盌脱校書郎今按椎當作推胡三/省音吐雷反爲是言授官之泛如用杷推聚之)¶
　(多盌脱言官不得人如模脱盌杯箇箇相/似也蘇軾詩盌脱本無模對匱藏終自集)¶
<pb:KR2o0020_WYG_057-40a>¶
周築神都外城質實(神都注見秦莊/襄王元年三川)○周以郭覇爲監¶
察御史¶
　(郭覇以謟䛕拜監察御史中丞魏元忠病覇徃問之/因嘗其糞喜曰糞丼則可憂今若無傷也元忠大惡)¶
　(之/)¶
周貶狄仁傑魏元忠爲縣令¶
　(來俊臣羅告同平章事任知古狄仁傑裴行本司農謀/卿崔宣禮左丞盧獻中丞魏元忠潞州刺史李嗣真)¶
　(反先是俊臣請降敕一問即承反者得減死知古等/下獄俊臣以此誘之仁傑曰大周革命萬物惟新唐)¶
　(室舊臣甘從誅戮反是實俊臣乃少寛之判官王德/壽教仁傑引平章事楊執柔仁傑曰皇天后上遣狄)¶
<pb:KR2o0020_WYG_057-40b>¶
　(仁傑爲如此事以頭觸柱血流被靣德壽懼而謝之/仁傑裂衾帛書寃狀置綿衣中謂德壽曰天時方熱)¶
　(請授家人去其綿德壽許之仁傑子得書持之稱變/以聞太后以問俊臣俊臣乃詐爲仁傑等謝死表上)¶
　(之初平章事樂思晦亦爲俊臣等所殺男未十歲没/入司農至是上變得召見太后問狀對曰臣父已死)¶
　(臣家已破但惜陛下法爲俊臣等所弄陛下不信臣/言乞擇朝臣之忠清陛下素所信任者爲反狀以付)¶
　(俊臣無不承受矣太后意稍寤召見仁傑等問曰卿/承反何也對曰不承則已死於拷掠矣太后曰何爲)¶
　(作謝死表對曰無之出表示之乃知其詐於是出此/七族皆貶縣令仁傑彭澤元忠涪陵流行本嗣真于)¶
　(嶺南俊臣稱行本罪尤重請誅之徐有功駮之曰明/主有更生之恩俊臣不能将順虧損恩信殿中侍御)¶
　(史霍獻可宣禮之甥也言於太后曰陛下不殺崔宣/禮臣請隕命於前以頭觸殿階流血霑地以示爲人)¶
<pb:KR2o0020_WYG_057-41a>¶
　(臣不私其親太后皆不聽萬年主簿徐堅上䟽曰書/有五聽之道令著三覆之奏比來推按反者令使者)¶
　(得實即行斬决人命至重死不再生萬一懐枉呑聲/赤族豈不痛哉又法官之任宜加揀擇有用法寛平)¶
　(爲百姓所稱者願親而任之有處事深酷/不允人望者願踈而退之堅齊𣆀之子也)集覽(羅告/羅織)¶
　(下文七人之罪而告之書有五聽之道禮小司冦以/五聲聽獄訟求民情一曰辭聽二曰色聽三曰氣聽)¶
　(四曰耳聽五曰目聽注觀其出言不直則煩觀其顔/色不直則赧然觀其氣息不直則喘觀其聽聆不直)¶
　(則惑觀其眸子視不直則眊然令著三覆之奏覆者/反覆推訊如是者三然後奏裁此已著之爲令矣太)¶
　(宗貞觀五年既斬張藴古悔之因詔死刑雖令即决/皆三覆奏久之又曰自今宜三日五覆奏諸州死罪)¶
　(三覆/奏)質實(潞州注見周赧王五十三年上黨司農官/名注見髙祖武德七年彭澤縣名注見晉)¶
<pb:KR2o0020_WYG_057-41b>¶
　(元帝永昌元年涪陵縣名注見晉惠帝太安二/年萬年縣名注見漢髙帝十年徐堅長城人)¶
夏五月禁天下屠殺採捕¶
　(時江淮旱饑民不得採魚蝦餓死者甚衆拾遺張德/生男私殺羊㑹同僚補闕杜肅懐一餤上表告之明)¶
　(日太后對仗謂德曰聞卿生男甚喜德拜謝太后曰/何從得肉德叩頭服罪太后曰朕禁屠宰吉凶不預)¶
　(卿自今召客亦須擇人出肅表/示之肅大慙舉朝欲唾其靣)集覽(一餤餤杜覽反/餅餤也麫裹肉)¶
　(爲/之)正誤(一餤今按史記餤與啖同/猶言一臠謂一口之食也)¶
　　書法(自革命以來每事必書周外之也此則曷/爲不書周禁殺未失也書周是善之矣)¶
秋七月周左相武承嗣罷以李昭德同平章事¶
<pb:KR2o0020_WYG_057-42a>¶
　(先是昭德宻言於太后曰魏王承嗣權太重太后曰/吾姪也故委以腹心昭德曰姑姪之親何如父子子)¶
　(猶有簒弑其父者况姪乎太后矍然遂罷承嗣政事/承嗣亦毁昭德於太后太后曰吾任昭德始得安眠)¶
　(此代吾勞汝勿言也是時酷吏恣横百官畏之側足/昭德獨廷奏其姦太后好祥瑞有獻白石者執政詰)¶
　(其異對曰以其赤心昭德怒曰此石赤心他石盡反/邪襄州人胡慶以丹漆書龜腹曰天子萬萬年獻之)¶
　(昭德以刀刮盡奏請付法太后曰此心亦無惡命釋/之胡氏曰以文而觀昭德爲武后深計以安其位也)¶
　(以情而觀譎去承嗣所以剪其翼也此謀慮之善者/也諸武雖並列朝廷而不預政事其氣燄亦少損矣)¶
　集覽(矍然矍厥縳反/左右驚顧貎)質實(襄州注見漢獻/帝建安十二年)¶
周流其御史嚴善思於驩州¶
<pb:KR2o0020_WYG_057-42b>¶
　(太后自垂拱以來任用酷吏先誅唐宗戚數百人次/及大臣數百家其刺史郎将以下不可勝數每除一)¶
　(官户婢竊相謂曰鬼朴又來矣不旬月輙遭掩捕族/誅監察御史嚴善思公直敢言時告宻者不可勝數)¶
　(太后亦厭其煩命善思按問引虚伏罪者八百五十/餘人羅織之黨爲之不振乃相與構善思坐流驩州)¶
　(太后知其枉尋復召之補闕朱敬則上䟽曰李斯相/秦用刻薄變詐以屠諸侯不知易之以寛和卒至土)¶
　(崩此不知變之禍也漢髙祖定天下陸賈叔孫通説/之以禮義傳世十二此知變之善也自文明草昧天)¶
　(地屯䝉三叔流言四凶構難不設鉤距無以應天順/人不切刑名不可摧姦息暴故開吿端以禁異議然)¶
　(急趨無善迹促柱少和聲向時之妙䇿乃當今之芻/狗也伏願覽秦漢之得失考時事之合宜窒羅織之)¶
　(源掃朋黨之迹使天下蒼生坦然大悦豈不樂哉太/后善之賜帛三百叚侍御史周矩上䟽曰推劾之吏)¶
<pb:KR2o0020_WYG_057-43a>¶
　(皆相矜以虐泥耳籠頭枷研楔轂摺膺籖𤓰懸髪薫/耳人非木石茍求賖死臣竊聽輿議皆稱天下太平)¶
　(何苦須反豈被告者盡是英雄欲求帝王邪但不勝/楚毒而自誣耳周用仁而昌秦用刑而亡願陛下緩)¶
　(刑用仁天下幸甚太后頗采其言制獄稍衰胡氏曰/凡説人以善而不深得其爲惡之本情則情不可格)¶
　(而善無自入武氏猜阻辯詐豈昜諫哉而李昭德朱/敬則變其所難如反手之易得其情故也茍直曰承)¶
　(嗣不可相制獄不可用/是以水沃石而已矣)集覽(告宻顔師古曰告宻者/以天下秘宻事上告也)¶
　(如今告訐之類文明草昧文明睿宗年號草昧注見/太宗貞觀十三年天地屯䝉易序卦曰有天地然後)¶
　(萬物生焉盈天地之間者唯萬物故受之以屯屯者/盈也屯者物之始生也物生必蒙故受之以䝉蒙者)¶
　(蒙也物之穉也解云屯乃物初生之時也物生之初/䝉昧而穉弱三权流言書金縢武王既䘮管叔及其)¶
<pb:KR2o0020_WYG_057-43b>¶
　(群弟乃流言於國曰公将不利於孺子蔡氏傳曰管/叔名鮮武王弟周公兄也群弟蔡叔度霍叔處也流)¶
　(言無根之言如水之流自彼而至此也孺子成王也/啇人兄死弟立者多武王崩成王㓜周公攝政故武)¶
　(庚管蔡流言於國以危懼成王而動搖周公也史氏/言管叔及其群弟而不及武庚者所以深著三叔之)¶
　(罪四凶構難四凶共工驩兠三苗鯀構難猶言架禍/也蔡氏書傳曰共工官名驩兠臣名三苗國名鯀崇)¶
　(伯名左傳四凶之名與此不同説者以窮竒爲共工/渾敦爲驩兠饕餮爲三苗檮杌爲鯀未詳是否左傳)¶
　(曰昔帝鴻氏有不才子謂之渾敦少皥氏有不才子/謂之窮竒顓頊氏有不才子謂之檮杌此三族也世)¶
　(濟其凶堯不能去縉雲氏有不才子天下之民以比/三凶謂之饕餮舜臣堯流四凶族鉤距注見漢宣帝)¶
　(本始三年促柱少和聲侯堇筝賦曰急絃促柱變調/改曲卑殺纎妙微聲蘩縟當今之芻狗言向時妙䇿)¶
<pb:KR2o0020_WYG_057-44a>¶
　(今不可用也莊子天運篇師金曰夫芻狗之未陳也/盛以篋衍中以文繡尸祝齋戒以将之及其已陳也)¶
　(行者踐其首脊蘇者取而㸑之而已林希逸口義曰/芻草也結草爲狗形以解厭也祭時所用已則棄之)¶
　(泥耳以物䝉囚耳籠頭作鐵籠以轂囚首枷研枷項/械也研&KR0008;也楔轂楔先結反㩥也於籠頭之上加以)¶
　(㩥楔必至腦裂而死轂黒角反急速也㩥音尖摺膺/摺與拉通落合反摧也膺胸也唐書酷吏傳作拉脇)¶
　(公羊傳莊元年搚幹而殺之注搚與拉通幹脇也籖/𤓰籖干亷反鋭也貫也爪手足甲也薫耳耳字疑刋)¶
　(誤以上文有泥耳此必是薫目及檢唐書酷吏傳果/作薫目然古有薫耳之説漢書呂皇后斷戚夫人手)¶
　(足去眼薫耳顔師古注薫許云反以藥/薫其耳令其聾也賖死人謂遲緩曰賖)正誤(三叔流/言四凶)¶
　(構難今按三叔流言如嗣聖五年琅邪王冲等舉兵/匡復之類四凶構難如嗣聖元年英公李敬業起兵)¶
<pb:KR2o0020_WYG_057-44b>¶
　(揚州/之類)質實(羅織注見景龍元年驩州注見隋煬帝大/業元年李斯楚人學於荀子尤善篆𨽻以)¶
　(六國無可建功者乃西入秦秦王政善之拜客卿尋/爲廷尉極其苛刻相始皇滅六國焚書坑儒天下怨)¶
　(之及帝崩與趙髙矯詔殺扶蘇立胡亥後爲髙所譛/腰斬咸陽陸賈楚人有口辯從漢髙帝定天下使南)¶
　(越拜尉陀爲王稱臣奉漢約髙祖大悦拜賈爲太中/大夫時稱説詩書著書十二篇以好畤地善因家焉)¶
　(叔孫通薛人仕秦爲博士漢髙祖時起朝儀采古禮/與秦儀雜就之始用於長樂宫自諸侯王以下莫不)¶
　(震肅帝曰吾今日乃知爲皇帝之貴拜通爲太常卿/賜金五百斤徙太子太傅刑名注見漢景帝元年)¶
九月周更以九月爲社○冬十月周遣兵擊吐蕃取四¶
鎮¶
<pb:KR2o0020_WYG_057-45a>¶
　(初王孝傑從劉審禮擊吐蕃與審禮皆没於吐蕃後/竟得歸由是知吐蕃虛實㑹西州都督唐休璟請復)¶
　(取龜兹于闐踈勒碎葉四鎮敕以孝傑及阿史那忠/節将兵擊破吐蕃復取四鎮置安西都䕶於龜兹發)¶
　(兵戍/之)質實(西州注見齊明帝/建武四年髙昌)¶
周武氏殺豫王妃劉氏¶
　(户婢團兒爲太后所寵信有憾於皇嗣乃譛皇嗣妃/劉氏及德妃竇氏爲厭呪太后殺之瘞於宫中莫知)¶
　(所在德妃父孝諶爲潤州刺史有奴妄爲妖異以恐/妃母龎氏因請夜祠禱而發其事監察御史薛季昶)¶
　(按之以爲當斬其子希瑊詣侍御史徐有功訟寃有/功論之以爲無罪季昶奏有功阿黨惡逆罪當絞令)¶
　(史以白有功有功嘆曰豈我獨死諸人永不死邪既/食掩扉熟寢太后召有功謂曰卿比按獄失出何多)¶
<pb:KR2o0020_WYG_057-45b>¶
　(對曰失出人臣之小過好生聖人之大德/太后黙然由是龎氏得減死有功亦除名)集覽(厭呪/厭上)¶
　(聲禳也又音益渉反鎮也呪/詛也失出失於出人之罪)¶
　　書法(豫王妃何武氏之婦也革命以來所殺恒書/周殺殺婦耳斥武氏何武氏殺人多矣自張)¶
　　(䖍朂格輔元岑長倩歐陽通李安静軰皆托罪而/公殺之故書周妃死宫中莫知所瘞獨斥武氏者)¶
　　(罪不繋於周來/也其㫖深矣)¶
周制宰相撰時政記月送史館¶
　(時政記自此始從姚璹之請也胡氏曰唐制宰相修/史固非善法然記注之官不廢則猶可考實今直使)¶
　(宰相撰時政記月送史館則僞美而易惡假善而蓋/非實事不必書書事不必實而不復可信矣况武后)¶
<pb:KR2o0020_WYG_057-46a>¶
　(行事汚衊冊牘姚璹爲之隱掩故建是議耳然世未/嘗無公道亦未嘗無能言之士一時之史雖不記天)¶
　(下人固記之矣不力爲善而惟人是/防将見不可勝防而終莫之禦也)集覽(記注兼書/善惡之史)¶
　(冊汚衊汚烏故反穢也/衊莫結反説文塗染也)質實(姚璹京兆/萬年人)¶
　　書法(特筆也書曰送史舘則史官所記一受成於/宰相矣是得爲信史乎書譏之也此書撰時)¶
　　(政記憲書撰日/厯同一轍矣)¶
(癸/巳)十平(周武氏長/夀二年)春正月帝在房州○周以婁師德同¶
平章事¶
　(師德寛厚清慎犯而不校與李昭德俱入朝師德體/肥行緩昭德罵曰田舍夫師德徐笑曰師德不爲田)¶
<pb:KR2o0020_WYG_057-46b>¶
　(舍夫誰當爲之其弟除代州刺史将行師德謂曰吾/兄弟榮寵過盛人所疾也将何以自免弟曰自今雖)¶
　(有人唾某靣某拭之而已庶不爲兄憂師德愀然曰/此所以爲吾憂也人唾汝面怒汝也而汝拭之則逆)¶
　(其意而重其怒矣夫唾不/拭自乾當笑而受之耳)集覽(愀然愀七小反容色/變也禮記曰愀然作)¶
　(色/)質實(代州注見秦王/政三年鴈門)¶
周殺其尚方監裴匪躬¶
　(匪躬坐私謁皇嗣腰斬於市自是公卿以下皆不得/見又有告皇嗣潜有異謀者太后命來俊臣鞫其左)¶
　(右左右不勝楚毒皆欲自誣太常工人安金藏大呼/曰請剖心以明皇嗣不反即引佩刀自剖其胸五藏)¶
　(皆出太后聞之令轝入宫使醫内五臟以桑皮線縫/之傅以藥經宿始蘇太后親臨視之嘆曰吾有子不)¶
<pb:KR2o0020_WYG_057-47a>¶
　(能自明使汝至此即命俊/臣停推睿宗由是得免)¶
三月周殺其侍御史侯思止¶
　(時禁人間錦思止私蓄之/李昭德按之杖殺於朝堂)¶
周以萬國俊爲侍御史¶
　(或告嶺南流人謀反太后遣司刑評事萬國俊就按/之國俊至廣州一朝殺三百餘人還奏因言諸道流)¶
　(人亦疑有如此者太后喜擢國俊爲侍御史更遣使/詣諸道按殺數千人既而頗知其濫制未死者皆釋)¶
　(之國俊等亦/相繼貶死)質實(廣州注見秦始皇/三十三年南海)¶
夏五月棣州河溢質實(棣州注見宋明帝/泰始三年樂陵)¶
<pb:KR2o0020_WYG_057-47b>¶
　(流二千/餘家)¶
秋九月朔日食質實(日食注見新/莽天鳯元年)○周武氏自號金輪¶
聖神皇帝¶
　(作七寳金輪/置之殿庭)¶
　　發明(綱目褒貶予奪立法甚嚴固非他史之比至/於亂世之事亦不盡畧如王莽之紛紜制作)¶
　　(武氏之淫名越號皆書于冊一以/見紀實之意一以著姦僞之迹也)¶
突厥可汗骨篤祿死¶
　(子㓜弟/黙啜立)¶
<pb:KR2o0020_WYG_057-48a>¶
(甲/午)十一年(周武氏延/載元年)春正月帝在房州○周以婁師德¶
爲河源等軍檢校營田大使○三月周以僧懐義爲朔¶
方道大總管討黙啜考異(討當/作擊)考證(討當/作擊)質實(朔方道/注見漢)¶
(武帝元/朔元年)¶
　(懐義未行虜退而止長史李昭德/嘗與懐義議事失其㫖懐義撻之)¶
　　書法(書討何重辭也於是命領十八将軍以蘇李/二相爲之長史司馬事任重矣而以一僧總)¶
　　(之果其人乎綱目重/其辭所以病太后也)¶
夏五月周武氏加越古之號¶
<pb:KR2o0020_WYG_057-48b>¶
　　書法(凡加號不書所號恒也此其書何譏非名也前書/金輪此書越古後書慈氏書天冊皆譏其非名也)¶
○秋八月周以杜景儉同平章事¶
　(太后出梨花一枝以示宰相宰相皆以爲瑞杜景儉/獨曰今草木黄落而此更發榮隂陽不時咎在臣等)¶
　(因拜謝太后曰卿真宰相也胡氏曰卉木有小華於/秋冬之交者非瑞也亦非異也景儉失之矣必以梨)¶
　(不應花而花爲隂陽失時孰與婦人不應帝而帝之/爲天地易位乎幸能正言曷若盡言而淺言之姑以)¶
　(盗世俗之小/名何足稱也)集覽(卉木卉許貴反草木之總/名也詩出車篇卉木萋萋)¶
周鑄天樞¶
　(武三思請鑄銅鐵爲天樞刻太后功德立於/端門之外銅鐵不足賦民間農器以足之)集覽(天/樞)¶
<pb:KR2o0020_WYG_057-49a>¶
　(其制若柱髙一百五尺鐵山爲之趾周百/七十尺每二丈無慮用銅鐵二百萬斤)¶
九月朔日食○周貶來俊臣爲同州參軍流王𢎞義於¶
瓊州質實(同州注見𤣥宗開元十一年瓊/州注見漢武帝元鼎六年珠崖)¶
　(𢎞義詐稱追還至漢北侍御/史胡元禮遇之按驗殺之)集覽(漢北漢水之北注見/漢獻帝建安十二年)¶
周貶其内史李昭德爲南賔尉¶
　(昭德恃太后委遇頗專權使氣人多疾之前魯王參/軍丘愔上䟽攻之曰陛下委任昭德而昭德揚露專)¶
　(擅顯示於人歸美引愆義不如此權重一/去收之極難太后由是惡之貶爲南賔尉)質實(南賔/按一)¶
　(統志隋之縣名屬欽州本漢合浦郡地唐初因之後/改爲靈山縣宋初廢遵化欽江内亭三縣入焉後徙)¶
<pb:KR2o0020_WYG_057-49b>¶
　(欽州治此元徙州治安遠縣以靈/山屬焉本朝因之改屬亷州府)¶
　　書法(自書南昌尉梅福是後未有書者至是復見/終綱目書尉十四多貶逐者也李昭德南賔)¶
　　(吉項安固魏元忠髙要又務川孫子平都城王同/慶贑王昱髙要韋陟桂嶺薛邕連山羊士諤臨化)¶
　　(楊慿臨賀丁柔立南陽唯南昌尉梅福/以上書書華陽尉張士喬以諫死書)¶
冬十一月周武氏加慈氏之號○周明堂火¶
　(太后命懐義作天堂日役萬人費以億計府藏爲空/懐義所度力士爲僧者滿千人侍御史周矩疑有姦)¶
　(謀固請按之太后命流其黨懐義不問又命殺牛取/血畫大像首髙二百尺云懐義刺膝血爲之張於天)¶
　(津橋南時御醫沈南璆亦得幸於太后懐義心愠乃/宻燒天堂延及明堂皆盡風裂血像爲數百叚太后)¶
<pb:KR2o0020_WYG_057-50a>¶
　(諱之但云工徒誤燒麻主所致時方酺宴拾遺劉承/慶請輟朝停酺以答天譴太后将從之姚璹曰明堂)¶
　(布政之所非宗廟也不應自貶損乃止命更造明堂/天堂仍以懐義充使又鑄銅爲九州鼎及十二神皆)¶
　(髙一丈各置其方懐義内不自安言多不順太后隂/使人毆殺之以明堂火制求直言劉承慶上䟽請罷)¶
　(所營佛舍獲嘉主簿劉知幾表陳四事曰今六合清/晏而赦令不息近或一年再降使無頼不仁之軰指)¶
　(期天澤至罪將斷决竊行貨賄求致稽延咸冀釋免/爲善者不預恩光作惡者獨承徼幸一也海内具僚)¶
　(每歲逄赦必賜階勲至於緋服衆於青衣象板多於/木笏二也取士太廣宜加沙汰三也牧伯遷代太速)¶
　(既懐茍且之謀何暇循良之政四也是時官爵易得/而法網嚴峻故人競爲趨進而多䧟刑戮知幾乃著)¶
　(思慎賦以刺/時見志焉)集覽(璆渠幽反獲嘉縣名注/見隋恭帝侗皇泰二年)正誤(麻主/集覽)¶
<pb:KR2o0020_WYG_057-50b>¶
　(無註○今按太后作明堂既成命僧懐義作夾紵大/像其小指中猶容十數人於明堂北構天堂以貯之)¶
　(胡三省註紵直呂反&KR1064;屬今人謂之紵麻夾/紵者以紵麻夾縫爲大象所謂麻主是也)質實(天/津)¶
　(橋注見隋煬帝大業十三年劉知幾彭城人/藏器之子六合注見梁簡文帝大寳元年)¶
(乙/未)十二年(周武氏天冊/萬歲元年)春正月帝在房州○二月朔日¶
食○夏四月周天樞成¶
　(髙一百五尺徑十二尺武三思爲文太/后自書其榜曰大周萬國頌德天樞)¶
　　書法(書鑄書成譏勞民也於是賦銅鐵不/足取農器足之凡書作書成久辭也)¶
秋七月吐蕃冦臨洮周遣兵討之考異(討當/作擊)考證(討當/作擊)¶
<pb:KR2o0020_WYG_057-51a>¶
質實(臨洮郡名注見髙/祖武德六年洮州)¶
　　書法(吐蕃前再書擊兵端自我/也於是入冦故以討書之)¶
○九月周武氏自號天冊金輪大聖皇帝○冬十月突¶
厥黙啜遣使請降¶
　　書法(不書周何不以/周故書請也)¶
○十二月周武氏封嵩山禪少室集覽(封嵩山中嶽嵩/髙山在潁川陽)¶
(城縣禹貢爲外方蔡氏書傳曰地志潁川嵩髙縣有嵩髙山/髙山古文以爲外方山在今西京登封縣括地志云嵩)¶
(一名太室山在陽城西北二十三里封注見秦始皇二十八/年禪少室括地志云潁川陽城縣嵩髙之東爲太室山)¶
<pb:KR2o0020_WYG_057-51b>¶
(西爲少室山山有石室故名/焉禪注見秦始皇二十八年)質實(嵩山按一統志在河/南府登封縣北一十)¶
(里五嶽之中嶽也其山三尖峰東曰太室西曰少室嵩/其總名謂之室者以其下各有石室中嶽居四方之中)¶
(而髙故名嵩髙山詩曰嵩髙維嶽是也上有中嶽廟漢/武帝至中嶽獲駁麃見夏后啟母石翼日親登嵩髙吏)¶
(卒咸聞呼萬歲者三乃令祠官加贈太室祠置奉邑/名曰嵩髙唐武后改山爲神嶽少室山名注同見上)¶
　　書法(書譏也封泰山非也髙宗乾封元年封嵩山/益非也是年其後又有請封西嶽者矣𤣥宗)¶
　　(天寳/九載)¶
○周安平王武攸緒棄官隱嵩山¶
　(千牛衛将軍安平王武攸緒少有志行恬澹寡欲求/棄官隱於嵩山之陽太后疑其詐許之以觀其所爲)¶
<pb:KR2o0020_WYG_057-52a>¶
　(攸緒遂優游巖壑冬居茅椒夏居石室太后所賜服/器皆置不用買田使奴耕種與民無異胡氏曰武攸)¶
　(緒舍爵辭官安於巖壑而使后不之疑其智足嘉矣/武氏量雖非宏而識闊逹覘其所爲無僞飾者遂以)¶
　(取信由是論之當時竒才髙識不能自晦而立于其/朝者深可惜矣夫下惠伯夷雖俱稱百世之師然自)¶
　(附於展禽而失之則将有偷合茍容之行自附於伯/夷而不至猶不失為守道㓗身之人然惠亦豈易爲)¶
　(邪直道事人不以三公易其介夫/豈茍於一官而求容悦於其君乎)集覽(茅椒茅山之/椒也廣韻注)¶
　(椒山巔也楚辭菊流芳於山椒又漢書釋輿馬於山/椒並注山頂曰椒椒通作嶕自附於展禽附比附也)¶
　(展禽即柳下惠春秋魯公族展氏也名喜字禽柳下/食邑諡曰惠仕僖公爲士師三黜不去孟子曰柳下)¶
　(惠不羞汚君不卑小官此下文所謂将有偷合茍容/之行也自附於伯夷伯夷殷紂時孤竹君之長子父)¶
<pb:KR2o0020_WYG_057-52b>¶
　(欲立㓜子叔齊及父卒叔齊讓伯夷伯夷曰父命也/遂逃去叔齊亦逃國人立其中子於是夷齊聞西伯)¶
　(善養老盍徃歸焉及至西伯卒武王載木主號爲文/王東伐紂夷齊叩馬諫曰父死不葬爰及干戈可謂)¶
　(孝乎以臣弑君可謂仁乎武王已平殷辭夷齊耻之/義不食周粟隱於首陽山采薇而食之及餓且死作)¶
　(歌其辭曰登彼西山兮采其薇矣以暴易暴兮不知/其非矣神農虞夏忽焉没兮我安適歸矣于嗟徂兮)¶
　(命之衰矣遂餓死焉此下文所謂不失爲守道㓗身/之人也不以三公易其介注見梁武帝太清二年)¶
　正誤(茅椒今按茅山在江東句容縣界武攸緒隱於/嵩山何緣冬居茅山胡三省通鑑注茅椒編之)¶
　(爲室性暖/可以禦寒)質實(千牛衛注見隋煬帝大業十三年/安平縣名注見漢後主景耀三年)¶
　　書法(書隱何美之也諸武方爲天𣲖而攸緒獨能/恬澹遠禍其髙人數等矣故特具官書隱綱)¶
<pb:KR2o0020_WYG_057-53a>¶
　　(目書棄官二武攸緒劉總/而書棄官隱者一而已)¶
　　發明(東漢鄧后臨朝鄧康免官就國綱目猶書而/予之况棄官歸隱者乎武攸緒於是髙人一)¶
　　(等矣宜乎書/法之深予也)¶
(丙/申)十三年(周武氏萬歲/通天元年)春正月帝在房州○周遣婁師¶
德等擊吐蕃大敗○周新明堂成¶
　(髙二百九十四尺方三百尺/規模率小於舊號曰通天宫)¶
夏五月契丹冦營州周遣兵擊之大敗¶
　(營州契丹松漠都督李盡忠及其妻兄嬀誠州刺史/孫萬榮反破營州獲俘數百囚之地牢聞大兵将至)¶
<pb:KR2o0020_WYG_057-53b>¶
　(使守牢霫紿之曰吾軰家屬饑寒不能自存唯俟官/軍至即降耳既而契丹引出其俘飼以糠粥慰勞之)¶
　(曰吾養汝則無食殺汝又不忍今縱汝去遂釋之俘/至幽州具言其狀諸軍聞之争欲先入将軍曹仁師)¶
　(麻仁節等棄歩卒將騎兵輕進契丹設伏横擊之/飛索以䌈仁節生獲之将卒死塡山谷鮮有脱者)集¶
　覽(使守牢霫紿之霫息入反即白霫蠻守地牢之人/也契丹使此霫以下文之語紿誑繫牢之囚云飛)¶
　(索以䌈韻㑹注䌈音榻以索罥物也罥/扃縣反綰也契丹将李楷固善用䌈索)質實(營州注/見晉武)¶
　(帝太康二年契丹東胡種名注見晉安帝義熈二年/誠州按一統志本秦之黔中郡地漢初屬武陵郡武)¶
　(帝時屬牂牁郡唐爲溪峒誠州五代時湖南馬希範/有其地後周時楊正巖以十洞稱徽誠二州宋太平)¶
　(興國中其酋長楊通藴内附熈寕中收復元豐中仍/爲誠州移治渠陽縣元祐初改渠陽軍尋廢爲寨屬)¶
<pb:KR2o0020_WYG_057-54a>¶
　(沅州後復置誠州崇寧初改爲靖州𨽻荆湖北路元/陞爲靖州路後降爲州屬辰州路本朝初陞靖州府)¶
　(㝷復爲州以附郭永平縣省入直𨽻/湖廣道幽州注見髙祖武德四年)¶
秋九月周免囚奴遣武攸宜将之以伐契丹¶
　(陳子昻爲總管武攸宜府叅謀上䟽曰制免天下罪/人及募諸色奴充兵討撃契丹此乃捷急之計非天)¶
　(子之兵况當今天下忠臣勇士萬分未用其一契/丹小孽假命待誅何勞免罪贖奴損國大體邪)¶
　　書法(武氏佳兵有之矣未嘗有事契丹也於是入/冦營州再執唐帥則釁不在我故以伐書而)¶
　　(攸宜竟不敢進其失甚/矣故武懿宗復書擊)¶
突厥冦凉州執都督許欽明¶
<pb:KR2o0020_WYG_057-54b>¶
　(時欽明兄欽寂爲討擊副使與契丹戰亦被擒虜将/圍安東令欽寂説其屬城未下者欽寂謂城中曰狂)¶
　(賊天殃滅在朝夕公但勵兵謹守以全忠節虜殺之/其後黙啜冦靈州以欽明自随欽明至城下大呼求)¶
　(美醬粱米及墨意欲城中選良将引/精兵夜襲虜營而城中無諭其意者)集覽(靈州縣名/漢惠帝四)¶
　(年置屬北地郡顔師古曰水中可居者曰洲此縣在/河之洲随水髙下未嘗淪没故名靈州韻㑹注漢北)¶
　(地後魏武帝置靈/州取靈武縣名)質實(凉州注見漢光武建武十年/武威安東鎮名注見漢武帝)¶
　(元封二年靈州注見/太宗貞觀二十年)¶
　　書法(欽明周所命也何以不書周全欽明也凡執/善辭也力屈而被執耳欽明執至靈州城下)¶
　　(猶作隱語使襲虜營則亦志節之士也/綱目不書周不以周之臣累欽明也)¶
<pb:KR2o0020_WYG_057-55a>¶
吐蕃遣使請和¶
　(吐蕃遣使請和親太后遣武衛參軍郭元振徃察其/宜吐蕃将論欽陵請罷安西四鎮戍兵并求分十姓)¶
　(突厥之地元振曰所請如此豈非有兼并之志乎欽/陵曰吐蕃茍貪土地欲爲邉患則東侵甘凉豈肻規)¶
　(利於萬里之外邪乃遣使者随元振入請之朝廷疑/未决元振以爲此乃利害之機誠不可輕舉措也今)¶
　(若直拒其善意則爲邉患必深宜以計緩之使其和/望未絶則善矣彼四鎮十姓吐蕃之所甚欲也而青)¶
　(海吐谷渾亦中國之要地也今報之宜曰四鎮十姓/之地本無用於中國所以遣兵戍之欲以鎮撫四域)¶
　(分吐蕃之勢使不得併力東侵也今若果無東侵之/志當歸我吐谷渾諸部及青海故地則五俟斤部亦)¶
　(當以歸吐蕃如此則足以塞欽陵之口而亦未與之/絶也若欽陵小有乖違則曲在彼矣且四鎮十姓款)¶
<pb:KR2o0020_WYG_057-55b>¶
　(附歲久今割而棄之恐傷諸國之心非所以御四夷/也太后從之元振又言吐蕃百姓疲於徭戍早願和)¶
　(親欽陵利於統兵不欲歸欵若國家歲發和使而欽/陵常不從命則彼國之人怨欽陵日深望國恩日甚)¶
　(斯亦疑間之漸可使其上下猜阻禍亂/内興矣太后深然之元振名震以字行)集覽(十姓突/厥初西)¶
　(突厥分其國爲十部各賜一箭謂之十箭又分左右/廂通謂之十姓事在太宗貞觀十二年吐谷渾注見)¶
　(晋元帝建武元年俟斤突厥/部酋長之稱也俟渠之反)質實(郭元振魏州貴郷/人安西四鎮注見)¶
　(髙宗永淳元年兼幷注見德宗貞元十年甘凉二州/名甘注見晉安帝隆安元年張掖凉注同前青海注)¶
　(見髙宗儀鳯三年吐谷渾西羌種名注見晉元/帝建武元年西域國名注見漢哀帝元壽二年)¶
　　書法(不書周何不以周故書請也終綱目書請和/四是年睿宗景雲二年代宗永㤗元年憲宗)¶
<pb:KR2o0020_WYG_057-56a>¶
　　(元和四年求和二中宗嗣/聖十九年𤣥宗開元九年)¶
冬十月契丹陷冀州周以狄仁傑爲魏州刺史¶
　(契丹李盡忠死孫萬榮代領其衆突厥黙啜乗間襲/沙漠虜盡忠萬榮妻子而去萬榮收合餘衆攻陷冀)¶
　(州又攻瀛洲河北震動制起狄仁傑爲魏州刺史前/刺史畏契丹猝至悉驅百姓入城繕守備仁傑至悉)¶
　(遣還農百/姓大悦)質實(沙漠注見漢獻帝建安十五年冀州/注見秦二世二年信都瀛州注見漢)¶
　(帝𤣥更始二年河間魏州注/見漢成帝綏和二年魏郡)¶
周以姚元崇爲夏官侍郎質實(姚元崇陜州陜/石人懿之子)¶
　(時契丹入冦軍書填委夏官郎中姚元崇剖/析如流皆有條理太后竒之擢爲夏官侍郎)¶
<pb:KR2o0020_WYG_057-56b>¶
周以徐有功爲殿中侍御史¶
　(太后思徐有功用法平恕擢拜左臺殿中侍御史遠/近聞之無不相賀宗城潘好禮著論稱有功蹈道依)¶
　(仁固守誠節不以貴賤死生易其操履設客問曰徐/公於今誰與爲比主人曰四海至廣人物至多或匿)¶
　(迹韜光僕不敢誣若所聞見則一人而已當於古人/中求之客曰何如張釋之主人曰釋之所行者甚易)¶
　(徐公所行者甚難難易之間優劣見矣張公逄漢文/之時天下無事守法而已豈不易哉徐公逄革命之)¶
　(秋屬惟新之運人主有疑於上酷吏恣虐於下而徐/公守死善道深相明白㡬陷囹圄數掛網羅豈不難)¶
　(哉客曰使爲司刑卿乃得展其才矣主人曰吾子徒/見徐公用法平允謂可置司刑僕覩其人方寸之地)¶
　(何所不容若其用之何事/不可豈直司刑而已哉)集覽(宗城潘好禮古洺州/有宗城縣據唐書潘)¶
<pb:KR2o0020_WYG_057-57a>¶
　(好禮貝州人案古洺州即今廣平府貝州即今恩州/亦𨽻廣平路疑宗城即貝州更當考之或作鹿城主)¶
　(簿潘/好禮)質實(宗城縣名注見漢獻帝興平元年廣宗/張釋之南陽堵陽人以貲爲騎郎十年)¶
　(不得調後拜廷尉惟務持平語曰張釋之爲廷尉天/下無寃民景帝時出爲淮南王相囹圄獄名風俗通)¶
　(云夏曰夏臺商曰羑里周曰囹圄爾雅/云囹領也圄禦也領録囚徒禁禦也)¶
十一月周殺其箕州刺史劉思禮等三十六家流其親¶
屬千餘人¶
　(明堂尉吉頊以箕州刺史劉思禮謀反告來俊臣使/上變告之太后使河内王武懿宗推之懿宗令思禮)¶
　(廣引朝士許免其死於是思禮引平章事李元素孫/元亨等凡三十六家皆海内名士咸族誅之親舊連)¶
<pb:KR2o0020_WYG_057-57b>¶
　(坐流竄者千餘人俊臣由是復用而頊亦以此得進/懿宗數鞫獄喜誣陷人時人以爲周來之亞俊臣黨)¶
　(人羅告司刑府史樊惎謀反誅之惎子訟寃於朝堂/無敢理者乃援刀刳其腹秋官侍郎劉如璿見之竊)¶
　(嘆俊臣奏如璿黨惡逆下/獄處以絞刑制流瀼州)集覽(尉吉頊尉官名也吉/頊其姓名樊惎姓名)¶
　(惎音渠/記反)質實(吉頊洛州河南人箕州注見梁簡文帝/大寳元年河内縣名注見周赧王五十)¶
　(三年絞刑事物紀原云絞縊也古者棄市周禮有罄/于甸人之説秦曰磔漢文帝二年改曰棄市刑人于)¶
　(市與衆棄之之義隋謂之絞蓋興于周/代矣瀼州注見𤣥宗開元二十五年)¶
　　書法(書族誅多矣未有多於此/者書三十六家甚武氏也)¶
周以張昌宗爲散騎常侍張易之爲司衛少卿¶
<pb:KR2o0020_WYG_057-58a>¶
　　(昌宗易之年少美姿容太平公主薦之入侍禁中皆/得幸於太后常傅朱粉衣錦繡賞賜不可勝紀武承)¶
　　(嗣三思懿宗宗楚客晉卿皆候其門庭争/執鞕轡謂張昜之爲五郎昌宗爲六郎)質實(禁中/注見)¶
　　(宋孝武帝/太元六年)¶
　周以婁師德同平章事¶
　¶
　¶
　¶
　¶
<pb:KR2o0020_WYG_057-58b>¶
　¶
　¶
　¶
　¶
　¶
　¶
　¶
御批資治通鑑綱目卷四十一下¶
