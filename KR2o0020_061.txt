# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.923220
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十三下
<pb:KR2o0020_WYG_061-1a>¶
　欽定四庫全書¶
御批資治通鑑綱目卷四十三下¶
　(庚/午)十八年春正月以裴光庭為侍中○二月初令百官¶
　休日選勝行樂¶
　　(初令百官于春月旬休選勝行樂自宰相至員外郎/凡十二筵各賜錢五千緡或御花蕚樓邀其歸騎留)¶
　　(飲迭使起舞/盡歡而去)集覽(旬休毎十日賜與百官一休/假也選勝選擇勝槩去處)¶
　　　書法(書初令何譏教逸也欲逸人心之所不免也/上復令之莫敢不從矣自是以至於天寳之)¶
　　　(亂故/書初)¶
<pb:KR2o0020_WYG_061-1b>¶
　　　發眀(書曰警戒無虞又曰無教逸欲有邦當是之/時君戒其臣以夙夜出納惟允臣戒其君以)¶
　　　(一日二日萬幾夫以雍熙盛際至治之極君臣相/與告戒者如此則其餘從可知矣開元之時雖曰)¶
　　　(民物阜康然猶未及唐虞之盛而驕怠之萌已駸/駸乎不可遏其不克終之漸盖已形見于此書初)¶
　　　(令百官選勝行樂則𤣥宗侈汰自滿之/意為何如哉治道雖欲加進尚可得乎)¶
　夏四月築西京外郭¶
　　(九旬/而畢)¶
　以裴光庭兼吏部尚書¶
　　(先是選司注官惟視其人之能否或不次超遷或老/於下位有出身二十餘年不得禄者光庭始奏用循)¶
<pb:KR2o0020_WYG_061-2a>¶
　(資格各以罷官若干選而集官髙者選少卑者選多/無問能否選滿則注非負譴者有升無降庸愚皆喜)¶
　(謂之聖書而才俊之士無/不怨嘆宋璟争之不能得)集覽(各以罷官若干選而/集各以謂下文官髙)¶
　(者卑者也罷官謂罷劇就閒者也若干數未定之辭/不拘多少為一選聚集而銓注也如天寳二年選人)¶
　(集者以萬/計是已)¶
　　書法(兼官未有書者書光庭何譏也用循資格自/光庭始故謹志之是故志罷四時選之失則)¶
　　(馬周以攝書志用循資格之失則光/庭以兼書吏部尚書綱目每謹書之)¶
六月以忠王浚領河北道行軍元帥帥十八總管討奚¶
契丹考證(討當/作伐)¶
<pb:KR2o0020_WYG_061-2b>¶
　(浚即陜王嗣昇更封改名也初契丹王李卲固遣可/突干入貢李元紘不禮焉張説曰可突干狡而狠專)¶
　(其國政久矣人心附之今失其心必不来矣至是可/突干弑邵固叛降突厥制以忠王浚領元帥御史大)¶
　(夫李朝隐京兆尹裴伷先副之帥十八總管以討奚/契丹命浚與百官相見張説謂人曰吾嘗觀太宗畫)¶
　(像雅類忠王此社稷/之福也然浚竟不行)質實(陕州名注見周顯王四十/五年一統志云忠州名本)¶
　(春秋戰國時巴地秦屬巴郡漢置臨江縣東漢末屬/永寧郡梁置臨江郡後周兼置臨州隋郡州俱廢義)¶
　(寧初復置臨州唐改忠州以巴臣蔓子及郡守嚴顔/皆著忠烈故名天寳初改南賔郡乾元初復為忠州)¶
　(𨽻山南道宋陞為咸淳府元復為忠州併/臨江縣入焉至本朝因之改𨽻重慶府)¶
　　書法(奚契丹自開元以来皆書擊此其書/討何討弑君也綱目之筆削嚴矣)¶
<pb:KR2o0020_WYG_061-3a>¶
洛水溢質實(洛水注見漢/高后三年)¶
　(溺千/餘家)¶
冬十月吐蕃遣使入貢¶
　(吐蕃兵數敗而懼乃求和親忠王友皇甫惟明因奏/事從容言和親之利上曰賛普嘗遺吾書悖慢此何)¶
　(可捨對曰賛普當開元初年尚㓜穉安能為此殆邉/將詐為之欲以激怒陛下耳夫邉境有事則將吏得)¶
　(以因縁盗匿官物妄述功狀以取勲爵此皆姦臣之/利非國家之福也兵連不解日費千金河西隴右由)¶
　(兹困弊陛下誠命一使徃視公主因與賛普相約結/使之稽顙稱臣永息邉患豈非御夷狄之長䇿乎上)¶
　(悦命惟明與内侍張元方使于吐蕃賛普大喜/遣其大臣論名悉獵随惟明入貢遂復欵附)集覽¶
<pb:KR2o0020_WYG_061-3b>¶
　(論名悉獵名悉獵吐蕃大臣之名/也其俗不言姓應王族皆稱論)質實(從容注見秦/二世二年)¶
是嵗天下奏死罪二十四人¶
　(胡氏曰以文觀之九州之大一嵗死罪止于如此㡬/於刑措矣以實論之𤣥宗方以奢汰逸樂教有邦則)¶
　(訟獄曲直安得一一辨白無乃慕刑措之名有當死/而幸免者乎然則姦猾逋誅而平人寃抑者衆矣)¶
(辛/未)十九年春正月王毛仲有罪賜死¶
　(初毛仲以嚴察幹力有寵百官附之輻湊毛仲嫁女/上問何湏毛仲頓首謝曰臣萬事已備但未得客上)¶
　(曰知卿所不能致者一人耳必宋璟也朕為汝召客/明日詔宰相與諸逹官詣之日中璟乃至先執酒西)¶
　(向拜謝飲不盡巵遽稱腹痛而歸其剛直之操老而/彌篤如此毛仲與龍武將軍葛福順為婚吏部侍郎)¶
<pb:KR2o0020_WYG_061-4a>¶
　(齊澣言於上曰福順典禁兵不宜與毛仲為婚且毛/仲小人寵過生姦不早為之所恐成後患上然其言)¶
　(澣曰君不宻則失臣願陛下宻之退以語大理丞麻/察察遽奏之上怒制澣察交構將相離間君臣皆貶)¶
　(嶺南由是毛仲驕恣日甚福順倚其埶多為不法毛/仲求兵部尚書不得怏怏上由是不悦時上寵任宦)¶
　(官徃徃為三品將軍門施棨㦸奉使所過賂遺少者/千緡京城第舍郊畿田園參半皆宦官矣楊思朂髙)¶
　(力士尤貴幸毛仲視之若無人毛仲妻産子三日上/命力士賜之甚厚且授兒五品官毛仲抱兒示力士)¶
　(曰此豈不堪作三品邪力士歸奏之上大怒曰昔誅/韋氏此賊心持兩端今日乃敢以赤子怨我力士因)¶
　(言北門奴官太盛不早除之必生大患上恐其黨驚/懼為變貶毛仲福順等於逺州追賜毛仲死自是宦)¶
　(官勢盛力士尤為上所寵信表奏/皆先呈之小事即决埶傾内外)集覽(逹官顔真卿/傳諸司長官)¶
<pb:KR2o0020_WYG_061-4b>¶
　(者逹官也皆得專逹于天子棨㦸注見漢宣帝甘露/三年參半參倉含反三相參曰參猶言大半也北門)¶
　(奴官唐分宦寺為北司故稱北門初制/宦寺不任以事惟廷内掃除故稱官奴)質實(輻凑注/見漢文)¶
　(帝六/年)¶
以詩書賜吐蕃¶
　(吐蕃使者稱公主求毛詩春秋禮記正字于休烈上/䟽曰東平王漢之懿親求史記諸子漢猶不與况吐)¶
　(蕃國之㓂讎今資之以書使知權畧愈生變詐非中/國之利也裴光庭等奏吐蕃久叛新服因其有請賜)¶
　(以詩書庶使漸陶聲教化流無外休烈徒知書有權/畧變詐之語不知忠信禮義皆從書出也遂與之)¶
　質實(于休烈髙陵人志寧曽孫/東平王名蒼漢明帝母弟)¶
<pb:KR2o0020_WYG_061-5a>¶
上躬耕於興慶宫側考異(上當/作帝)質實(興慶宫注見/開元二年)¶
　(盡三/百歩)¶
　　書法(書嘉重農也綱目籍田外書耕四未有書躬/者此其書躬何漢武明章皆廵幸于外將有)¶
　　(事者也若𤣥宗則誠所謂重農者矣是時𤣥宗猶/有可書之善故綱目詳之躬耕興慶宫側則書芟)¶
　　(麥苑中則書終綱目書耕四詳/漢武帝征和四年舍是無書矣)¶
三月置太公廟¶
　(令兩京諸州各置太公廟以張良配享選古名將以/備十哲以二八月上戊致祭如孔子禮司馬公曰經)¶
　(緯天地之謂文戡定禍亂之謂武自古不兼斯二者/而稱聖人未之有也豈孔子專文而太公專武乎自)¶
<pb:KR2o0020_WYG_061-5b>¶
　(生民以来未有如孔子者豈太公得與抗衡哉古者/有發命大司徒教士以車甲臝股肱决射御受成獻)¶
　(馘莫不在學欲其先禮義而後勇力也自孫吳以降/皆以勇力相勝狙詐相髙豈足數于聖賢之門而謂)¶
　(之武哉使太公有神/必羞與之同食矣)集覽(有發發謂徴發也獻馘詩/泮水篇在泮獻馘箋云馘)¶
　(所格者之左耳音古獲反狙詐相髙各尚權謀也楊/子問道篇曰狙詐之家注狙猶莊子狙公朝三暮四)¶
　(以智籠衆狙即狙詐之家也言/兵法權謀家流用此巧詐之計)質實(太公注見漢桓/帝永康元年稷)¶
　(卨伊吕張良其先韓人也家世相韓秦㓕韓良為韓/報讎不果亡匿下邳遇黄石公授與姜太公兵法乃)¶
　(佐漢髙帝㓕秦天下既定封留侯因謝病辟榖棄人/間事從赤松子遊卒諡文成侯先儒謂其有儒者氣)¶
　(象選古名將以備十哲唐肅宗時尊姜太公為武成/王以歴代良將田穰苴孫武吳起白起樂毅張良韓)¶
<pb:KR2o0020_WYG_061-6a>¶
　(信諸葛亮李靖李勣十人為十哲配享廟庭孫吳謂/孫武吳起也孫注見開元二十四年吳注見中宗嗣)¶
　(聖七/年)¶
　　書法(書譏也於是帝事邉功故有此置而以白/起軰為十哲帝之將以兵終其兆見矣)¶
　　發明(西晉恵帝之時諸王府置官武號森列識者/知其兵亂之未已𤣥宗喜事邉功當四方寧)¶
　　(謐之際乃無故置太公廟於兩京諸州間而又致/祭如先聖禮然則兵戈之兆盖自此始矣抑嘗考)¶
　　(唐志開元十九年始置太公廟以古名將為十哲/配享而不言其人至上元元年始著十哲之名而)¶
　　(居其首者乃白起耳起在戰國屠殺之多見於史/册所載其可考之數几七八十萬人唐自太公置)¶
　　(廟之後西北二邉用兵不已南詔之敗至于䘮師/二十萬衆未㡬逆胡犯闕四海分崩流為藩鎮之)¶
<pb:KR2o0020_WYG_061-6b>¶
　　(禍生民屠戮㡬盡極而至於五代然後已其害豈/不甚惨綱目書置太公廟所以志右武好兵之始)¶
　　(爾天下兵禍何/時而弭乎吁)¶
冬十二月幸東都考異(此上亦漏帝/字幸當作如)○殺嶲州都督張¶
審素¶
　(或告嶲州都督張審素贓汚制遣監察御史楊汪按/之總管董元禮殺告者以兵圍汪謂曰善奏則生不)¶
　(然則死㑹救兵至擊斬之汪/遂奏審素謀反審素坐斬)質實(嶲州注見漢武帝/元鼎六年越嶲張)¶
　(審素河/東解人)¶
　　書法(審素𧷢汚不無罪矣其以無罪書殺何𧷢罪/未明而罪以反則殺之不以其罪也綱目之)¶
<pb:KR2o0020_WYG_061-7a>¶
　　(法雖有罪而殺之不以其罪一以無罪/之辭書之故審素書殺而不去其官)¶
浚苑中洛水¶
　(六旬/而罷)¶
(壬/申)二十年春正月遣信安王禕將兵擊奚契丹大破之¶
　(以信安王禕為行軍總管戸部侍郎裴耀卿副之與/幽州節度趙含章分道擊奚契丹含章與虜遇虜望)¶
　(風遁去平盧先鋒將烏承玼言於含章曰二虜劇賊/也非畏我而遁乃誘我耳宜按兵以觀其變含章不)¶
　(從與戰大敗承玼别引兵出其右擊虜破之禕䓁大/破奚契丹可突干逺遁奚酋李詩𤨏髙帥五千餘帳)¶
　(来降禕乃/引兵還)集覽(可突干契丹大臣名奚酋李詩/𤨏高奚國酋長姓李名詩𤨏髙)質實¶
<pb:KR2o0020_WYG_061-7b>¶
　(平盧鎮名注見代宗大歴十/年烏承玼張掖人承恩族弟)¶
二月朔日食○夏四月宴百官於上陽東洲¶
　(醉者肩輿以/歸相屬於路)¶
敇裴光庭蕭嵩分押左右廂兵○秋八月朔日食○九¶
月開元禮成¶
　(初命張説與諸學士刋定五禮説薨蕭嵩繼之請依/上元敕父在為母齊衰三年從之至是書成上之號)¶
　(曰開/元禮)集覽(五禮注見梁武帝天監十一年上元敕記/䘮服四制曰家無二尊故父在為母齊衰)¶
　(期者見無二尊也髙宗上元中武后/請父在為母服三年故曰上元敕)¶
<pb:KR2o0020_WYG_061-8a>¶
　　書法(書禮成何成之為禮也故成之為禮則前書/命張説修五禮後書開元禮成不成之為禮)¶
　　(則前書命曹褒定漢禮而後書/奏所撰制度漢章帝建和三年)¶
冬十一月祀后土於汾隂十二月還西京考異(按凡例/還宫間)¶
(無異事不書帝此間/有異事還上漏帝字)¶
　(初蕭嵩奏自祠后土以来年榖屢豐冝因還京賽祠/上從之是嵗天下戸七百八十六萬一千二百三十)¶
　(六口四千五百四十三/萬一千二百六十五)¶
(癸/酉)二十一年春正月遣大門藝討渤海不克考證(討當/作擊)¶
　(初渤海靺鞨王武藝遣將冦登州殺刺史至是上遣/大門藝發幽州兵討之無功而還武藝怨門藝宻遣)¶
<pb:KR2o0020_WYG_061-8b>¶
　(客刺之/不死)集覽(渤海靺鞨王武藝注見隋/文帝開皇十八年靺鞨)質實(一統志/云登州)¶
　(古為斟尋國唐虞時為嵎夷地春秋時為牟子國戰/國属齊秦為齊郡地漢屬東郡後魏析東莱郡地於)¶
　(黄縣東中郎故城置東牟郡北齊省東牟入長廣郡/自昌陽縣移長廣郡治中郎城隋初廢郡置牟州大)¶
　(業初州廢唐復置牟州治牟平又置登州治文登貞/觀間二州俱廢如意初復置登州於牟平縣神龍間)¶
　(徙治蓬莱縣天寶初改州為東牟郡乾元初復為登/州屬河南道宋屬京都路金屬山東東路元初屬益)¶
　(都路後屬般陽路至本朝初屬莱/州府後陞為登州府𨽻山東道)¶
三月裴光庭卒¶
　(太常愽士孫琬議光庭用循資格失勸/奬之道請諡曰克其子訟之賜諡忠獻)¶
<pb:KR2o0020_WYG_061-9a>¶
　　發明(人臣之卒書爵不書爵前已論之詳矣𤣥宗/之世大臣卒者凡十一人而書爵者八盧懐)¶
　　(慎王仁皎劉子元姚崇宋璟蘇頲張嘉貞九齡是/已其不書爵者三光庭仙客林甫是已以是觀之)¶
　　(可以知其選也夫光庭比之仙客林甫則有間而/比之姚宋諸人則不侔矣况又用循資格賢愚同)¶
　　(滯有如當時之議者乎/不書其官非過貶也)¶
以韓休同平章事¶
　(上問蕭嵩可以代光庭者嵩欲薦散騎常侍王丘丘/讓於韓休嵩言之上以為相休為人峭直不干榮利)¶
　(始嵩以為恬和易制故引之及與共事守正不阿嵩/漸惡之宋璟歎曰不意韓休乃能如是上或宴樂遊)¶
　(獵小有過差輙謂左右曰韓休知否言終諌䟽已至/左右曰韓休為相陛下殊痩於舊何不逐之上歎曰)¶
<pb:KR2o0020_WYG_061-9b>¶
　(吾貌雖痩天下必肥蕭嵩奏事常順指既退吾寢不/安休常力争既退吾寢乃安吾用休為社稷耳非為)¶
　(身也有供奉侏儒黄㼐上常憑之以行寵賜甚厚一/日晚入上怪之對曰曏逢捕盗官與臣争道臣掀之)¶
　(墜馬故晚因下階叩頭上曰但使外無章奏汝/亦無憂有頃京兆奏其状上即叱出杖殺之)集覽¶
　(峭直峭本作陗音七笑反漢鼂錯為人峭直瓉曰峭/峻陿也供奉侏儒黄㼐供奉宦官也侏儒短小人也)¶
　(黄㼐姓名也㼐蒲眠反記樂記及/優侏儒左傳我君小子侏儒是使)質實(韓休長安人/大智之子)¶
閠月幽州副總管郭英傑與契丹戰敗死○夏六月制¶
選人有才行者委吏部臨時擢用¶
　(時雖有此制而有司以循資格便於已猶踵行之是/時官自三師以下一萬七千六百八十六員吏自佐)¶
<pb:KR2o0020_WYG_061-10a>¶
　(吏以上五萬七千四百一十六/員而入仕之塗甚多不可勝紀)¶
秋七月朔日食○冬十月左丞相宋璟致仕歸東都¶
　　書法(綱目書致仕多矣未有書所歸者書歸東都/何惜賢者之逺也綱目書致仕二十二詳漢)¶
　　(宣帝本始二年致仕/書所歸者一而已)¶
○蕭嵩韓休罷考異(按分注此條提要當接下條提要/共為一條為是其發明當移之於)¶
(後/)¶
　　發明(用賢去佞人主之能事也然所用者未必賢/所去者未必佞則亦以主徳不明不能察之)¶
　　(耳夫茍知之則必能審所擇矣異哉明皇之用人/乎明知韓休之忠直且有吾用休為社稷之語然)¶
<pb:KR2o0020_WYG_061-10b>¶
　　(自三月相之十月而罷則是所用纔七八月耳他/時明知林甫忌賢嫉能無與為比而相之至歴十)¶
　　(九年自古人君用人未若𤣥宗之異者即綱/目之所書考嵗月之乆近具義曉然見矣)¶
以裴耀卿同平章事起復張九齡同平章事考異(此條/當接)¶
(上/條)¶
　(休數與嵩争論於上前靣折嵩短嵩因乞骸骨上曰/朕未厭卿卿何為遽去對曰陛下未厭臣故臣得從)¶
　(容引去若已厭臣首領且不保安能自遂因泣下上/亦為之動容乃皆以為丞相罷政事時九齡居母䘮)¶
　(自韶州入見求終䘮不許胡氏曰宰相師表百僚其/進必以禮退必以義然後人心服而政教行當是時)¶
　(朝廷非有金革危急之事而起九齡於衰服之中九/齡非有無所避焉之義而釋齊麻于巖廊之上上下)¶
<pb:KR2o0020_WYG_061-11a>¶
　(交失也而在九齡則尤甚矣且辭而不起當身居苫/次今乃逺詣京師辭又不力九齡於是乎失正矣春)¶
　(秋責備賢者是/以君子惜之)集覽(金革危急之事注見晉元帝永/昌元年無所避焉之義避本作)¶
　(辟記䘮大記篇金革之事無辟也者注見同上苫次/苫始占反草也孝子以為覆席次䘮次也凡言次者)¶
　(倚廬堊室/以下總名)質實(韶州注見晉愍/帝建興三年)¶
　　書法(同平章事一也别書之何重起復也杜暹為/都䕶不書起復此何以書非有金革之事而)¶
　　(奪人之䘮自奪其䘮皆可譏也綱目書起/復七詳太宗貞觀十五年惟田布非譏辭)¶
　　發明(書蕭嵩韓休罷既見忠佞之無别書起復張/九齡又見使臣不以禮夫于志寧起復為東)¶
　　(宫官屬且猶不可况宰相師表四海者乎綱目於/二人同為平章事而兩言之者書之重詞之複所)¶
<pb:KR2o0020_WYG_061-11b>¶
　　(以深譏之耳若九齡不能終制/之失則亦不待貶絶而自見矣)¶
分天下為十五道置采訪使¶
　(京畿都畿闗内河南河東河北隴右山南東西劒南/淮南江南東西黔中嶺南凡十五道各置采訪使以)¶
　(六條檢察非法兩畿以中丞領之餘皆擇賢刺史領/之惟變革舊章乃湏報可自餘聽便冝從事先行後)¶
　(聞/)集覽(京畿都畿京畿采訪使治京城都畿采訪使/治東都六條注見漢獻帝建安二十五年)¶
以楊慎矜知太府出納¶
　(楊政道之子崇禮為太府卿二十餘年前後莫能及/至是以戸部尚書致仕上問宰相崇禮諸子誰能繼)¶
　(其父者以慎矜對乃擢為監察御史知太府出納稱/職上甚悦之慎矜奏諸州所輸布帛有漬汚穿破者)¶
<pb:KR2o0020_WYG_061-12a>¶
　(皆下本州徴折估錢轉/市輕貨徴調始繁矣)質實(太府事物紀原云周禮/天官冢宰之屬有太府)¶
　(下大夫梁武帝天監七年始置太府卿續事始則/云梁天監中置少府卿後魏太和中改為太府)¶
　　書法(知出納未有書者書慎矜何志掊克也宇文/融之後以興利逄君者稱慎矜焉故詳錄之)¶
　　發明(前書宇文融為勸農使為九河使雖志在興/利然其名猶正也至是書楊慎矜知太府出)¶
　　(納則好貨之心著/矣故特書以志之)¶
(甲/戍)二十二年春正月幸東都考異(此上亦漏帝/字幸當作如)¶
　　書法(𤣥宗於是五幸東都矣五年正月一書十年/正月再書十二年十一月三書十九年十二)¶
　　(月四書今年正月五書近者十月逺者三年而後/還計二十四年之中在東都者居半非東都宫内)¶
<pb:KR2o0020_WYG_061-12b>¶
　　(有怪書幸東都未已也自書還/西京而後率皆華清之嵗月矣)¶
○二月秦州地震質實(秦州注見漢光武/建武元年天水)¶
　(壓死四千餘人/遣蕭嵩賑恤之)¶
夏五月以裴耀卿為侍中張九齡為中書令李林甫同¶
三品¶
　(張九齡請不禁鑄錢敇百官議之裴耀卿等曰一啓/此門恐小人棄農逐利而濫惡更甚秘書監崔沔曰)¶
　(若税銅折役計估度庸則官冶可成而私鑄無利矣/且錢之為物貴以通貨利不在多何待私鑄然後足)¶
　(用乎左監門錄事參軍劉秩曰夫人富不可以賞勸/貧不可以威禁若許私鑄貧者必不能為之臣恐貧)¶
<pb:KR2o0020_WYG_061-13a>¶
　(者益貧而役於富富者益富而逞其欲也上乃止秩/子𤣥之子也  林甫柔佞多狡數深結宦官及妃嬪)¶
　(家伺候上動静無不知之由是每奏對常稱㫖時武/恵妃寵傾後宫生壽王瑁太子浸踈薄林甫乃因宦)¶
　(官言於恵妃願盡力保䕶/壽王妃徳之隂為内助)質實(壽州名注見秦/王政六年壽春)¶
上芟麥於苑中考異(上當/作帝)¶
　(上種麥苑中帥太子以下親徃芟之謂曰此所以/薦宗廟不敢不親且欲使汝曹知稼穡艱難耳)質¶
　實(稼穡注見晉高/祖天福八年)¶
以裴耀卿為江淮河南轉運使置河口輸場¶
　(初上以闗中久雨榖貴將幸東都召耀卿謀之對曰/闗中帝業所興當百代不易但地狹榖少故乘輿時)¶
<pb:KR2o0020_WYG_061-13b>¶
　(幸東都以寛之臣聞貞觀永徽之際禄稟不多嵗漕/闗東一二十萬石足以周贍今用度浸廣運數倍於)¶
　(前猶不能給故使陛下數冐寒暑以恤西人今若使/司農租米悉輸東都而轉漕以實闗中則闗中有數)¶
　(年之儲而無水旱之憂矣且吳人不習河漕所在停/留遂生隱盗臣請於河口置倉使吳船至彼輸米而)¶
　(去官自雇載分入河洛於三門東西各置一倉至者/貯納水險則止水通則下或開山路車運而過則無)¶
　(復留滯省費鉅萬矣上深然其言至是以耀卿為江/淮河南轉運使於河口置輸場場東置河隂倉西置)¶
　(柏崖倉三門東置集津倉西置鹽倉鑿漕渠十八里/以避三門之險先是舟運江淮之米至東都含嘉倉)¶
　(僦車陸運三百里至陜率兩斛用十錢耀卿以江淮/舟運悉輸河隂倉更用舟運至含嘉倉及太原倉自)¶
　(太原倉入渭輸闗中凡三嵗運米七百萬斛省僦車/錢三十萬緡或説耀卿獻之耀卿曰此公家贏縮之)¶
<pb:KR2o0020_WYG_061-14a>¶
　(利耳奈何以市寵乎/悉奏以為市糴錢)集覽(河口在鄭州武牢三/門山名在陕州平陸)質實¶
　(河洛二水名河注見宋文帝元嘉二十七年洛注見/漢髙后三年三門山名注見漢成帝綏和二年砥柱)¶
　(河陰縣名注見漢光武建武十五年柏崖倉莫詳處/所唯懐慶府濟源縣境有柏崖城唐初王世充以懐)¶
　(州僑治此未知是否陜州名注見周顯/王四十五年渭水名注見漢高帝五年)¶
以方士張果為銀青光祿大夫¶
　(初張果自言有神仙術堯時為侍中多徃來恒山中/相州刺史韋濟薦之上遣璽書迎入禁中以為光祿)¶
　(大夫號通𤣥先生厚賜遣歸後卒好/事者以為尸解上由是頗信神仙)集覽(尸解漢方/術傳注尸)¶
　(解言將登仙假托為尸以解化也葛洪年八十卒其/顔色如生體亦柔軟舉尸入棺甚輕如空衣然以為)¶
<pb:KR2o0020_WYG_061-14b>¶
　(尸解得仙也又注見秦/始皇二十八年形解)質實(恒山注見周安王十六/年相州注見漢元帝建)¶
　(昭二年魏郡璽書注/見漢光武建武三年)¶
　　書法(於是帝頗信神仙矣與度鄭郭為道士者如/二人焉書曰以方士為銀青光祿大夫其䙝)¶
　　(名器/甚矣)¶
　　發明(所謂方士者盖方外之士也而張果又自言/有神仙術堯時為侍中則其視後世官爵為)¶
　　(何物哉嘗怪世之好異者於浮屠之死則言寂㓕/於方士之死則言尸解要之不免於死則其為欺)¶
　　(誕可知矣况堯時固未聞有所謂侍中之官使果/為之更歴虞夏商周之世何畧無所聞耶以秦皇)¶
　　(漢武窮幽極逺汎海求之于時方士交騖于天下/顧不能羅而致之是又何耶書以方士為銀青大)¶
<pb:KR2o0020_WYG_061-15a>¶
　　(夫則明皇惑於神怪此徒誑世取/寵皆具見矣况未㡬而遂死乎)¶
冬十二月朔日食○幽州節度使張守珪斬契丹王屈¶
烈及可突干¶
　(時可突干連年為邉患守珪屢撃破之可突干困廹/遣使詐降守珪使管記王悔就撫之悔至而契丹初)¶
　(無降意宻遣人引突厥謀殺悔悔知之以牙官李過/折與可突干争權不恊説使圖之過折夜勒兵斬屈)¶
　(烈及可突干帥衆来降上羙守珪之功欲以為相張/九齡曰宰相代天理物非賞功之官也上曰假以名)¶
　(而不使任其職可乎對曰惟器與名不可以假人君/之所司也守珪纔破契丹即以為相若盡滅奚厥將)¶
　(以何官賞之乃以為羽林大將軍/兼御史大夫賜二子官賞賚甚厚)集覽(牙官戎狄大/臣之稱猶言)¶
<pb:KR2o0020_WYG_061-15b>¶
　(逹官惟噐與名不可以假人左傳成二年衛孫桓子/與齊師戰將敗新築人仲叔于奚救桓子是以免既)¶
　(衛人賞之以邑辭請曲縣繁纓以朝許之仲尼聞之/曰惜也惟器與名不可以假人君之所司也名以出)¶
　(信器以藏禮若以假人與人政也政亡則國家從之/注器車服所以表尊卑名爵號名位不愆為民所信)¶
　(奚厥或解云奚與突/厥也一本直作突厥)¶
突厥殺其毗伽可汗考異(殺當/作弑)¶
　(毗伽為其大臣梅錄啜所/毒而死子登利可汗立)集覽(梅錄啜梅錄突厥别/部之號啜其大臣之)¶
　(稱/)¶
置病坊¶
<pb:KR2o0020_WYG_061-16a>¶
　(禁京城匄者置/病坊以廩之)¶
(乙/亥)二十三年春正月耕籍田御樓酺宴考異(耕上漏/帝字)¶
　(上耕籍田九推乃止公卿以下皆終畆上御五鳯樓/酺宴時命三百里内刺史縣令各率所部音樂集樓)¶
　(下較勝負懐州刺史以車載樂工數百皆衣文繡魯/山令元徳秀惟遣樂工數人連袂歌于蒍上曰懐州)¶
　(之人其塗炭乎立以刺史為散官/徳秀性介潔質樸士大夫服其高)集覽(上耕籍田九/惟乃止注見)¶
　(漢文帝二年親耕籍田酺宴酺注見開元元年大酺/于蔿歌名元徳秀所作帝聞而異之嘆曰賢人之言)¶
　(哉通鑑考異曰明皇雜錄作于蒍新傳/作于偽此義未詳今從雜錄蒍羽委反)質實(魯山縣/名注見)¶
　(漢獻帝初平元年/元徳秀河南人)¶
<pb:KR2o0020_WYG_061-16b>¶
　　書法(書耕籍何重宗廟也終綱目耕籍田/十詳漢文帝二年舍是無書者矣)¶
　　發明(前書令百官行樂此書御樓酺宴/則𤣥宗之志至是為益荒矣吁)¶
三月張瑝張琇殺殿中侍御史楊汪以復父讎敕杖殺¶
之¶
　(初汪既殺張審素審素二子瑝琇皆㓜坐流嶺表尋/逃歸手殺汪於都城繫表于斧言父寃狀欲之江外)¶
　(殺與汪同謀者為有司所得議者多言二子穉年孝/烈冝加矜宥張九齡亦欲活之裴耀卿李林甫以為)¶
　(壞法不可上然之乃下敕曰國家設法期于止殺各/伸為子之志誰非狥孝之人展轉相讎何有限極宜)¶
　(付河南府杖殺士民憐之為作哀誄歛錢葬之胡氏/曰復讎固人之至情以立臣子之大義也讎而不復)¶
<pb:KR2o0020_WYG_061-17a>¶
　(則人道㓕絶天理淪亡矣瑝琇忿其父死之寃亡命/報之其失在不訟于司㓂其志亦可矜矣宋璟欲宥)¶
　(之豈非為此乎而裴李之言何其戻哉但以非司冦/而擅殺當之仍矜其志則免死而流放之可爾若直)¶
　(殺之是楊氏以一人而當/張氏二人之命不亦頗乎)集覽(不亦頗乎注見太宗/貞觀七年刑赦之頗)¶
　　書法(瑝琇何審素子也審素前以無罪書矣于是/書復父讎而列叙二子義之也而杖殺之甚)¶
　　(矣書曰敕/病其上也)¶
　　發明(禮有復讎之文然鯀既殛死禹乃嗣興者不/敢廢至公也前開元十九年冬綱目於張審)¶
　　(素之死書殺書爵則死非其罪明矣瑝琇㓜穉既/能復父之讎是其志亦可嘉况二子繫表于斧言)¶
　　(父寃狀則當時盍與辨明是否使審素果以寃死/則二子豈容誅殛如其不然是以王法為讎更相)¶
<pb:KR2o0020_WYG_061-17b>¶
　　(報復而已不可赦也今不此之思乃止斷以相讎/之説果何謂哉故綱目特掲以復父讎書之者盖)¶
　　(予之也而曲直當否之别亦/判然矣二子之死可哀也哉)¶
秋七月加咸宜公主實封千戸¶
　(唐初公主實封止三百戸太平公主至五千戸率以/七丁為限開元以来皇妹千戸皇女半之以三丁為)¶
　(限或言其太薄上曰百姓租賦非我所有戰士出死/力賞不過束帛女子何功而享多戸且欲使之知儉)¶
　(嗇耳至是以武恵妃女咸宜公主將下嫁/始加至千戸於是諸公主皆加至千戸)集覽(儉嗇/儉節)¶
　(嗇愛也老子曰治人事天莫若嗇注嗇貪也治國當/愛惜民財不為奢泰嗇通作穡左傳昭元年大國省)¶
　(穡而/用之)¶
<pb:KR2o0020_WYG_061-18a>¶
　　書法(於是諸公主皆加至千戸獨書咸宜何譏私/也咸宜恵妃女也恵妃方嬖咸宜將下嫁特)¶
　　(命加之因及諸公主綱目獨書咸宜所以誅其/心也終綱目公主書加封二太平咸宜皆譏也)¶
　　發明(皇女而實封加至千户非清/明盛世之事也故書以譏之)¶
冬閏十月朔日食○十二月册壽王妃楊氏¶
　(妃故蜀州司戸/𤣥琰之女也)質實(蜀州注見宋文帝/元嘉九年崇慶州)¶
　　書法(王妃不書書楊氏何明倫也是故將書以武/氏為昭儀則太宗之篇先書以武氏為才人)¶
　　(將書以楊太眞為貴妃則開元之䇿/先書册壽王妃楊氏皆所以明倫也)¶
　　發明(壽王𤣥宗第十八子也册諸王妃/未有書而此書之者志其始也)¶
<pb:KR2o0020_WYG_061-18b>¶
以契丹𣵀禮為松漠都督¶
　(李過折既殺可突干詔以為契丹王至是為其臣𣵀/禮所殺上赦𣵀禮因以為都督且賜書責之曰卿之)¶
　(蕃法多無義於君長過折卿之王有惡輙殺為此王/者不亦難乎卿今為王亦應防慮後事豈得取快目)¶
　(前/也)¶
(丙/子)二十四年春正月敇聽逃戸自首¶
　(敕天下逃戸盡今年内自首有舊業者還/本貫無者俟進止踰限不首搜配諸軍)¶
突騎施㓂北庭都䕶盖嘉運擊破之○二月頒令長新¶
戒¶
<pb:KR2o0020_WYG_061-19a>¶
　　書法(令長近民官也綱目每致意焉是故齊始用/士人為縣令則書陳丙戍年唐舉堪為縣令)¶
　　(則書太宗貞觀二年𤣥宗即位既引見京畿縣令/開元元年又召縣令試䇿開元四年又敕以縣令)¶
　　(為舉者賞罰開元九年於是又頒令長/新戒可謂知所本矣故綱目悉書之)¶
○皇太子更名瑛¶
　(諸皇子皆更之/忠王浚改曰瑛)¶
三月敕禮部侍郎掌貢舉¶
　(舊制考功員外郎掌貢舉有進士陵侮之議/者以員外郎位卑不能服衆敕委禮部侍郎)¶
夏四月張守珪使討擊使安祿山討奚契丹敗績考異¶
<pb:KR2o0020_WYG_061-19b>¶
(討當作/擊後同)¶
　(張守珪使平盧討擊使安祿山討奚契丹敗績守珪/奏請斬之祿山臨刑呼曰大夫欲㓕奚契丹奈何殺)¶
　(禄山乃更執送京師張九齡批曰昔穰苴誅莊賈孫/武斬宫嬪守珪軍令若行禄山不宜免死上惜其才)¶
　(赦之九齡固争曰失律䘮師不可不誅且其貌有反/相不殺必為後患上曰卿勿以王夷甫識石勒枉害)¶
　(忠良竟赦之祿山本營州雜胡初名阿犖山母再適/安氏冒其姓後其部落破散遂與安氏子思順逃来)¶
　(狡黠善揣人情守珪愛之養以為子又有史窣干者/與禄山同里閈亦以驍勇聞守珪奏為果毅累遷將)¶
　(軍後入奏事上與語悦之賜名思明胡氏曰禍福雖/有定數若由人事今置毒於前食則死不食則生生)¶
　(死繫乎食與不食則人事為近矣故古之聖人必修/人事其於天命曰我不敢知使明皇外任賢相内無)¶
<pb:KR2o0020_WYG_061-20a>¶
　(蠱惑雖祿山焉攸亂然祿山敗軍其罪應誅九齡直/以軍法争論其理自勝乃言未来之事斷其後患故)¶
　(𤣥宗得以拒之蘇子曰齊桓公不殺敬仲楚成王不/殺重耳漢髙祖不殺劉濞晉武不殺劉淵苻堅不殺)¶
　(慕容垂明皇不殺安祿山皆盛徳事也愚以為彼五/人者皆賢而無罪何名而殺祿山則有死罪矣明皇)¶
　(不能按法行辟而愎諫/飬奸安得為盛徳邪)集覽(穰苴誅莊賈注見漢靈/帝中平元年莊賈後期)¶
　(穰苴奮劒孫武斬宫嬪孫武子者齊人也以兵法見/吳王闔廬闔廬出宫人為二隊以寵姬二人為隊長)¶
　(試習戰法武乃三令五申而鼓之宫人笑乃斬隊長/以狥王夷甫識石勒夷甫晉王衍字也石勒上黨匃)¶
　(奴人衍見之識具有反相將収之勒已去矣後果叛/據襄國僣稱後趙卒禍晉室阿犖山新舊書皆作軋)¶
　(犖山案軋犖山突厥所謂闘戰神也安祿山本營州/栁城胡種姓康氏其母阿史徳為巫居突厥中禱子)¶
<pb:KR2o0020_WYG_061-20b>¶
　(於軋犖山及産有光照穹廬鳥獸盡鳴望氣者言其/祥范陽節度張仁愿搜廬帳欲殺之匿而獲免母以)¶
　(神所命遂字軋犖山父死母攜之再適突厥安延&KR0367;/故更名安禄山犖力角反史窣干姓史名窣干窣蘇)¶
　(骨反里閈閈音汗説文里門/曰閈行辟辟毗亦反法也)質實(營州注見晉武帝/太康二年昌黎齊)¶
　(桓公不殺敬仲敬仲陳胡公滿之後以罪奔齊事桓/公為工正其後世專齊政僣稱王是為田齊楚成王)¶
　(不殺重耳重耳晉獻公之次子公信䜛欲殺重耳乃/奔楚成王納之獻公卒重耳返國立為文公漢高祖)¶
　(不殺劉濞劉濞髙祖兄仲之子封吳王或言有反相/帝不信景帝時濞率七國謀反戰敗自殺晉武不殺)¶
　(劉淵劉淵匃奴左賢王豹之子為任子在洛陽武帝/拜為左部帥懐帝時叛晉自立為漢王苻堅不殺慕)¶
　(容垂慕容垂前燕王皝之次子為時所忌奔/秦秦主堅以為將軍後叛秦自稱後燕王)¶
<pb:KR2o0020_WYG_061-21a>¶
　　書法(書使何罪使之者也奚契丹書討則使之者/何罪使之而不能正其敗績之誅以至隳國)¶
　　(典胎國禍則守珪之罪也故書使凡功罪書使歸/之其上也是故歸罪使之者則書張守珪使安禄)¶
　　(山是年歸功使之者則書李光/弼使田神功肅宗寶應元年)¶
　　發明(禄山既有敗軍之罪按法行辟可也而撓法/赦之何哉書敗績而不書誅失可知矣又况)¶
　　(他日亂天下乎/故書以志之)¶
増宗廟籩豆數加母黨服¶
　(上因籍田赦命有司議増宗廟籩豆之數及服紀未/通者太常卿韋縚奏請宗廟毎坐籩豆十二兵部侍)¶
　(郎張均職方郎中韋述曰聖人知孝子之情深而物/類之無限故為之節制同歸于古今取甘肥皆充祭)¶
<pb:KR2o0020_WYG_061-21b>¶
　(用既踰于制其何限焉若以今之珍饌平生所習于/神無方何必泥古則簠簋可去而盤㿻盃按當御矣)¶
　(韶濩可息而箜&KR1283;筝笛當奏矣既非正物後嗣何觀/君子愛人以禮不求茍合况在宗廟敢忘舊章太子)¶
　(賔客崔沔曰祭祀之興肇於太古茹毛飲血則有毛/血之薦未有麴糵則有𤣥酒之奠施及後王禮物漸)¶
　(備然以神道致敬不敢廢也國家清廟禮饌用周制/也園寢上食遵漢法也職員来祭致逺物也有新必)¶
　(薦順時令也躬稼所収蒐狩所獲薦而後食盡誠敬/也若此至矣復何加焉但當申敕有司無或簡怠不)¶
　(必加籩豆之數也上固欲増之縚又奏毎室加籩豆/各六實以新果珍羞從之縚又奏請加外祖父母為)¶
　(大功九月姨舅皆小功五月堂舅堂姨舅母並加至/袒免崔沔曰正家之道不可以貳總一定義理歸本)¶
　(宗是以内有齊斬外加緦麻尊名所加不過一等此/先王不易之道也願守八年明旨一依古禮以為成)¶
<pb:KR2o0020_WYG_061-22a>¶
　(法韋述曰傳曰禽獸知母而不知父學士大夫則知/尊祖矣然則母黨比于本族不可同貫明矣今若外)¶
　(祖及舅加服一䓁堂舅及姨列於服紀廢禮狥情所/務者末茍可加也亦可减也先王之制謂之彛倫奉)¶
　(以周旋猶恐失墜一紊其叙庸可止乎請依儀禮䘮/服為定禮部員外郎楊仲昌曰昔子路有姊之䘮而)¶
　(不除孔子曰先王制禮行道之人皆不忍也子路除/之此則聖人援事抑情之明例也敕姨舅既服小功)¶
　(舅母不得全降宜服緦/麻堂姨舅宜服袒免)集覽(於神無方易繫辭故神/無方王弼注神則隂陽)¶
　(不測不可以一方明也文公本義曰至神之妙無有/方所又附錄曰神便是在隂底又忽然在陽在陽底)¶
　(又忽然在隂泥古泥去聲執不通也當御御進也用/也韶濩注見太宗貞觀二年箜&KR1283;樂器師延所作言)¶
　(空國之矦所好靡靡之音應劭風俗通曰本名坎侯/吳兢樂府解題云漢武滅南越祠太一后土令樂工)¶
<pb:KR2o0020_WYG_061-22b>¶
　(侯暉依琴造竷竷音坎以工人姓侯故名坎侯後語/訛以坎為空毛血之薦記禮運萹昔者先王未有火)¶
　(化食鳥獸之肉飲其血茹其毛後聖有作然後脩火/之利薦其血毛注所以法於太古也𤣥酒之奠記禮)¶
　(運篇𤣥酒以祭注𤣥酒井中水也皇侃曰太古未有/酒而始之祭但酌水用之尚質也至晚世雖有酒猶)¶
　(用水代之示不忘古也清廟禮饌詩清廟篇注清廟/者祭有清明之徳者之宫也天徳清明文王象焉故)¶
　(祭之而歌此詩記樂記篇清廟之瑟朱絃而䟽越有/遺音者矣注清廟謂作樂歌清廟也又禮運萹𤣥酒)¶
　(在室醴醆在戸粢醍在堂澄酒在下陳其犧牲備其/鼎爼列其琴瑟管磬鐘皷修其祝嘏以降上神與其)¶
　(先祖是謂承天之祜注此言今禮饌具所因于古及/其事義也園寢上食注見漢元帝建昭五年寢廟園)¶
　(下袒免免音問記問䘮篇或問曰冠者不肉袒何也/曰冠至尊者不居肉袒之體也故為之免以代之免)¶
<pb:KR2o0020_WYG_061-23a>¶
　(者以何為也曰不冠者之所服也禮曰童子不緦唯/當室緦緦者其免也注言身無飾者不敢冠冠為䙝)¶
　(尊服肉袒則著免免狀如冠而廣一寸不冠者猶未/冠也當室謂無父兄而主家者也童子不杖不杖者)¶
　(不免當室則杖而免緦者其免也言免乃有緦服也/文公家禮曰齊衰以下至同五世祖者皆袒免袒謂)¶
　(左袒自前投于要之右免謂裂布或縫絹廣一寸從/項中向前交於額上又却向後繞於髻如著掠頭也)¶
　(子路有姊之䘮而不除記檀弓篇子路有姊之䘮可/以除之矣而弗除孔子曰何弗除也子路曰吾寡兄)¶
　(弟而弗忍也孔子曰先王制禮行/道之人皆弗忍也子路遂除之)質實(籩豆祭器注/見漢明帝永)¶
　(平元年簠簋祭器注見漢文帝六年麯糵酒媒注見/陳宣帝大建七年蒐狩注見梁武帝中大通二年大)¶
　(功注見漢靈帝熹平/元年小功注同上年)¶
<pb:KR2o0020_WYG_061-23b>¶
　　書法(書増加何譏也籩豆有常數母黨有常服于/是又増加焉非矣増也者不冝増者也加也)¶
　　(者不冝/加者也)¶
　　發明(夫禮有定制不可損亦不可増昔程頤子嘗/力辨加禮之一字今籩豆之薦有常數而増)¶
　　(之母黨之服有定制而加之皆非禮也茍/其合禮則綱目固不以増與加書之矣)¶
秋八月張九齡上千秋金鑑錄¶
　(千秋莭羣臣皆獻寶鏡九齡以為以鏡自照見形容/以人自照見吉凶乃述前世興廢之源為書五卷謂)¶
　(之千秋金鑑錄/上之賜書褒羙)¶
　　書法(獻文不書此何以書重格君也故金鑑錄書/丹扆箴書非是皆畧之于是帝生日則曷為)¶
<pb:KR2o0020_WYG_061-24a>¶
　　(不書九齡此錄為人主者朝夕座右可/也豈一時賦頌之流哉故不書生日)¶
冬十月帝還西京¶
　(先是敕以来年二月還西京㑹宮中有怪上召宰相/議西還裴耀卿張九齡以農収未畢請俟仲冬李林)¶
　(甫潜知上㫖獨留言曰長安洛陽陛下東西宫耳徃/來行幸何更擇時借使妨農但應蠲所過租税而已)¶
　(臣請宣示有司即日西行從之上過陕州/以刺史盧奐有異政題賛于聽事而去)質實(長安/縣名)¶
　(注見漢恵帝五年洛陽/縣名注見周顯王三年)¶
十一月賜朔方節度使牛仙客爵隴西縣公¶
　(仙客前在河西能節用度勤職業倉庫充實器械精/利上嘉之欲加尚書張九齡曰不可尚書古之納言)¶
<pb:KR2o0020_WYG_061-24b>¶
　(唐興以来惟舊相及揚歴中外有徳望者乃為之仙/客本河湟使典今驟居清要恐羞朝廷上曰然則但)¶
　(加實封可乎對曰封爵所以勸有功也邉將實倉庫/脩器械乃常務耳不足為功欲賞其勤賜之金帛可)¶
　(也裂土封之恐非其宜上黙然李林甫曰仙客宰相/才也何有于尚書九齡書生不逹大體上説明日復)¶
　(以仙客實封為言九齡固執如初上怒變色曰卿嫌/仙客寒㣲如卿有何閥閲九齡曰臣嶺海孤賤不如)¶
　(仙客生于中華然臣出入臺閣典司誥命有年矣仙/客邉隅小吏目不知書若大任之恐不惬衆望林甫)¶
　(退而言曰茍有才識何必辭學天子用人何有不可/乃賜仙客爵食實封三百戸胡氏曰𤣥宗方相張九)¶
　(齡而肆辯摧折之如此者九齡非有可輕也直縁釋/服居位人主意其重利禄而好貴勢可以制指爾是)¶
　(故古之君子不茍就不俯從使去就從違之重在我/而不在人在義而不在利庶乎招不来麾不去足以)¶
<pb:KR2o0020_WYG_061-25a>¶
　(取信於/其上也)集覽(河湟使典河湟二州並凉州地牛仙客/前判凉州别駕故云孤賤言獨立無與)¶
　質實(一統志云隴西縣唐初所置本漢隴西郡襄武/縣地宋立古渭寨於此元祐中復置隴西縣金)¶
　(元仍舊至本朝因之為鞏昌府治所仍屬焉河西郡/名注見漢安帝元初元年河湟二州名注見武宗㑹)¶
　(昌五年閥閲注見/宋孝武大明二年)¶
　　發明(𤣥宗志在邉功故増重邊賞如仙客止能脩/其職業而寵異已至於此故綱目書賜爵而)¶
　　(不書其有功則可以知其/失矣况未幾又使之相乎)¶
裴耀卿張九齡罷為左右丞相以李林甫兼中書令牛¶
仙客同三品¶
<pb:KR2o0020_WYG_061-25b>¶
　(初上欲以李林甫為相問於張九齡九齡對曰宰相/繫國安危陛下相林甫臣恐異日為廟社之憂上不)¶
　(從是時上在位嵗久漸肆奢欲怠於政事而九齡遇/事無細大皆力争之胡氏曰忠愛其君者必思納諸)¶
　(無過之地而不計一身之安危不忠不愛者惟其身/之營使君荒怠昏亂而不恤也九齡可謂愛君矣然)¶
　(以違拂對順從則有恭與不恭之似以恣肆對儆成/則有樂與不樂之殊惟聰明睿智之君則知違拂之)¶
　(為恭而順從之為大不恭也知儆戒之可樂而知恣/肆之有大不樂也若明皇稍有持盈守成恐及危溢)¶
　(之心使九齡常立於朝則放心必収禍亂必弭嗚呼/九齡可謂古之大臣矣○上之在藩也趙麗妃生太)¶
　(子瑛皇甫徳儀生鄂王瑶劉才人生光王琚及即位/幸武恵妃生壽王瑁麗妃等愛皆弛太子與瑶琚以)¶
　(母失職有怨望語駙馬都尉楊洄尚咸宜公主常伺/三子過失以告恵妃恵妃泣訴於上上大怒欲皆廢)¶
<pb:KR2o0020_WYG_061-26a>¶
　(之九齡曰陛下享國長久子孫蕃昌天下之人方以/為慶今三子皆已成人不聞大過奈何一旦以無根)¶
　(之語廢之乎且太子天下本不可輕揺昔晉獻公聽/驪姬之䜛殺恭世子三世大亂漢武帝信江充之誣)¶
　(罪戾太子京城流血晉恵帝用賈后之譛廢愍懐太/子中原塗炭隋文帝納獨孤后之言黜太子勇立煬)¶
　(帝遂失天下由此觀之不可不慎陛下必欲為此臣/不敢奉詔上不悅林甫退而私謂宦官之貴幸者曰)¶
　(此主上家事何必問外人上猶豫未决恵妃宻使官/奴謂九齡曰有廢必有興公為之援宰相可長處九)¶
　(齡叱之以其語白上上為之動色故訖九齡罷相太/子得無動范氏曰明皇三子之廢繋于李林甫之一)¶
　(言其得未廢繫于張九齡之未罷相賢則父子得以/相保相佞則天性㓕為仇讎置相可不慎哉○林甫)¶
　(日夜短九齡于上上浸踈之林甫引蕭炅為戸部侍/郎炅素不學嘗讀伏臘為伏獵中書侍郎嚴挺之言)¶
<pb:KR2o0020_WYG_061-26b>¶
　(於九齡曰省中豈容有伏獵侍郎乃出炅刺岐州故/林甫怨挺之上積前事以耀卿九齡阿黨並拜丞相)¶
　(罷政事而以林甫為中書令牛仙客同三品領節度/如故貶挺之為洛州刺史上即位以来所用之相姚)¶
　(崇尚通宋璟尚法張嘉貞尚吏張説尚文李元紘杜/暹尚儉韓休張九齡尚直各具所長也九齡既得罪)¶
　(朝廷之士皆容身保位無復直言林甫欲蔽主擅權/明謂諸諌官曰今明主在上羣臣將順之不暇烏用)¶
　(多言諸君不見立仗馬乎食三品料一鳴輒斥去悔/之何及補闕杜暹嘗上書言事黜為下邽令自是諌)¶
　(争路絶矣仙客既為林甫所引進專給唯諾而已林/甫城府深宻人莫窺其際好以甘言䧟人而隂中傷)¶
　(之不露辭色凡為上所厚者始則親結之及位勢/稍逼輙以計去之雖老奸巨猾無能逃其術者)集¶
　覽(愛皆弛漢書曰以色事人者色衰而愛弛炅古恵/反立仗馬飛龍廐日以八馬列宫門外號南衙立)¶
<pb:KR2o0020_WYG_061-27a>¶
　(仗馬食三品料食與飼通唐給九品/祿三品四百石也一作飫三品芻豆)質實(鄂州名注/見漢後主)¶
　(建興七年武昌光州名注見晉武帝泰始二年弋陽/晉獻公聽驪姬之䜛殺恭世子注見漢高帝十二年)¶
　(漢武帝信江充罪戾太子事在征和二年晉恵帝用/賈后之譛廢愍懐太子事在元康九年隋文帝納獨)¶
　(孤后之言黜太子勇事在開皇二十年伏臘注見漢/宣帝五鳯四年下邽縣名注見晉懐帝永嘉五年)¶
　　書法(唐宰相罷書為某官者錄賢也賢之故/詳之非是則與左降者同書罷而已)¶
　　發明(觀九齡罷相與林甫兼中書令之書文無褒/貶然明皇治亂之分已在於此盖以林甫佞)¶
　　(邪九齡正直即人品而知之也况又分注詳載其/事於下乎雖然𤣥宗進退大臣其得失固可見矣)¶
　　(至于官制名稱尤有可得而論者夫以丞相名官/盖輔政大臣也今耀卿九齡既罷政事乃以為左)¶
<pb:KR2o0020_WYG_061-27b>¶
　　(右丞相然則所謂左右丞相者特無用之冗員爾/名稱不正莫甚於此故綱目因事書之以見唐人)¶
　　(官制之失於宰/相為尤甚也)¶
(丁/丑)二十五年春正月置𤣥學博士¶
　(毎嵗依/明經舉)¶
　　發明(前十七年書明經進士嵗限百人今此年二/月書立明經問義進士試經法是盖狹其塗)¶
　　(嚴其制以沮止之僅免廢罷云爾至所謂𤣥學者/前未之聞乃特置博士官又令每嵗依明經舉則)¶
　　(當時好尚曉然可知/比事觀之義自見矣)¶
二月立明經問義進士試經法¶
<pb:KR2o0020_WYG_061-28a>¶
　(敕曰進士以聲韻為學多昧古今明經以帖誦為功/罕窮㫖趣自今明經問大義十條對時務䇿三道進)¶
　(士試大/經十帖)集覽(帖誦誦帖括曰帖誦其明經則誦帖括/謂為機括而誦之以求僥倖大經十帖)¶
　(唐以左氏傳為/大經帖凡三言)¶
河西節度使崔希逸襲吐蕃破之¶
　(初希逸遣使謂吐蕃邉將乞力徐曰兩國通好今為/一家何必置兵妨人耕牧請皆罷之乞力徐曰常侍)¶
　(忠厚言必不欺然朝廷未必專以邉事相委葛一姦/人交闘其間掩吾不備悔之何及希逸固請乃刑白)¶
　(狗為盟各去守備於是吐蕃西擊勃律勃律来告急/上命吐蕃罷兵吐蕃不奉詔上甚怒㑹希逸傔人孫)¶
　(誨入奏事言吐蕃無備請掩撃必大獲上命内給事/趙恵琮與誨徃察事宜恵琮至矯詔令希逸襲之希)¶
<pb:KR2o0020_WYG_061-28b>¶
　(逸不得已發兵至青海西與吐蕃戰大破之乞力徐/脱身走恵琮及誨皆受厚賞吐蕃復絶朝貢希逸自)¶
　(念失信愧/恨而卒)集覽(刑白狗為盟索隐曰盟之用牲貴賤/不同天子用牛馬諸侯犬猳大夫以)¶
　(下用雞傔人注見徳/宗貞元十二年傔從)¶
　　書法(襲之者趙恵琮矯詔耳曷為以希逸書希逸/始與吐蕃盟誓罷去守備矣將在軍君命有)¶
　　(所不受而恵琮得以矯詔使之以失信於邉境是/誰之咎歟綱目以希逸主兵蔽其罪於希逸也)¶
夏四月殺監察御史周子諒貶張九齡為荆州長史¶
　(子諒彈牛仙客非宰相才上怒甚命㩧於殿庭絶而/復蘇仍杖之朝堂流瀼州至藍田而死李林甫言子)¶
　(諒九齡所薦也乃貶九齡荆州長史范氏曰古之殺/諌臣者必亡其國明皇親為之其大亂之兆乎開元)¶
<pb:KR2o0020_WYG_061-29a>¶
　(之初諌者受賞及其末也而殺之非獨此也始抑外/戚焚珠玉詆神仙禁言祥瑞其終也惑女寵極奢侈)¶
　(求長生悦禨祥一人之身而相反如/此由有所䧟溺其心故也可不戒哉)集覽(瀼州瀼乃/朗反地理)¶
　(表云廣南化外地在欝林西南交趾東北唐太宗/置瀼州以逹交趾禨祥注見隋文帝開皇十四年)質¶
　實(藍田縣名注見周赧王四十九年荆/州注見漢獻帝建安十三年南郡)¶
　　書法(杖流道卒耳其書殺何誅心也子諒奏彈仙/客怒之可也而㩧之幾絶及其蘇也復杖而)¶
　　(後流之則帝之欲殺明矣綱目之/法茍有誅意於其臣一以殺書之)¶
　　發明(自古非大無道之君未有輕殺諌臣者𤣥宗/何為乃爾盖其驕矜已甚其視諌臣猶雀䑕)¶
　　(之㣲是以輕於殺之又况仙客之相出已私意深/欲掩盖覆匿子諒忽觸其實故怒不可解必寘之)¶
<pb:KR2o0020_WYG_061-29b>¶
　　(死地而後已書殺監察御史周子諒此奔竄失/國兩京覆沒之兆也然其貽後王鍳顧不明哉)¶
廢太子瑛鄂王瑶光王琚而殺之¶
　(楊洄又譛太子鄂王光王潜搆異謀上召宰相謀之/李林甫對曰此陛下家事非臣等所宜預上意乃决)¶
　(使宦官宣制於宫中廢為庶人尋賜死瑶/琚皆好學有才識死不以罪人皆惜之)¶
　　書法(書廢太子廢無罪也而殺之帝之忍亦甚矣/殺一無罪不可也况三子乎是禍也林甫成)¶
　　(之/)¶
　　發明(隋文用楊素而廢太子勇然猶未至殺之也/𤣥宗用林甫而黜太子瑛又併瑶琚殺之然)¶
　　(皆無罪可書其惡甚矣/天理既㓕何以國乎)¶
<pb:KR2o0020_WYG_061-30a>¶
五月流夷州刺史楊濬於古州¶
　(濬坐𧷢當死上命杖之流古州左丞相裴耀卿上䟽/曰决杖贖死㤙則甚優解體受笞事頗為辱止可施)¶
　(之徒𨽻不當及/於士人上從之)質實(古州注見中/宗景龍二年)¶
募丁壯長充邊軍¶
　(敕以方隅底定令中書門下量軍鎮閒劇利害審計/兵防定額召募丁壮長充邉軍増給田宅務加優恤)¶
詔選宗子補官○秋七月大理寺奏有鵲來巢賜李林¶
甫爵晋國公牛仙客豳國公¶
　(大理少卿徐嶠奏今嵗天下斷死刑五十八獄院由/来殺氣太盛鳥鵲不栖今有鵲巢其樹於是百官以)¶
<pb:KR2o0020_WYG_061-30b>¶
　(刑措表賀上歸功宰輔故有是命范氏曰明皇一日/殺三子而宰相以刑措受賞讒䛕得志天理㓕矣能)¶
　(無亂/乎)質實(晉州名注見漢獻帝建安七年河/東𡺳州名注見漢桓帝延熹五年)¶
　　書法(賜爵不言故此其言故何譏也有/鵲來巢而二相受爵無謂甚矣)¶
行和糴法停江淮運¶
　(先是西北多宿重兵地租營田皆不能贍始用和糴/之法有彭果者獻䇿請推之闗中敇以榖賤傷農命)¶
　(増時價什二三和糴東西畿粟各數百萬斛停今年/江淮運租自是闗中蓄積羡溢車駕不復行東都矣)¶
　質實(東都注見秦莊/襄王元年三川)¶
　　書法(書和糴始此然則曷為不書初先是西北行/之久矣至是始推之東西畿也終綱目書和)¶
<pb:KR2o0020_WYG_061-31a>¶
　　(糴三是年徳宗/貞元三年八年)¶
冬十月開府儀同三司廣平文貞公宋璟卒考異(此誤/書諡)¶
考證(當去文貞二字/分註諡文貞)質實(廣平縣名注見漢/光武建武二十年)¶
　　書法(書官書爵書諡自狄仁傑以來於是再見終/唐之世五人而已矣狄仁傑宋璟李晟馬璲)¶
　　(裴度若郭子儀號官爵諡/具則又非五人所可及也)¶
　　發明(宋璟在𤣥宗朝第一流人物也故書官書爵/書諡以表之此亦可以觀綱目褒貶之筆矣)¶
○十二月恵妃武氏薨追諡貞順皇后考異(㨿大厯十/年書貴妃)¶
(獨孤氏卒則此/薨字當作卒)¶
<pb:KR2o0020_WYG_061-31b>¶
　(妃攸止之女也初上欲以妃為后或上言武氏乃不/戴天之讎豈可以為國母且妃既有子若登宸極太)¶
　(子必危上乃止至/是薨贈貞順皇后)¶
　　書法(妃妾自宋殷氏始書卒未有書薨者也此其/書薨何諡為后也自是而皇后為贈官矣終)¶
　　(綱目卒妃妾四宋孝武殷氏唐𤣥宗武氏肅/宗韋氏代宗獨孤氏惟此獨書薨譏之譏也)¶
復以明堂為乾元殿¶
　(命將作大匠康諐素徃東都毁明堂諐素言/毁之勞人請去上層仍舊為乾元殿從之)集覽(諐/去)¶
　(乾反籕/文愆字)¶
(戊/寅)二十六年春正月以牛仙客為侍中以王璵為祠祭¶
<pb:KR2o0020_WYG_061-32a>¶
使¶
　(上頗好鬼神以太常博士王璵為祠祭使祈禱或焚/紙錢類巫覡習禮者羞之胡氏曰古者祭必用幣所)¶
　(以交神猶人之相見有贄以為禮非利之也後世淫/祀既衆于是廢幣帛而用楮泉是以賄交于神也使)¶
　(神而果神也夫豈可賄使其不神而可賄也又安用/事雖然王璵行之而世以為羞則當時猶未盡用也)¶
　(今舉四海用之而未/有革之者不亦悲乎)集覽(璵羊諸反紙錢自漢以来/䘮𦵏有瘞錢後世俚俗稍)¶
　(以紙寓錢為鬼事明皇用之楮泉楮丑呂反榖木/名可為紙索隠曰錢本名泉言貨之流行如泉也)質¶
　實(巫覡注見漢高/祖乾祐二年)¶
　　書法(後世用紙錢/代帛始此)¶
<pb:KR2o0020_WYG_061-32b>¶
令天下州縣里皆置學¶
　　書法(武徳嘗置州縣鄉學矣不皆置也於是/令皆置學則無無學之里矣特書嘉之)¶
○夏六月立忠王璵為太子改名亨考異(太上漏/皇字)¶
　(李林甫數勸上立壽王瑁上以忠王璵年長孝謹好/學意欲立之猶豫不决常忽忽不樂高力士請其故)¶
　(上曰汝揣我何意力士曰得非以郎君未定邪上曰/然對曰但推長而立誰復敢争上曰汝言是也由是)¶
　(遂定璵將受册命儀注有中嚴外辦及絳紗袍璵嫌/與至尊同稱表請易之於是停中嚴改辦曰備易絳)¶
　(紗袍為朱明服故事太子乘輅至殿門至是璵不就/輅歩而入尋更名紹又更名亨孫甫曰太子瑛之廢)¶
　(雖由武妃林甫亦張説之過也初忠王出見百官説/有貌類太宗之言盖昭成方娠時説侍讀東宮知其)¶
<pb:KR2o0020_WYG_061-33a>¶
　(異事謂王當受天命故因事言之以廣於衆耳説事/明皇情義至厚言從計行於忠王豈無宻議也使明)¶
　(皇之意已移嬖寵之言/易入説無以逃其過矣)集覽(儀注儀禮/之記注)質實(輅大車/之名古)¶
　(者以木為之至商而有/輅之名盖始異其制也)¶
突騎施殺其可汗蘇祿考異(殺當/作弑)¶
　(初蘇祿亷儉攻戰所得悉與諸部分之由是衆樂為/用既尚唐公主突厥吐蕃亦各以女妻之用度浸廣)¶
　(遂不復分由是諸部離心酋長莫賀逹干夜襲蘇祿/殺之都摩度立蘇祿之子骨啜為吐火仙可汗以収)¶
　(其餘/衆)集覽(莫賀逹干莫賀酋長之名也按突厥大臣/之官凡二十有八䓁皆世其官而無員限)¶
　(逹干其/一也)質實(酋長注見漢帝/𤣥更始二年)¶
<pb:KR2o0020_WYG_061-33b>¶
秋九月朔日食○貶王昱為髙要尉質實(一統志云髙/要縣名漢初)¶
(所置屬蒼梧郡劉宋屬南海郡梁於此置髙要郡隋平/陳廢郡以縣置端州唐以傅林縣省入宋又省平興縣)¶
(入焉金元仍舊至本朝因/之為肇慶府治所仍屬焉)¶
　(初吐蕃䧟安戎城而據之其地險要唐屢攻之不克/劒南節度使王昱築兩城於其側運資糧以逼之吐)¶
　(蕃大發兵救安戎城昱衆大敗/脱身走資仗皆沒由是貶死)集覽(劒南道名注見/晉武帝泰始八)¶
　(年益/州)¶
册南詔為雲南王¶
　(南詔之先本哀牢夷地居姚州西東南接交趾西北/接吐蕃蠻語謂王曰詔先有六詔莫能相一歴代因)¶
<pb:KR2o0020_WYG_061-34a>¶
　(之以分其勢蒙舍最在南故謂之南詔至皮邏閤浸/彊大而五詔㣲弱乃賂王昱求合六詔為一朝廷許)¶
　(之賜名歸義於是以兵威脇服羣蠻/遂破吐蕃徙居大和城卒為邉患)集覽(南詔南蠻/國本烏蠻)¶
　(别種也在永昌東五代時號曰長和五代史四夷附/錄曰南詔所居曰苴咩城哀牢注見漢明帝永平十)¶
　(三年六詔一曰䝉嶲詔二曰越析詔三曰浪穹詔四/曰邆睒詔五曰施浪詔六曰䝉舍詔䝉舍最在南故)¶
　(謂之南詔大和城/夷語山陂陀曰和)質實(一統志云南詔西南夷之國/名其王本烏蠻之别種夷語)¶
　(王為詔其渠帥有六詔唯䝉舎詔在諸部南故稱南/詔姚州禹貢梁州之界漢武帝開西南夷此為益州)¶
　(郡嶲唐葉榆縣境東漢分屬永昌郡蜀漢又分葉榆/屬雲南郡晉諸郡皆屬寧州李特據蜀分置漢州宋)¶
　(齊梁陳仍置雲南永昌郡屬寧州唐麟徳初於昆明/之梇棟川置姚州都督府治葉榆洱河蠻開元末䝉)¶
<pb:KR2o0020_WYG_061-34b>¶
　(舍詔皮羅閤併䝉嶲詔越析詔浪穹詔邆睒詔浪施/詔五詔合為一號南詔治太和城至閤羅鳳號大䝉)¶
　(國又至異牟尋再徙羊苴咩城即今府治改號大禮/國其後鄭買賜趙善政楊干貞互相簒奪至五代晉)¶
　(時叚思平得之更號大理國元憲宗時収附立上下/二萬戸府至元間改置大理路至本朝改路為府𨽻)¶
　(雲南道交趾郡名注見宣宗大中二年吐蕃西羌種/名注見太宗貞觀八年大和城注見天寶十三載)¶
　　書法(自是浸彊大為邉患至䘮師二十萬則王/昱之罪也故謹志之南詔見綱目始此)¶
冬十月作行宫於兩都間¶
　(凡千/餘間)¶
　　書法(書譏也終綱目書作行宫二隋文帝/開皇十八年是年皆奢欲之主也)¶
<pb:KR2o0020_WYG_061-35a>¶
置龍武軍¶
　(分羽林置龍武軍/以萬騎營𨽻焉)¶
(己/夘)二十七年夏六月貶張守珪為括州刺史¶
　(幽州將趙堪白眞陀羅矯節度使張守珪之命使平/慮軍使烏知義邀叛奚餘黨知義不從白眞陀羅矯)¶
　(稱制指以廹之知義出師與虜遇先勝後敗守珪隐/其敗狀以克獲聞事頗泄上令内謁者監牛仙童徃)¶
　(察之守珪重賂仙童歸罪于白眞陀羅逼令縊死/衆宦官疾仙童發其事上怒杖殺之守珪坐貶)集¶
　覽(叛奚奚國/之叛者)正誤(趙堪白真陀羅集覧無註○今按/新唐書張守珪傳初書趙堪白眞)¶
　(陀羅下文兩見皆止書眞陀羅當是二/人趙與白為氏而堪與眞陀羅其名也)質實(括州注/見髙宗)¶
<pb:KR2o0020_WYG_061-35b>¶
　(顯慶元年平盧軍注見/漢桓帝永康元年青州)¶
秋八月磧西節度使蓋嘉運擊突騎施擒其可汗骨啜¶
　(突騎施吐火仙可汗與莫賀逹干相攻莫賀逹干遣/使告磧西節度使蓋嘉運嘉運引兵擊之擒吐火仙)¶
　(取交河公主悉収散髪之民數/萬以與㧞汗那王威震西陲)集覽(㧞汗那注見中/宗景龍二年)¶
　質實(磧西注見太宗貞觀四年交河/縣名注見齊明帝建武四年)¶
追諡孔子為文宣王¶
　(先是祀先聖先師周公南向孔子東向坐制自今孔/子南向坐被王者之服釋奠用宫懸贈弟子為公侯)¶
　(伯/)集覽(釋奠注見梁武帝天監十七年宫懸/注見漢獻帝建安十八年軒縣之樂)¶
<pb:KR2o0020_WYG_061-36a>¶
　　發明(追諡先聖以王爵正南向之坐而被王者之/服其禮正矣然亦有説焉是時既尊太公又)¶
　　(尊老君盛儀交舉至於吾先聖則不可以闕然也/是以禮典如此書之於册識者可以觀矣○按自)¶
　　(漢平帝追諡孔子為褒成侯宣尼公後世因謂孔/子為宣父又謂之為宣尼至是又加文與宣為諡)¶
　　(然文之為言諡法有所謂經天緯地者矣孔子亦/曰文王既沒文不在兹乎以是諡之固亦幾矣然)¶
　　(亦有所未盡焉若夫宣之為宣諡法之羙者不過/聖善周間而已豈足以盡吾聖人之大徳哉况唐)¶
　　(未加聖人此諡之前北齊髙洋李元忠南齊蕭子/良隋長孫賢固有此諡矣天生聖人為萬世道徳)¶
　　(之宗主稱天以誄之猶恐未足以稱其徳彼區區/荒誕之君汙下之見何足以為吾聖人之輕重當)¶
　　(其時行之可也後世乃/遵之百世而不改何耶)¶
<pb:KR2o0020_WYG_061-36b>¶
冬十二月更定禘祫之制¶
　(初睿宗䘮既除祫于太廟自是三年一祫五年一禘/是嵗夏既禘冬又當祫太常以為祭數則瀆請停祫)¶
　(祭自是通計五年/一祫一禘從之)¶
(庚/辰)二十八年春正月荆州長史張九齡卒考證(當分註/諡文憲)¶
　(上雖以九齡忤㫖逐之然愛重其人毎/宰相薦士輙問曰風度得如九齡不乎)集覽(風度宋/璟風度)¶
　(凝逺三宗注風采/度量凝固逺大也)¶
　　書法(書惜賢也終綱目長史書卒三吳張紘/後趙張賔唐張九齡於九齡尤深惜之)¶
三月朔日食○以阿史那昕為十姓可汗○夏六月以¶
<pb:KR2o0020_WYG_061-37a>¶
蓋嘉運為河西隴右節度使¶
　(嘉運来獻㨗上嘉其功故有是命嘉運恃恩流連不/時發裴耀卿曰嘉運誠勇烈有餘然言氣矜誇恐難)¶
　(成事且將軍受命鑿凶門而出今乃酣宴朝夕殆非/憂國愛人之心乞速遣進塗嚴加訓勵上乃趣嘉運)¶
　(行已而/竟無功)集覽(凶門淮南子兵畧訓曰君命將臣辭而/行乃爪鬋設明衣鑿凶門而出杜甫秋)¶
　(日荆南述懐詩/凶門轂少推)¶
冬十月吐蕃㓂安戎城發闗中兵救之¶
　(初劍南節度使張宥文吏不習軍旅悉以軍政委團/練副使章仇兼瓊兼瓊入奏事盛言安戎城可取上)¶
　(悦之以宥為光祿卿兼瓊為節度使兼瓊潜與安戎/城中吐蕃結謀開門納降兵盡殺吐蕃將卒使監察)¶
<pb:KR2o0020_WYG_061-37b>¶
　(御史許逺將兵守之至是吐蕃㓂/安戎發闗中兵救之吐蕃引去)集覽(章仇注見隋/文帝仁壽四)¶
　(年/)質實(軍旅注見梁武帝中大通二/年許逺新城人敬宗之孫)¶
　　書法(書發兵可矣書闗中兵何譏也於是内備/始虚而天下之勢偏重矣故特筆書之)¶
十一月立莫賀逹干為突騎施可汗¶
　(莫賀逹干聞立阿史那昕怒曰首誅蘇祿我之謀也/今立史昕何以賞我遂帥諸部叛上乃立莫賀逹干)¶
　(為可汗使統突騎施之衆命嘉運/招諭之莫賀逹干竟擊昕殺之)¶
是嵗戸口之數¶
　(戸八百四十一萬二千八百口四千八百一十四萬/三千六百西京東都米斛直錢不滿三百絹匹亦如)¶
<pb:KR2o0020_WYG_061-38a>¶
　(之海内富安行者/萬里不持寸兵)¶
(辛/巳)二十九年春正月立賑饑法¶
　(制曰承前饑饉皆待奏報然後開倉道路悠逺/何救懸絶自今委州縣及採訪使給訖奏聞)質實¶
　(饑饉注見隋煬/帝大業十二年)¶
　　書法(書羙之也自是以至天寶末年帝無可書之/政矣其所書者非惑鬼神則務聚歛也寵邉)¶
　　(將也其所誅賞非為林甫則國忠也貴妃也書得/𤣥元皇帝像羣臣請加尊號享𤣥元皇帝于新廟)¶
　　(以田罔秀為朝散大夫追尊周上御大夫為先天/太皇臯繇為徳明皇帝始祀九宫貴神帝間空中)¶
　　(神語改㑹曷縣為昭應加聖祖及諸帝后號諡得/妙寶眞苻復加聖祖及諸帝后號皆惑鬼神也書)¶
<pb:KR2o0020_WYG_061-38b>¶
　　(以韋堅為江准租庸轉運使廣運潭成加韋堅左/散騎常侍以楊慎矜為御史中丞以楊慎矜為租)¶
　　(庸轉運使以王鉷為京畿採訪使以楊釗判度支/事帥羣臣觀左蔵賜楊釗金紫皆務聚歛也書以)¶
　　(安禄山為營州都督以安禄山為平盧莭度使安/禄山入朝以安祿山兼范陽節度使安禄山討奚)¶
　　(契丹敗之安祿山奏立李靖李勣廟以安禄山兼/御史大夫賜安禄山鐵劵賜安禄山爵東平郡王)¶
　　(以安禄山兼河北採訪處置使安祿山入朝為安/祿山起第于親仁坊以安禄山兼河東節度使安)¶
　　(禄山擊契丹以安思順為朔方節度使哥舒翰安/禄山安思順入朝安祿山入朝加安禄山左僕射)¶
　　(以安禄山為閑廐使安祿山歸范陽安禄山請以/蕃將代漢將從之安祿山表獻馬遣中使諭止之)¶
　　(十一月安禄山反自開元二十九年至于書反不/書安祿山者天寶五載八載與十二載三年爾皆)¶
<pb:KR2o0020_WYG_061-39a>¶
　　(寵邉將也書以盧絢嚴挺之為員外詹事以楊慎/矜為御史中丞貶裴寛為睢陽太守以韋堅為刑)¶
　　(部尚書楊慎矜為相庸轉運使貶韋堅為縉雲太/守皇甫惟明為播州太守李適之罷以陳希烈同)¶
　　(平章事殺驍騎兵曹栁勣贊善大夫杜有隣殺北/海太守李邕及皇甫惟明韋堅等王琚李適之自)¶
　　(殺殺户部侍郎楊慎矜以天下嵗貢賜李林甫殺/咸寧太守趙奉璋皆為林甫也書流宋渾於潮陽)¶
　　(制追復張易之官爵賜楊釗名國忠免駙馬程昌/裔官以楊國忠領劍南節度使以庫錢易惡錢以)¶
　　(楊國忠為御史大夫京畿採訪使上復幸左蔵以/楊國忠為右相兼文部尚書以吉温為御史中丞)¶
　　(楊國忠注選人於都堂追削李林甫官爵復以魏/周隋後為三恪以楊國忠為司空陳希烈罷以韋)¶
　　(見素同平章事貶韋陟為桂嶺尉吉温為澧州長/史皆為國忠也書册壽王妃韋氏以楊太眞為貴)¶
<pb:KR2o0020_WYG_061-39b>¶
　　(妃加嶺南經略使張九章三品以王翼為户部侍/郎以楊釗判度支事以貴妃姊為國夫人皆為貴)¶
　　(妃也此外亦無幾事耳夫君心惑溺於上奸邪專/恣于下欲不亂可得乎綱目詳書之所以為萬世)¶
　　(戒/也)¶
夏閏四月得𤣥元皇帝像¶
　(上夢𤣥元皇帝云吾像在京城西南百餘里遣使求/得之於盩厔迎置興慶宫范氏曰人之有夢盖其心)¶
　(之動也昔髙宗㳟黙思道誠心求賢故夢帝賚之良/弼明皇怠於庶政志求神仙惑方士之言自以老子)¶
　(其祖也感而見於夢亦其誠之形也自是迂怪日聞/謟諛成俗姦宄得志而天下之理亂矣人君心術可)¶
　(不慎/哉)集覽(盩厔注見隋煬/帝大業十三年)質實(髙宗恭黙思道誠心/求賢故夢帝賚之良)¶
<pb:KR2o0020_WYG_061-40a>¶
　(弼商書說命上萹恭黙/思道夢帝賚予良弼)¶
　　書法(於是帝以夢求得之也曷為夢之信惑之深/發而為此也然則其得之何㫖意所在不得)¶
　　(不可矣書曰/得宜得也)¶
　　發明(國將興聽于人將亡聽於神自古清明之世/未聞有神異之事惟衰亂之世則有之亦猶)¶
　　(大明麗畫則百怪咸伏暮夜晦冥則羣慝交作耳/𤣥宗誕謾荒忽既夢老君之像遣使求之正使無)¶
　　(有則使者亦必附㑹來上此固無可疑者綱目書/得而不言其所以得譏之明矣妖由人興未幾遂)¶
　　(有田同秀寶符之事紛紛見/於史册夫豈無自而然哉)¶
吐蕃入㓂¶
<pb:KR2o0020_WYG_061-40b>¶
　(吐蕃四十萬入冦至安仁軍騎/將臧希液帥衆五千擊破之)¶
秋七月突厥殺其登利可汗考異(殺當/作弑)¶
　(初登利從叔二人分典兵馬號左右殺登利惡其專/誘右殺斬之自將其衆左殺判闕特勒攻登利殺之)¶
　(骨咄葉䕶自立為可汗上以突厥内亂命羽林/將軍孫老奴招諭回紇葛邏祿㧞悉宻等部落)集覽¶
　(判闕特勒左殺名骨咄葉䕶咄當沒反/骨咄名也葉䕶注見陳後主禎明元年)¶
洛水溢質實(洛水注見漢/髙后三年)¶
　(溺死者/千餘人)¶
八月以安祿山為營州都督¶
<pb:KR2o0020_WYG_061-41a>¶
　(祿山傾巧善事人人多譽之上左右至平盧者祿山/皆厚賂之由是上益以為賢又賂採訪使張利貞利)¶
　(貞盛稱之上乃以為營州都督充平盧軍使胡氏曰/以利合者小人之事也夫惟君子不可以貨取故人)¶
　(主必昭儉徳以照臨百官清心寡慾不殖貨利而用/君子立乎朝廷則寵賂之門自塞矣明皇自入宇文)¶
　(融之説殫天下以自奉故使祿山專以貨寶交結左/右豢養姦慝所以治國者不以利為利為其生患之)¶
　(若此也孟子對梁王以何必曰利為/其末流至於弑君簒國而猶不止也)集覽(傾巧傾側/機巧也)¶
　質實(營州注見晉武帝/太康二年昌黎)¶
　　書法(自是祿山每事/必書詳亂本也)¶
冬十一月太尉寧王憲薨追諡曰讓皇帝考異(薨當/作卒)¶
<pb:KR2o0020_WYG_061-41b>¶
　(憲薨上哀惋特甚曰天下兄之天下也固譲於我為/唐太伯常名不足以處之乃諡曰讓皇帝其子汝陽)¶
　(王璡表述先/志固讓不許)集覽(為唐太伯周太王長子曰太伯少/曰季歴生子名昌昌有聖瑞太伯)¶
　(知太王意欲立季歴以傳昌乃亡如荆蠻以讓/季歴今寧王以讓𤣥宗此可謂唐之太伯也)質實¶
　(汝陽縣名注見漢/後主延熈十八年)¶
　　書法(以皇帝贈諡自太子𢎞始矣於是三見/書官書爵子憲也綱目諡為帝書薨)¶
十二月吐蕃䧟石堡城¶
(壬/午)天寶元年春正月以安祿山為平盧節度使¶
　(是時天下聲教所被之州三百三十一覊縻之州八/百置十節度經畧使以備邉安西節度撫寧西域治)¶
<pb:KR2o0020_WYG_061-42a>¶
　(龜兹城北庭節度防制突騎施堅昆治北庭都䕶府/河西節度斷隔吐蕃突厥治凉州朔方節度捍禦突)¶
　(厥治靈州河東節度與朔方犄角以禦突厥治太原/府范陽節度臨制奚契丹治幽州平盧節度鎮撫室)¶
　(韋靺鞨治營州隴右節度備禦吐蕃治鄯州劒南節/度西抗吐蕃南撫蠻獠治益州嶺南五府經畧綏静)¶
　(夷獠治廣州此外又有長樂經畧福州領之東莱收/捉莱州領之東牟守捉登州領之凡鎮兵四十九萬)¶
　(人馬八萬餘匹開元之前毎嵗供邉兵衣糧費不過/二百萬天寶之後益兵浸多毎嵗用衣千二十萬匹)¶
　(糧百九十萬斛公私勞費民始困苦矣范氏曰海内/之地非不廣也財非不多也人君不能清静恭儉以)¶
　(待太平於其安也而勞之於其富也而刻之是以天/下之禍常基於安富之時亂已成而猶不悟也豈非)¶
　(好大多欲任失/其人之咎歟)集覽(聲教書禹貢朔南暨聲教蔡氏/傳曰聲謂風聲教謂教化林氏)¶
<pb:KR2o0020_WYG_061-42b>¶
　(曰振舉於此而逺者聞焉故謂之聲軓範於此而逺/者效焉故謂之教覊縻之州自太宗平突厥西北諸)¶
　(蕃及蠻夷稍稍内屬即其部落列置州縣大者為都/督府其貢賦版籍多不上戸部號曰覊縻凡府州八)¶
　(百五十六龜兹城即漢龜兹縣也注見漢桓帝永夀/元年堅昆注見漢宣帝黄龍元年室韋注見隋恭帝)¶
　(義寧二年長樂郡名今福州長樂縣是也州南六里/有長樂山閩中記云地名長樂居者安之東萊収捉)¶
　(収字誤當是守字與下東牟守捉同按守捉即團結/營也唐制兵之戍邉者大曰軍小曰守捉曰城曰鎭)¶
　(而總之/者曰道)質實(靈州注見太宗貞觀二十年河東郡名/注見漢獻帝建安七年犄角注見漢昭)¶
　(烈章武二年范陽郡名注見漢帝𤣥更始二年涿郡/益州注見晉武帝泰始八年長樂郡名注見漢光武)¶
　(建武三年閩中郡福州注同上文東萊郡名注見漢/安帝永初二年萊州注同上文東牟郡名注見開元)¶
<pb:KR2o0020_WYG_061-43a>¶
　(二十年/登州)¶
穿三門運渠質實(三門山名注見漢成/帝綏和二年砥柱)○羣臣請加尊¶
號¶
　(陳王府參軍田同秀言𤣥元皇帝告以藏靈符在尹/喜故宅上遣使求得之羣臣上表以寶符潜應年號)¶
　(請於尊號加/天寶字從之)集覽(𤣥元皇帝髙宗乾封元年至亳州/謁老君廟尊為太上𤣥元皇帝藏)¶
　(靈符在尹喜故宅崔浩曰尹喜昔為散闗令案散闗/在鳯翔府寶鷄縣西列仙傳曰闗令尹喜者周大夫)¶
　(也善學星宿服精華隱徳行仁時人莫知老子西遊/喜光見其氣知真人當過候物色而迹之果得老子)¶
　(老子亦知其竒為著書言道徳之意五千餘言喜亦/著書九篇名闗尹子與老子服巨勝實俱之流沙之)¶
<pb:KR2o0020_WYG_061-43b>¶
　(西莫知其所終今田同秀故託言老子藏靈/符在尹喜故宅耳按列子注尹喜字公度)質實(陳/州)¶
　(名注見周赧王三十六年尹喜天水人周康王時為/函谷闗令東見紫氣乃占風知有神人過老子果至)¶
　(授喜錬氣吐納之術三宫正一之法復求著書於是/為道徳經以授之後仙成復與老子相㑹於蜀賜號)¶
　(文始/先生)¶
二月享𤣥元皇帝于新廟越三日享太廟越二日合祀¶
天地於南郊質實(南郊注見漢後/主建興十五年)¶
　　書法(合祀非古也自是終唐世為永制矣傳曰皇/皇后帝皇祖后稷君子曰禮謂其祖親而先)¶
　　(帝也唐於是重失之/書曰越二日譏也)¶
<pb:KR2o0020_WYG_061-44a>¶
　改官名¶
　(侍中中書令為左右相丞相改為僕射/東北都皆為京州為郡刺史為太守)¶
以田同秀為朝散大夫¶
　(時人皆疑寶符同秀所為也間一嵗清河人崔以清/復言見𤣥元皇帝云藏符在武城紫㣲山敕使徃掘)¶
　(亦得之東京留守王倕知其詐按問果首服奏之上/亦不深罪也范氏曰明皇崇老喜仙故其大臣䛕小)¶
　(臣欺盖度其可為而為之也不惟信而惑之又賞以/勸之則小人孰不欲為姦罔哉昔漢文一為新垣平)¶
　(所詐而終身不復言神/仙之事可謂能補過也)集覽(為新垣平所詐漢文帝/時趙人新垣平詐令人)¶
　(獻玉/杯)質實(清河縣名注見漢帝𤣥更始二年/武城縣名注見秦王政十四年)¶
<pb:KR2o0020_WYG_061-44b>¶
三月以韋堅為江淮租庸轉運使¶
　(初宇文融既敗言利者稍息及楊慎矜得幸於是韋/堅王鉷之徒競以利進百司有事權者稍稍别置使)¶
　(以領之舊官充位而已堅太子之妃兄也督江淮租/運嵗増巨萬上以為能故擢任之王鉷亦以善治租)¶
　(賦為戸部/員外郎)集覽(事權史/作争權)¶
以盧絢嚴挺之為員外詹事¶
　(李林甫為相凡才望功業出己右者必百計去之尤/忌文學之士或陽與之善而隂䧟之世謂林甫口有)¶
　(蜜腹有劒上嘗陳樂於勤政樓下垂簾觀之兵部侍/郎盧絢謂上已起垂鞭按轡横過樓下絢風標清粹)¶
　(上目送之林甫知之乃召絢子弟謂曰交廣藉才上/欲以尊君為之若憚逺行則當左遷姑以賔詹分務)¶
<pb:KR2o0020_WYG_061-45a>¶
　(東洛何如絢懼請之乃除華州刺史未幾誣其有疾/除員外詹事上又嘗問林甫𫿞挺之可用今安在挺)¶
　(之時為絳州刺史林甫退召挺之弟諭以上意甚厚/盍稱疾求還可以見上挺之從之林甫以其奏白上)¶
　(云挺之老疾冝且授以散秩以便醫/藥上歎吒久之亦以為員外詹事)集覽(交廣藉才/交廣二州)¶
　(在廣東春秋百粤之地秦置南海郡漢武既定粤地/置交州孫權以歩隲為交州刺史遷州於番禺孫休)¶
　(以交州土壤太逺徙交州理龍編分交州置廣州理/番禺隋改番州唐置廣州藉慈夜反謂交廣邉逺須)¶
　(藉有才之人賔詹謂/太子賔客及詹事官)質實(勤政樓注見開元二年絳/州注見宋文帝元嘉二十)¶
　(三年東/雍州)¶
　　書法(員外詹事何以書病𤣥宗也二臣帝所眷者/林甫以計去之而帝殊不之恠甚矣其蔽也)¶
<pb:KR2o0020_WYG_061-45b>¶
　　(故特書/病之)¶
　　發明(古人闢四門明四目逹四聰非好為是多事/也所以通上下之情絶壅蔽之患耳盧絢嚴)¶
　　(挺之近在目前無疾而謂之有疾由林甫蔽其聰/明也故夫員外詹事不必書而特書之者所以著)¶
　　(林甫之欺為後世偏聽生姦獨任/成亂之戒爾居人上者可不鑒諸)¶
秋七月朔日食○牛仙客卒以李適之為左相○突厥¶
阿布思來降¶
　(初突厥㧞悉宻囘紇葛邏祿三部共攻骨咄葉䕶殺/之立㧞悉宻為頡跌可汗回紇葛邏祿自為左右葉)¶
　(䕶突厥餘衆共立判闕特勒之子為烏蘇可汗朔方/節度使王忠嗣説㧞悉宻等使攻之烏蘇遁去突厥)¶
<pb:KR2o0020_WYG_061-46a>¶
　(西葉䕶阿布思等帥餘衆千/餘帳相次来降突厥遂㣲)質實(王忠嗣/鄭縣人)¶
(癸/未)二年春正月安祿山入朝¶
　(安祿山入朝上寵待甚厚謁見無時祿山奏言去秋/營州蟲食苖臣焚香祝天云臣若操心不正事君不)¶
　(忠願使蟲食臣心若不負神祗願使蟲散即有羣鳥/從北来食蟲立盡請宣付史舘從之李林甫領吏部)¶
　(尚書日在政府選事悉委侍郎宋遥苖晉卿時選人/集者以萬計遥晉卿以御史中丞張倚得幸於上擢)¶
　(其子奭為首祿山言於上上召入面試之奭手持試/紙終日不成一字時人謂之曵白於是三人皆坐貶)¶
　質實(曵白曵音裔引也一字不能書惟對白/紙直視故號曵白又云即拖白是也)¶
三月追尊周上御大夫為先天太皇臯繇為徳明皇帝¶
<pb:KR2o0020_WYG_061-46b>¶
　(范氏曰老子之父書傳無見焉取方士附㑹之説而/追尊加諡不亦誣乎臯陶作士而作史者以為大理)¶
　(既不經矣又以為李氏所出而尊之尤非其族類也/唐之先祖出於隴西狄道非有世次可考而必托之)¶
　(上古以耀于民非禮之/禮適所以為後世笑也)質實(臯陶作士臯陶舜時賢/臣詳見虞書隴西郡名)¶
　(注見秦王政三年狄道/縣名注見漢高后六年)¶
廣運潭成加韋堅左散騎常侍¶
　(堅引滻水抵苑東望春樓下為潭以聚江淮運船役/夫匠通漕渠發人丘壟自江淮至京城民間愁怨二)¶
　(年而成上幸樓觀之堅以新船數百艘扁榜郡名各/陳珍寳仍進輕貨及百牙盤食上置宴竟日而罷加)¶
　(堅常侍吏卒褒賞有/差賜其潭名廣運)集覽(滻水滻或作産顔師古曰/滻水出京兆萬年縣藍田)¶
<pb:KR2o0020_WYG_061-47a>¶
　(谷入覇括地志云滻水即荆海猶枷之下流也扁榜/扁補典反署也榜標也百牙盤食以牙盤進食至百)¶
　(數也時貴戚競以進食相尚有進水陸珍饈/至數千盤者凡一盤可費中人十家之産)質實(一/統)¶
　(志云滻水在西安府城東一十五里/源出藍田縣合金谷水北流入覇水)¶
　　書法(凡功役書成久辭也於是鑿苑東引滻水二/年而成則其用民力也多矣故書成然則其)¶
　　(不書始鑿何畧之也一潭也而書成則久可知矣/終綱目渠潭書成三詳漢明帝永平十三年皆久)¶
　　(也/)¶
(甲/申)三載春正月改年曰載○二月海賊冦台州遣河南¶
尹裴敦復討平之○以安祿山兼范陽節度使¶
<pb:KR2o0020_WYG_061-47b>¶
　(河北黜陟使席建侯稱祿山公直李林甫裴/寛亦順㫖稱譽其羙由是祿山之寵益固)¶
夏五月河西軍擊突騎施斬莫賀逹干更立骨咄祿為¶
可汗○秋突厥亂册回紇骨力裴羅為懐仁可汗¶
　(㧞悉宻攻斬突厥烏蘇可汗國人立其弟為白眉可/汗於是突厥大亂敕王忠嗣出兵乗之破其左廂十)¶
　(一部㑹回紇葛邏祿共攻㧞悉宻頡跌伊施可汗殺/之回紇骨力裴羅自立為骨咄祿毗伽闕可汗遣使)¶
　(言狀上册拜裴羅為懷仁可汗於是懐仁南據突厥/故地舊統藥邏葛等九姓又併㧞悉宻葛邏禄凡十)¶
　(一部各置都督毎戰/則以二客部為先)¶
九月以楊愼矜為御史中丞¶
<pb:KR2o0020_WYG_061-48a>¶
　(初上以愼矜知御史中丞事時李林甫專權公卿之/進有不出其門者必以罪去之愼矜固辭不受至是)¶
　(林甫以慎矜屈附/於已復以為中丞)¶
冬十二月貶裴寛為睢陽太守¶
　(戸部尚書裴寛素為上所重李林甫忌之刑部尚書/裴敦復擊台明海賊還受請託廣序軍功寛㣲奏其)¶
　(事林甫以告敦復敦復言寛亦嘗以親故為屬林甫/曰君速奏之勿後于人敦復乃賂女官楊太眞之姊)¶
　(使告之裴寛/由是坐貶)質實(睢陽郡名注見漢後主延熙十八/年台明二州名台注見晉孝武太)¶
　(元二年臨海明注/見僖宗乾符四年)¶
始祀九宫貴神¶
<pb:KR2o0020_WYG_061-48b>¶
　(初術士蘇嘉慶言遯甲術有九宫貴神典司水旱請/立壇於東郊祀以四孟月從之禮在太清宫太廟上)¶
　(所用牲玉/皆侔天地)¶
　　書法(始者何前乎此無有也帝之惑于神怪亦甚/矣故書始譏之是故漢武親祀竈則書始元)¶
　　(光二年𤣥宗祀九宫貴神則書始是年是後肅宗/祀九宫不書上元元年非創也貶其始而已矣終)¶
　　(綱目滛祀書/始二而已)¶
初令百姓十八為中二十三成丁¶
(乙/酉)四載春正月帝聞空中神語¶
　(上謂宰相曰朕於宫中為壇為百姓祈福自草黄素/置案上俄飛升天聞空中語云聖夀延長又煉藥成)¶
<pb:KR2o0020_WYG_061-49a>¶
　(置壇上及夜欲収又聞空中語云藥未湏収此自守/䕶羣臣表賀范氏曰明皇假于怪神以罔天下言之)¶
　(不怍而居之不疑何以使其臣下/不為欺乎是率天下而欺已也)¶
　　書法(書帝聞何譏自欺也求神仙自秦皇漢武始/然秦漢之君為人所欺耳如帝此言乃自欺)¶
　　(也繼是而有妙寶眞符之/得矣自欺者人亦欺之)¶
　　發明(凡鬼神竒怪之事稍有識者耻言之惟巫覡/託此以誑愚俗為罔利之資耳𤣥宗既夢得)¶
　　(像又以寶符而上尊號又尊先天太皇又祀九宫/貴神至是又聞空中神語可謂惝恍之極精爽既)¶
　　(失不亂得乎直筆/書之可愧甚矣)¶
回紇懐仁可汗死¶
<pb:KR2o0020_WYG_061-49b>¶
　(回紇懐仁可汗擊突厥白眉可汗殺之傳首京師於/是北邉晏然回紇斥地愈廣盡有突厥故地懐仁卒)¶
　(子磨延啜立/號葛勒可汗)¶
二月以朔方節度使王忠嗣兼河東節度使¶
　(忠嗣少勇敢及鎮方靣專以持重安邉為務常曰太/平之將但當撫循訓練士卒不可疲中國之力以邀)¶
　(功名軍中日夜思戰忠嗣多遣間諜見可勝然後興/師故出必有功既兼兩道節制自朔方至雲中邉陲)¶
　(數千里要害之地悉置城堡斥地各數百/里邉人以為自張仁亶之後將帥皆不及)質實(雲中/郡名)¶
　(注見秦王政/三年鴈門)¶
秋七月册壽王妃韋氏八月以楊太真為貴妃¶
<pb:KR2o0020_WYG_061-50a>¶
　(初武恵妃薨後宫無當意者或言壽王妃楊氏之羙/上見而悦之乃令妃自以其意乞為女官號太真更)¶
　(為壽王娶郎將韋昭訓女潜内太真宫中不朞嵗寵/遇如恵妃宫中號曰娘子凡儀體皆如皇后至是册)¶
　(為貴妃贈其父𤣥琰兵部尚書以從兄銛為殿中少/監錡為駙馬都尉三姊皆賜第京師寵貴赫然楊釗)¶
　(者貴妃之從祖兄也不學無行為宗黨所鄙從軍於/蜀貧不能歸新政富民鮮于仲通常資給之仲通頗)¶
　(讀書有才智章仇兼瓊引為採訪支使委以心腹嘗/從容謂仲通曰今吾獨上所厚茍無内援李林甫必)¶
　(見危聞楊妃新得幸子能為我結之吾無患矣仲通/言釗本末釗儀觀甚偉言辭敏結兼瓊見之大悦即)¶
　(辟為推官使獻春綵於京師贐蜀貨直萬緡釗大喜/過望至長安見諸妹分以遺之曰此章仇公所贈也)¶
　(於是諸楊日夜譽兼瓊且言釗善摴蒱引之見上得/出入禁中授金吾兵曹参軍范氏曰明皇殺三子納)¶
<pb:KR2o0020_WYG_061-50b>¶
　(子婦用李林甫為相使族滅無罪/之人三綱絶矣其何以為天下乎)集覽(新政今閬州/新政縣在利)¶
　(州東路儀觀儀容神觀也觀古玩反摴/蒱注見晉明帝太寧三年蒱博之具)質實(楊太真/按許子)¶
　(真記太真容州普寧縣雲陵里人久維母葉氏生妃/有異質都部署楊康求為女時楊𤣥琰為長史又從)¶
　(康求為女携歸京後進入夀王宫𤣥宗召為貴妃京/師注見周顯王二十五年一統志云新政唐之縣名)¶
　(屬閬州本漢之充國縣地元併入南部/縣故址在保寧府城東南一百三十里)¶
　　書法(王妃不書前書册壽王妃楊氏矣此其再書/韋氏何著韋之繼楊也然則楊太真之為壽)¶
　　(王妃明矣武氏為昭儀書太宗才人譏瀆倫也此/其為瀆一也曷為不書壽王妃書太真書太真所)¶
　　(以志作偽之勞拙也終綱目册王妃/惟壽王再書舍是無書册王妃者矣)¶
<pb:KR2o0020_WYG_061-51a>¶
　　發明(開元二十三年書册壽王妃楊氏至是又册韋/氏則楊氏為壽王之偶已非一日明皇奪而有)¶
　　(之則紊亂三綱絶㓕天理不可立於人上矣夫納伋/之妻作新臺于河上而要之釋者謂伋妻自齊以采)¶
　　(未至於衛而宣公為臺以待其至是時國人猶且惡/之烏有十年子婦而可奪之為己有邪綱目直書其)¶
　　(惡甚矣不遂為狄/所㓕豈非幸歟)¶
九月以韋堅為刑部尚書楊慎矜為租庸轉運使¶
　(堅以通漕有寵遂有入相之志又與李適之/善林甫由是惡之故遷以羙官實奪之權也)質實(李適/之京)¶
　(兆/人)¶
安祿山討奚契丹破之考證(討當/作擊)¶
<pb:KR2o0020_WYG_061-51b>¶
　(祿山欲以邉功市寵數侵掠奚契丹奚/契丹各殺所尚公主以叛祿山討破之)¶
冬安祿山奏立李靖李勣廟¶
　(祿山奏臣討契丹至北平郡夢先朝名將李靖李/勣從臣求食遂命立廟又奏薦享之日廟梁産芝)質實¶
　(北平郡注見/秦王政三年)¶
　　書法(丞相亮廟習隆請立也不書某請此其書祿山/奏立何著欺也祿山前奏致鳥食蟲今又奏夢)¶
　　(從求食及廟梁産芝皆欺也其譎若此/猶以赤心信之不至於大亂不止矣)¶
　　發明(英衛唐之名臣使見祿山則必唾去惟恐或後/烏有反從求食之理其為誣罔蓋不待智者而)¶
　　(後知也然祿山所以敢肆其欺者亦以𤣥宗自為妖/怪惝恍之説故乗而譎之耳綱目特書奏立奏在祿)¶
<pb:KR2o0020_WYG_061-52a>¶
　　(山而聼在𤣥宗/蓋亦交貶之也)¶
以王鉷為京畿采訪使¶
　(初鉷為戸口色役使敕賜百姓復除鉷奏徴其輦運之/費廣張錢數使市輕貨百姓所輸乃甚於不復除舊制)¶
　(戍邉者免其租庸六嵗而更時邉將耻敗士卒死者皆/不申牒貫籍不除王鉷皆以為避課六嵗之外悉徴其)¶
　(租庸有併徵三十年者民無所訴上在位久用度日侈/又不欲數於左右蔵取之鉷知上㫖嵗貢額外錢帛百)¶
　(億萬貯於内市以供宴賜曰此皆不出於租庸調上以/鉷為能富國益厚遇之中外歎怨至是以為御史中丞)¶
　(京畿採訪使楊釗侍宴禁中專掌摴蒱文簿鉤校精宻/上賞其强明曰好度支郎諸楊數徴此言於上又以屬)¶
　(王鉷鉷因/奏充判官)集覽(色役使色科名也使去聲主掌諸色雜/徭役者復除復芳目反亦除也謂除免)¶
<pb:KR2o0020_WYG_061-52b>¶
　(其賦役也租庸調高祖/武徳七年初定租庸調)質實(京畿注見太/宗貞觀五年)¶
(丙/戌)五載春正月貶韋堅為縉雲太守皇甫惟明為播州太¶
守¶
　(李適之性踈率李林甫嘗謂之曰華山有金礦采之可/以富國上未之知也他日適之言之上以問林甫對曰)¶
　(臣久知之但華山陛下本命王氣所在鑿之非宜故不/敢言上以林甫為愛已謂適之曰自今奏事宜先與林)¶
　(甫議之適之由是束手而與韋堅益親林甫愈惡之初/太子之立非林甫意林甫思異日為已禍欲動揺之隴)¶
　(右節度使皇甫惟明嘗為忠王友時破吐蕃入獻㨗見/林甫專權勸上去之林甫知之使楊慎矜宻伺其所為)¶
　(㑹正月望夜太子出遊與堅相見堅又與惟明㑹於景/龍觀慎矜遂告堅與惟明謀立太子収下獄林甫使慎)¶
<pb:KR2o0020_WYG_061-53a>¶
　(矜等鞫之上亦疑堅與惟明有謀而不顯其罪/皆貶之親黨坐者數十人太子表請與妃離昏)集覽(縉/雲)¶
　(古縉雲之墟越地吳立臨海郡唐𤣥宗改縉雲郡徳宗/改為處州大歴間以處士星見故也播州本西南徼外)¶
　(蠻夜郎且蘭地唐置播州在湖廣溪洞中踈率麄踈率/略也顔師古曰踈率心不精王氣王興也太𤣥經曰五)¶
　(行用事/者王)質實(縉雲郡名注見高宗顯慶元年播州注見/漢武帝元光五年牂牁華山注見周安王)¶
　(十五年/泰華)¶
以王忠嗣為河西隴右朔方河東節度使¶
　(忠嗣始在朔方河東毎互市高估馬價諸胡聞之爭以/馬求市由是胡馬少唐兵益壮忠嗣仗四節控制萬里)¶
　(天下勁兵重鎮皆在掌握與吐蕃戰於青海積石/皆大㨗又討吐谷渾於墨離軍虜其全部而歸)集覽¶
<pb:KR2o0020_WYG_061-53b>¶
　(青海注見高宗儀鳯三年積石注見太宗貞觀九年墨/離軍括地志云𤓰州西北千里有墨離軍即其地也)¶
夏四月李適之罷¶
　(韋堅等既貶適之懼自求散地罷政事其子衛尉少卿/霅嘗召客客畏李林甫無一人敢徃者初適之與林甫)¶
　(有隙適之領兵部尚書林甫使人發兵部銓曹姦利事/収吏六十餘人付京兆京兆尹蕭炅使法曹吉温鞫之)¶
　(温置吏於外先取二重囚訊之號呼之聲所不忍聞吏/聞之大懼引入皆自誣服頃刻獄成敕誚責前後知銓)¶
　(侍郎及判南曹郎官而宥之始太子文學薛嶷薦温才/上召見顧嶷曰是一不良人朕不用也及林甫欲除不)¶
　(附已者求治獄吏炅薦温于林甫林甫大喜温頊之兄/子也又有羅希奭者為吏深刻林甫引為殿中侍御史)¶
　(二人皆随林甫所欲深淺鍜鍊成獄/無能自脱者時人謂之羅鉗吉網)集覽(散地猶言閒/處也霅胡甲)¶
<pb:KR2o0020_WYG_061-54a>¶
　(反鍜鍊成獄吏入人罪猶/工冶陶鑄鍜鍊成熟也)質實(吉温洛州/河南人)¶
以陳希烈同平章事¶
　(希烈以講老莊得進專用神仙符瑞媚於上李林甫以/希烈柔佞易制故引以為相政事一决於林甫希烈但)¶
　(給唯諾故事宰相午後六刻乃出林甫奏今太平無事/已時即還第機務皆决於私家主書抱成案詣希烈書)¶
　(名而/已)質實(老莊注見晉成/帝咸康三年)¶
五月朔日食○秋七月敕左降官日馳十驛¶
　(以流貶人在道逗遛故有是/敕自是左降官多不全矣)質實(逗遛注見漢宣/帝本始三年)¶
加嶺南經畧使張九章三品以王翼為戸部侍郎¶
<pb:KR2o0020_WYG_061-54b>¶
　(楊貴妃方有寵毎乗馬則高力士執轡授鞭織繡之工/專供貴妃院者七百人中外争獻珍玩九章翼所獻精)¶
　(羙九章加三品翼為戸部侍郎民間歌之曰生男勿喜/女勿悲君今㸔女作門楣妃欲得生荔支嵗命嶺南馳)¶
　(驛致之嘗以姤悍不遜送歸銛第上遂不食及夜力士/奏請迎妃歸院遂開禁門而入後復以忤㫖遣歸吉温)¶
　(因宦官言於上曰陛下何愛宫中一席之地使之就死/而辱之於外舍邪上亦悔之遣中使賜以御膳妃對使)¶
　(者涕泣曰金玉珍玩皆陛下所賜惟髪者父母/所與乃剪髪一繚而獻之上遽召還寵待益深)¶
冬殺驍衛兵曹桞勣贊善大夫杜有鄰¶
　(有鄰女為太子良娣其長女為勣妻勣性狂踈好功/名喜結交豪俊淄川太守裴敦復北海太守李邕皆)¶
　(與定交勣與妻族不恊欲䧟之為飛語告有鄰妄稱/圖䜟交搆東宫指斥乗輿林甫令吉温鞫之乃勣首)¶
<pb:KR2o0020_WYG_061-55a>¶
　(謀遂與有鄰皆杖死太/子亦出良娣為庶人)集覽(贊善大夫唐東宫官有/左右贊善大夫各五人)¶
　(掌傳令諷過失贊禮儀飛語猶言飛狀注見開元十/七年圖䜟注見漢平帝元始四年指斥斥亦指也指)¶
　(斥渫瀆直/言之也)質實(淄川郡名注見宋明帝泰始三年北/海郡名注見漢桓帝永康元年青州)¶
　(東宫注見宋文帝/元嘉二十七年)¶
　　書法(於是勣為飛語以䧟有鄰有鄰以無實書殺/宜也勣則曷為亦以殺書殺不以其罪也有)¶
　　(鄰女為太子良娣其長女為勣妻林甫故實其事/以䧟太子因使吉温奏勣首謀故勣雖傾險綱目)¶
　　(舍勣所以惡林甫也書之/以殺而後有任其咎者矣)¶
(丁/亥)六載春正月殺北海太守李邕及皇甫惟明韋堅等¶
<pb:KR2o0020_WYG_061-55b>¶
王琚李適之自殺¶
　(江華司馬王琚性豪侈與李邕皆自謂耆舊久在外/意怏怏李林甫惡其負材使氣欲因事除之因别遣)¶
　(羅希奭按邕與裴敦復皆杖死邕才藝出衆盧藏用/常語之曰君如干將莫邪難與争鋒然終虞缺折耳)¶
　(邕不能用林甫又奏分遣御史賜皇甫惟明韋堅等/死希奭所過殺遷謫者李適之仰藥琚自縊適之子)¶
　(霅迎䘮至東京林甫令人誣告殺之給事中房琯坐/與適之善貶宜春太守林甫恨韋堅不已遣使於循)¶
　(河及江淮州縣求堅罪収繫綱典船夫徴剥/逋負延及鄰伍死者甚衆至林甫卒乃止)集覽(干/將)¶
　(莫邪正義曰二劒名也將無明音但人皆讀作鏘邪/余遮反漢書音義曰干將韓王劒師也索隐曰應劭)¶
　(云干將吳大夫善冶者與歐冶子同師俱能為劒歐/冶子在越鑄劒五口三口入於吳一曰盤郢二曰魚)¶
<pb:KR2o0020_WYG_061-56a>¶
　(腸三曰湛盧吳王闔閭得而寶之以故使劒匠作劒/二口匠作劒不成干將曰昔吾師作冶金鐡之精不)¶
　(銷夫妻俱入爐中然後成物於是其妻乃斷髮剪爪/與夫望爐俱躍遂投爐中乃成故陽曰干將隂曰莫)¶
　(邪陽作龍文隂作漫理終虞虞慮也所過殺遷謫者/羅希奭所經過處應有坐遷謫者盡殺之綱典主漕)¶
　(運案牘/之吏)質實(江華郡名注見中宗嗣聖七年道州房/琯河南人宜春郡名注見高宗儀鳯元)¶
　(年/)¶
　　書法(於是邕與敦復皆以勣黨坐杖死不書敦復/何畧之也曷為畧之敦復林甫黨也黨於林)¶
　　(甫而卒為所殺亦自取矣故不書然則王琚適之/則曷為止以自殺書上書殺某某某下書某某自)¶
　　(殺則其自殺也/有廹之而然矣)¶
<pb:KR2o0020_WYG_061-56b>¶
　　發明(世之治也昆蟲草木皆得其生世之亂也公/卿大夫不得其死觀綱目所書自栁勣杜有)¶
　　(鄰以至李邕王琚李適之等皆當時薦紳不免無/罪見殺則民之無告而死者又可知矣古人亂邦)¶
　　(不居無道則隱蓋為此也雖然明皇蔽/於林甫雖愛子猶且不免况大夫士乎)¶
除絞斬條¶
　(上慕好生之名令應絞斬者皆重/杖流嶺南其實有司率杖殺之)¶
　　書法(書予之也綱目䘏刑之政書除/十詳漢惠帝四年皆予之也)¶
令天下嫁母服三載考異(提要嫁上/有為字)集覽(嫁母服三載/嫁母謂父卒)¶
(母嫁禮降服杖期今乃令天下為嫁母服三/年文公家禮曰子為父後則為嫁母無服)¶
<pb:KR2o0020_WYG_061-57a>¶
　　書法(嘗敇五服並從經傳矣既又加母黨服於是/又令嫁母服三載綱目並書之得失昭然矣)¶
　　發明(自武韋増加母服屢見譏於君子然婦人自/崇其黨無足言者今𤣥宗乃無故令天下嫁)¶
　　(母服三載果何謂哉夫嫁母於義已絶猶増重如/此則逮事之母當如何耶此於理不通而不可以)¶
　　(强推者是不獨知母而不知/父而已大書于册可勝歎哉)¶
○令士通一藝以上皆詣京師¶
　(上欲廣求天下之士命通一藝以上皆詣京師李林/甫恐草野之士對䇿斥其姦惡建言舉人卑賤恐有)¶
　(俚言汚濁聖聽乃令郡縣精加試練送省覆試具名/聞奏既而至者皆試以詩賦論遂無一人及弟者林)¶
　(甫乃以野無遺/賢上表稱賀)¶
<pb:KR2o0020_WYG_061-57b>¶
　　書法(於是林甫艱之覆試無一人及第者則其書/之何甚𤣥宗之暗也終綱目書舉經士六詳)¶
　　(漢平帝元始四年具/文無如天寶者矣)¶
以安祿山兼御史大夫¶
　(祿山體肥腹垂過膝外若癡直内實狡黠令其將劉/駱谷留京師詗朝廷指趣嵗獻俘虜雜畜竒禽異獸)¶
　(珍玩之物不絶於路其在上前應對敏給雜以詼諧/上嘗戯指其腹曰此胡腹中何所有其大乃爾對曰)¶
　(更無餘物止有赤心耳上悦又嘗命見太子祿山不/拜左右趣之拜祿山曰太子何官上曰此儲君也朕)¶
　(千秋萬歳後代朕君汝者也祿山曰臣愚曏者唯知/有陛下一人不知乃更有儲君不得已然後拜上以)¶
　(為信然益愛之上嘗晏勤政樓獨祿山於御座東間/設金雞障置榻使坐其前命楊銛娣弟皆與祿山叙)¶
<pb:KR2o0020_WYG_061-58a>¶
　(兄弟祿山得出入禁中因請為貴妃兒上與貴妃共/坐祿山先拜貴妃上問何故對曰胡人先母而後父)¶
　(上/悦)質實(詼諧注見漢武/帝建元三年)¶
　　發明(祿山胡人目不知書御史大夫乃風憲之長/朝廷清選以之兼職可謂非其倫矣直筆書)¶
　　(之亦足貽千/古之笑也)¶
夏四月王忠嗣觧河東朔方節度¶
　(李林甫以忠嗣功名日盛恐其入相忌之安祿山潜/蓄異志託以禦㓂築雄武城請忠嗣助役欲留其兵)¶
　(忠嗣先期而徃不見祿山而還數奏祿山必反/林甫益惡之忠嗣固辭河東朔方節度許之)¶
冬十月如驪山温泉名其宫曰華清考異(如上漏/帝字)質實¶
<pb:KR2o0020_WYG_061-58b>¶
(驪山注見秦始皇三十七年一統志云温泉在西安府/臨潼縣東南二里驪山之麓秦始皇於此砌石起宇漢)¶
(武重加修飾華清宫在驪山下唐太宗所建以温湯所/在初名温泉宫𤣥宗改曰華清治湯為池環山列宫室)¶
(每歳臨幸内有飛霜九龍長/生明珠等殿久廢今湯存焉)¶
　　書法(未有書名其宫者書名其宫何譏溺愛/也與前書更集仙為集賢者大異矣)¶
○將軍董延光攻吐蕃石堡城不克十一月以哥舒翰¶
充隴右節度使貶王忠嗣為漢陽太守¶
　(王忠嗣以部將哥舒翰為大斗軍副使李光弼為河/西兵馬使翰本突騎施别部酋長光弼契丹王楷洛)¶
　(之子也皆以勇畧為忠嗣所重每嵗積石軍麥熟吐/蕃輙來穫之無能禦者翰先伏兵於其側虜至斷其)¶
<pb:KR2o0020_WYG_061-59a>¶
　(後夹擊之無一人得返自是不敢復来上欲使忠嗣/攻吐蕃石堡城忠嗣上言石堡險固吐蕃舉國守之)¶
　(非殺數萬人不能克臣恐所得不如所亡不如厲兵/秣馬俟其有釁然後取之上意不快將軍董延光請)¶
　(行上命忠嗣分兵助之忠嗣不得已奉詔而不盡如/其所欲李光弼曰大夫以多殺士卒之故不欲成延)¶
　(光之功雖廹於制書實奪其謀也何以知之今以數/萬衆授之而不立重賞士卒安肯為之盡力乎然此)¶
　(天子之意也彼無功必歸罪於大夫大夫何愛數萬/叚帛不以杜其讒口乎忠嗣曰今以數萬之衆争一)¶
　(城得之未足以制敵不得亦無害於國故忠嗣不欲/為之忠嗣今受責天子不過以一將軍歸宿衛其次)¶
　(不過黔中上佐忠嗣豈以數萬人之命易一官乎光/弼曰大夫能行古人之事非光弼所及也延光過期)¶
　(不克言忠嗣沮撓軍計上怒李林甫因使人告忠嗣/欲擁兵奉太子敕徴忠嗣入朝委三司鞫之上聞哥)¶
<pb:KR2o0020_WYG_061-59b>¶
　(舒翰名召見悦之以為隴右節度使而詔三司曰吾/兒居深宫安得與外人通謀此必妄也但劾忠嗣沮)¶
　(撓軍功翰之入朝也或勸多齎金帛以救忠嗣翰曰/若直道尚存王公必不寃死如其將䘮多賂何為三)¶
　(司奏忠嗣罪當死翰力陳其寃上感悟貶忠嗣漢陽/太守范氏曰王忠嗣可謂賢將矣不為無益害有益)¶
　(不以所得易所亡不顧一身之危而惜士卒之命其/可謂賢將矣然忠嗣知石堡之不可取莫若固守前)¶
　(議均之得罪不亦宜乎既黽勉奉詔而復撓其謀使/讒人得以藉口豈忠嗣思之未至邪○李林甫屢起)¶
　(大獄以楊釗有掖庭之親乃引以為援事有㣲渉東/宫者皆指擿使之奏劾付羅希奭吉温鞫之釗因得)¶
　(逞其私志所擠䧟誅夷者數百家幸太子仁孝謹静/張垍高力士常保䕶於上前故林甫終不能間也)¶
　集覽(哥舒翰哥舒虜複姓元和姓纂云哥舒本突騎/施别部之號後因為氏焉大斗軍凉州有大斗)¶
<pb:KR2o0020_WYG_061-60a>¶
　(軍因大斗㧞谷為名黔中上佐黔中注見周顯王七/年上佐官名也别駕長史司馬通謂之上佐指擿指)¶
　(示桃擿也/垍其致反)質實(哥舒翰營州桞城人積石軍莫詳處/所惟河州衛軍民指揮使司城西北)¶
　(一百二十里有積石闗唐置軍於此防守未知是否/智者察焉厲兵秼馬注見晋孝武太元十七年漢陽)¶
　(郡名本春秋鄖國地戰國屬楚秦屬南郡漢為江夏/郡安陸縣地三國屬魏後屬吳皆為重鎮晋立沌陽)¶
　(縣為江夏郡治後郡移治安陸縣宋齊梁並屬江夏/郡後周屬竟陵郡隋屬復州大業初屬沔陽郡唐置)¶
　(沔州治漢陽縣天寶初改漢陽郡乾元初復為沔州/寶歴初州廢周世宗平淮南以漢陽縣置軍宋熈寧)¶
　(中廢為縣紹興中復置軍元至元中陞為漢陽府/本朝因之𨽻湖廣道掖庭注見漢光武建武二年)¶
殺戸部侍郎楊愼矜¶
<pb:KR2o0020_WYG_061-60b>¶
　(慎矜為上所厚李林甫浸忌之慎矜與王鉷父中表/兄弟也故引鉷入臺及鉷遷中丞慎矜猶名之鉷意)¶
　(不平慎矜不之覺也嘗與之私語䜟書慎矜與術士/史敬忠善敬忠言天下將亂勸慎矜於臨汝山中買)¶
　(莊避亂林甫知鉷與慎矜有隙誘使圖之鉷乃遣人/以飛語告慎矜隋煬帝孫與凶人徃来家有䜟書謀)¶
　(復祖業上大怒収慎矜繋獄命楊釗盧鉉同&KR1382;之使/吉温捕敬忠於汝州敬忠與温父善温㓜時敬忠嘗)¶
　(抱撫之及捕獲温不與語鎻其頸驅之馬前使吏誘/之曰楊慎矜已欵服惟湏子一辨解意則生不然必)¶
　(死敬忠求紙温不答敬忠懇請哀切乃令答辨還鞫/愼矜引以為證慎矜皆引服惟搜䜟書不獲使盧鉉)¶
　(入長安搜其家鉉袖䜟書入闇中出詬曰逆賊深藏/秘記以示愼矜歎曰吾不蓄䜟書此何從在吾家哉)¶
　(吾應死而已於是兄弟皆賜死/妻子流嶺南連坐者數十人)集覽(與王鉷父中表/兄弟王鉷之父)¶
<pb:KR2o0020_WYG_061-61a>¶
　(名晉中表兄弟猶言外内兄弟也爾雅姑之子外兄/弟也舅之子内兄弟也又魏楊阜稱外兄姜叙而皇)¶
　(甫謐列女傳云姜叙姑子楊阜則舅子稱姑子為外/兄弟姑子稱舅子為内兄弟或曰兩姨之子為外兄)¶
　(弟姑舅之子為内兄弟臨汝河南汝/州屬縣名今汝州梁縣是有臨汝店)質實(一統志云/臨汝縣名)¶
　(唐初所置屬汝州後廢之故城在南陽府汝州/西南六十里汝州注見漢光武建武二年梁縣)¶
　　書法(慎矜掊克罪人也書爵書殺何甚林甫也愼/矜私語䜟書信有罪矣不至殺也誣而殺之)¶
　　(甚/矣)¶
十二月以天下歲貢賜李林甫¶
　(命百官閲嵗貢物於尚書省悉以車載賜李林甫上/或時不視朝百司悉集林甫第門臺省為空林甫子)¶
<pb:KR2o0020_WYG_061-61b>¶
　(岫為將作監頗以滿盈為懼嘗從林甫遊後園指役/夫言曰大人久處鈞軸怨仇滿天下一朝禍至欲為)¶
　(此得乎林甫不樂曰勢已如此將若之何先是宰相/皆以徳度自處騶從不過數人林甫自以多結怨常)¶
　(虞刺客出則歩騎百餘人為左右翼金吾靜街前驅/在數百歩外居則重闗複壁如防大敵一夕屢徙牀)¶
　(雖家人莫/知其處)集覽(鈞軸鈞陶瓦輪也其中旋轉者取周/回調均之義軸車軸也所以持輪者)¶
　(鈞軸皆在物之要者故謂宰相秉鈞當軸言其居中/用事也左右翼顔師古曰旁引其騎若鳥翼之為也)¶
　(軍左翼曰啓右翼曰胠楚辭天問篇曰並驅擊翼何/以將之文公集註云六韜曰翼其兩旁疾擊其後金)¶
　(吾注見漢武帝太初元年又/注見漢光武建武十二年)¶
　　書法(書病𤣥宗也自書籍以來未有此賜矣綱目/書賜金三賜銀器一賜錢一賜榖二賜帛四)¶
<pb:KR2o0020_WYG_061-62a>¶
　　(賜服二賜第二賜錦綵一賜絲/一賜物一未有大於此者也)¶
　　發明(自林甫專政至是十有二年凡見於綱目所/書者初無一善可紀而𤣥宗方且倚之為股)¶
　　(肱心膂若何而不亡哉書以天下嵗貢賜林甫蓋/自古所無也使林甫而果賢者其可以貨取乎)¶
以高仙芝為安西四鎭節度使¶
　(仙芝本高麗人從軍安西驍勇善騎射累官四鎮節/度副使小勃律王及其旁二十餘國皆附吐蕃貢獻)¶
　(不入討之不克制以仙芝為行營節度使討之自安/西行百餘日至連雲堡破之遣將軍席元慶將千騎)¶
　(前行謂曰小勃律聞大軍至其君臣百姓必走山谷/第呼取出繒帛稱敕賜之大臣至盡縛之以待我元)¶
　(慶如其言仙芝至斬其附吐蕃者數人急遣元慶徃/斫娑夷藤橋甫畢而吐蕃救至娑夷即弱水不能勝)¶
<pb:KR2o0020_WYG_061-62b>¶
　(草芥藤橋闊盡一矢力修之朞年乃成仙芝虜小勃/律王及吐蕃公主而還上以仙芝為安西四鎮節度)¶
　(使仙芝署封常清判官任以軍事自唐興以来邉帥/皆用忠厚名臣不久任不遥領不兼統功名著者徃)¶
　(徃入為宰相其四夷之將雖才畧如阿史那社爾契/苾何力猶不專大將之任皆以大臣為使以制之及)¶
　(開元中天子有吞四夷之志為邉將者十餘年不易/始久任矣皇子則慶忠諸王宰相則蕭嵩牛仙客始)¶
　(遥領矣蓋嘉運王忠嗣專制數道始兼統矣李林甫/欲杜邉帥入相之路以胡人不知書乃奏言文臣為)¶
　(將怯當矢石不若用寒族胡人胡人則勇决習戰寒/族則孤立無黨陛下誠以恩洽其心彼必能為朝廷)¶
　(盡死上悦其言始用安祿山至是諸道節度使盡用/胡人精兵咸戍北邉天下之勢偏重卒使祿山傾覆)¶
　(天下皆出於林甫專寵固位之謀也范氏曰明皇蔽/於吞滅四夷欲求一切之功是以林甫得以行其計)¶
<pb:KR2o0020_WYG_061-63a>¶
　　(人君茍不能以義制欲/迷而不復何所不至哉)集覽(小勃律注見開元十年/第呼句絶第但也但呼)¶
　　(之令其出也第通作弟漢酈食其傳第言之陳勝傳/弟令毋斬契苾何力契苾虜複姓何力其名契詰歴)¶
　　(反苾蒲結反慶忠慶王名琮忠王即肅宗也名亨並/領節度不出閤一切之功一切注見漢順帝陽嘉元)¶
　　(年/)正誤(第呼取出繒帛稱敕賜之今按通鑑本文/作第呼出取繒帛賜之綱目倒出字也)質¶
　　實(髙麗東夷國名注見漢武帝元封二年朝鮮安西/四鎮注見髙宗永淳元年弱水注見宋武帝元嘉)¶
　　(六年阿史那社爾突厥處羅可汗之子貞觀十年率/衆入朝授左騎衛大將軍契苾何力鐡勒莫賀可汗)¶
　　　(之孫貞觀六年率衆/内附擢左領軍將軍)¶
　　　書法(至是諸道節度多胡/人矣林甫為之也)¶
<pb:KR2o0020_WYG_061-63b>¶
　¶
　¶
　¶
　¶
　¶
　¶
　¶
御批資治通鑑綱目卷四十三下¶
