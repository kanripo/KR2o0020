# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.509379
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十五
<pb:KR2o0020_WYG_047-1a>¶
　欽定四庫全書¶
御批資治通鑑綱目卷三十五¶
　　(起壬辰陳宣帝太建四年齊後主武平三年周武帝/建德元年  盡癸卯陳後主至徳元年隋文帝開皇)¶
　　(三/年)凡十二年¶
　(壬陳太建四年齊武平/辰三年周建德元年)春二月齊以祖珽為僕射¶
　　(胡太后既幽北宫珽引魏保太后故事欲立陸令萱/為太后且謂人曰陸雖婦人然實雄傑女媧以來未)¶
　　(之有也令萱亦謂珽/為國師由此得僕射)集覽(女媧風姓代虙犧立又/號女希氏媧姑華反)質¶
　　實(史記云女媧太昊之妹太昊没共工氏作亂女媧/乃滅之以繼治天下都于中皇之山是為女皇在)¶
<pb:KR2o0020_WYG_047-1b>¶
　　(位一百三/十載而崩)¶
　三月朔日食　周主討其太師宇文䕶殺之考異(按凡/例得)¶
　(其罪人臣子曰/誅此誤書殺)考證(謹按宇文䕶受安定顧託為周冡/宰既弑魏恭帝復弑其君覺及其)¶
　(君毓雖無統之世其惡逆已甚矣周武討其罪而殺之/求之義例殺當作誅尹氏曰書討不書誅者周主雖能)¶
　(治其專國之罪不能正其殺無/赦之惡枝辭曲説君子弗取焉)¶
　　(初周太祖為魏相立左右十二軍總屬相府太祖殂/皆受晉公䕶處分䕶第兵衛盛於宫闕諸子僚屬皆)¶
　　(貪殘恣横士民患之周主深自晦匿無所關預人不/測其淺深䕶問稍伯大夫庾季才曰比日天道何如)¶
　　(對曰頃上台有變公冝歸政請老䕶遂踈之衛公直/有怨於䕶勸周主誅之周主乃宻與直及宫伯中大)¶
<pb:KR2o0020_WYG_047-2a>¶
　(夫宇文神舉内史下大夫王軌右侍上士宇文孝伯/謀之周主毎於禁中見䕶常行家人禮至是引䕶入)¶
　(謁太后謂曰太后好飲屢諫不納因出懷中酒誥授/之曰願兄以此入諫䕶入讀未畢周主以玉珽自後)¶
　(撃之䕶踣於地直出斬之召宫伯長孫覽等收䕶子/弟親黨殺之初䕶既殺趙貴等諸将多不自安柱國)¶
　(侯龍恩為䕶所親其從弟開府儀同三司植謂之曰/主上春秋既富安危繋於數公若多所誅戮以自立)¶
　(威權豈唯社稷有累卵之危吾宗亦縁此而敗兄安/得不言龍恩不能從植又乗間言於䕶曰公以骨肉)¶
　(之親當社稷之寄願推誠王室擬迹伊周則率土幸/甚䕶隂忌之植以憂卒及䕶敗龍恩及弟萬夀皆死)¶
　(髙祖以植為忠特免其子孫齊公憲素為䕶所親任/䕶欲有所陳多令憲聞奏或有可不憲毎曲而暢之)¶
　(周主亦察其心直素忌憲固請誅之周主不許初宇/文孝伯與周主同日生太祖愛而養之㓜與周主同)¶
<pb:KR2o0020_WYG_047-2b>¶
　(學及即位欲引致左右託言欲與講習故䕶弗之疑/孝伯為人沉正忠諒朝政得失外間細事無不以聞)¶
　(至是以為車騎大將軍周主閲䕶書記得庾季才書/兩紙盛言緯候災祥宜返政歸權命賜粟帛遷太中)¶
　(大/夫)集覽(稍伯大夫禮地官稍人掌令邱乗之政令稍/地距王城三百里謂天子之田稍稍以封大)¶
　(夫也稍/色教反)質實(周太祖即宇文泰也閔帝即位尊為太祖/文皇帝庾季才南陽新野人王軌太原)¶
　(人禁中注見宋孝武帝大明六年長孫覽洛陽人累/卵之危注見漢獻帝建安二年社稷注見新莽天鳳)¶
　(元年趙貴天水人善之子伊周伊注見梁武/帝太清三年周注見秦莊㐮王五十二年)¶
　　書法(殺斥主多矣皆譏也未有討書主者書周主/何斷自上也綱目自入周以來書䕶者凡十)¶
　　(二四書自為某官大司馬上柱國大冢宰太師三/書殺某人趙貴獨孤信侯莫陳崇三書弑中山王)¶
<pb:KR2o0020_WYG_047-3a>¶
　　(周主覺周主毓一書侵齊陳甲申年一書/敗同上年其罪如此不至於討不止也)¶
　　發明(權臣專制人君將欲去之未有不反貽禍敗/者觀之歴代如魯昭曹髦之類則可見矣後)¶
　　(世因是遂以權臣為不可去而人君處此亦徃徃/付之無可奈何而遂已孰知後周髙祖誅鋤大憝)¶
　　(不動聲色除積年根據之惡於一旦俄頃之間然/後知大姦大惡未有不可去之理特患人君無其)¶
　　(志耳夫其韜藏晦匿於十有餘年之久於國事則/無所關預於宫中則行家人禮周主既無不平之)¶
　　(意而䕶亦安於其所為而不自覺凡大寳君臨之/後玉珽未擊之前猶鷙鳥之伏蛟龍之蟠雷霆之)¶
　　(蟄日月之晦絲髪毫芒不露圭角此其有所不動/動則必成者也彼寡謀淺智之君或形之辭色之)¶
　　(間或謀之輕躁之人速則爪牙未備緩則機械已/泄又否則一賊未去一賊復生遂至殞身失國者)¶
<pb:KR2o0020_WYG_047-3b>¶
　　(滔滔皆是綱目於䕶之誅特以周主討殺為文雖/衛公直長孫覽等皆無預乎其間此其神機宻運)¶
　　(果有大過人者故綱目獨歸功周主耳然以一人/臣之微戮之於房闥之間乃書曰討若强敵然者)¶
　　(又以著其權勢之盛有可畏之虞幸而勝之去之/云爾雖然既書討矣又不書誅何哉䕶連弑二君)¶
　　(罪不容誅周主雖能治其專國之罪而不能正其/殺無赦之惡向使踣地既斬之後周主發其大逆)¶
　　(告之二君之廟殘其身汙其宫而瀦焉則綱目必/以周主討宇文䕶䕶伏誅書之矣此又綱目書殺)¶
　　(不書誅/之意)¶
周主親政以其弟齊公憲為大冢宰衞公直為大司徒¶
　(周主始親政頗事威刑雖骨肉無所寛借齊公憲雖/遷冢宰實奪之權又謂憲侍讀裴文舉曰昔魏末不)¶
<pb:KR2o0020_WYG_047-4a>¶
　(綱太祖輔政及周室受命晉公復執大權積習生常/愚者謂法應如是卿雖陪侍齊公不得遽同為臣欲)¶
　(死於所事宜輔以正道勸以義方輯睦我君臣恊和/我兄弟勿令自致嫌疑文舉咸以白憲憲指心撫几)¶
　(曰吾之夙心公寧不知但當盡忠竭節耳知復何言/衞公直性浮詭貪狠意望大冢宰既不得殊怏怏更)¶
　(請為大司馬欲據兵權周主揣知其意曰汝兄/弟長㓜有序豈可返居下列由是用為大司徒)質實¶
　(齊郡名注見漢桓帝永康元年青州冢宰官名注見/宣帝太建八年六卿裴文舉聞喜人衞州名注見秦)¶
　(王政六年朝歌怏怏注/見漢光武建武二年)¶
夏六月齊主殺其左丞相咸陽王斛律光以祖珽知騎¶
兵外兵事¶
<pb:KR2o0020_WYG_047-4b>¶
　(祖珽勢傾朝野斛律光惡之謂諸將曰邊境消息兵/馬處分盲人全不與吾軰語恐誤國事珽覺之私賂)¶
　(光從奴問之奴曰自公用事相王毎夜抱膝嘆曰盲/人入國必破矣穆提婆求娶光庶女不許齊主賜提)¶
　(婆晉陽田光言於朝曰此田神武以來常種禾飼馬/以擬㓂敵今賜提婆無乃闕軍務乎由是祖穆皆怨)¶
　(之斛律后無寵珽因而間之光弟羡為幽州刺史亦/善治兵突厥畏之謂之南克汗性節儉不好聲色罕)¶
　(接賔客杜絶饋餉不貪權勢毎朝廷㑹議常獨後言/言輙合理行兵效其父金之法營舍未定終不入幕)¶
　(或竟日不坐身不脱介胄嘗為士卒先士卒有罪惟/大杖撾背未嘗妄殺衆皆争為之死結髪從軍未嘗)¶
　(敗北周韋孝寛宻為謡言曰百升飛上天明月照長/安又曰髙山不推自崩槲木不扶自舉令諜傳之於)¶
　(鄴珽因續之曰盲老公背受大斧饒舌老母不得語/使其妻兄鄭道盖奏之珽與陸令萱因解之曰百升)¶
<pb:KR2o0020_WYG_047-5a>¶
　(者斛也盲老公謂珽饒舌老母似謂陸氏也且斛律/累世大将明月聲震關西豐樂威行突厥女為皇后)¶
　(男尚公主謡言甚可畏也齊主以問韓長鸞長鸞以/為不可事遂寢㑹丞相府佐封士譲宻啟云光前西)¶
　(討還逼帝城將行不軌家藏弩甲奴僮千數若不早/圖恐事不可測齊主召珽告之珽請遣使賜以駿馬)¶
　(光必入謝因而執之齊主如其言光入至凉風堂劉/桃枝自後撲之不仆顧曰桃枝常為如此事我不負)¶
　(國家桃枝與三力士拉殺之血流於地剗之迹終不/㓕於是下詔稱其謀反并殺其二子珽使郎邢祖信)¶
　(簿録光家得弓十五宴射箭百刀七賜矟二珽問更/得何物祖信曰得棗杖二十束擬奴與人鬭者不問)¶
　(曲直即杖之一百珽大慙及出人尤其抗直祖信慨/然曰賢宰相尚死我何惜餘生遣賀㧞伏恩乗驛捕)¶
　(羡至幽州門者白使衷甲馬有汗冝閉城門羡曰敕/使豈可拒也出見之伏恩執而殺之及其五子周主)¶
<pb:KR2o0020_WYG_047-5b>¶
　(聞之為赦其境内胡氏曰斛律明月能為將矣相則/未也方是時祖珽之徒濁亂齊室光為上相不能明)¶
　(告於君數諸人迷國之罪放流殛竄而以空言肆罵/夫将何補若自量智力不足辦者委權而去猶或免)¶
　(於滿溢而光之智大不及此也其及宜矣言珽遂與/侍中髙元海共執齊政元海妻陸令萱之甥也元海)¶
　(數以令萱宻語告珽珽求為領軍元海宻言於齊主/曰孝徴漢人目盲不可齊主以告珽珽遂以元海所)¶
　(泄宻語告令萱令萱怒出元海刺鄭州珽自是專主/機衡總知騎兵外兵事齊主常令中要人扶侍出入)¶
　(毎同御榻/論决政事)集覽(盲老公祖珽嘗因罪置地牢夜以蕪/菁子為燭眼為所熏以致䘮明明月)¶
　(斛律光字豐樂光次子名羡字豐樂郎邢祖信郎官/名門者白使𠂻甲門者司門之吏也白禀白也使謂)¶
　(敕使也白之於羡曰使者衷甲謂貫甲於衣之内也/放流殛竄蔡氏書傳曰流遣之逺去如水之流也放)¶
<pb:KR2o0020_WYG_047-6a>¶
　(置之於此不得他適也竄則驅逐禁錮之/殛則拘囚困苦之隨罪之輕重而異法)正誤(豐樂/今按)¶
　(羡乃斛律金之/子光之弟也)質實(斛律光朔州敕部人金之子晉/陽縣名注見周威烈王二十三)¶
　(年神武即齊髙祖神武皇帝幽州注見唐髙祖武德/四年突厥北狄種名注見梁武帝大同十一年介胄)¶
　(注見漢文帝後元六年敗北注見周赧王三十一年/逐北鄴縣名注見漢獻帝建安十五年饒舌多言也)¶
　(傳燈錄閭丘𦙍出牧丹丘豐干禪師謂曰若到任謁/文殊普賢在天台國清寺執爨洗器寒山拾得是也)¶
　(閭丘𦙍至寺訪之二人在厨圍爐笑語𦙍致拜二人/連聲叱咄寒山執𦙍手曰豐干饒舌不軌注見漢靈)¶
　(帝光和五年孝徴祖珽表字鄭/州注見梁武帝普通六年鄭城)¶
秋八月齊主廢其后斛律氏　周使杜杲如陳¶
<pb:KR2o0020_WYG_047-6b>¶
　(杲至陳陳主謂之曰若合從圖齊冝以樊鄧見與對/曰合從圖齊豈敝邑之利必須城鎮宜待得之於齊)¶
　(先索漢南使/臣不敢聞命)質實(合從注見周安王十五年從横樊/鄧樊城名注見漢獻帝建安十三)¶
　(年鄧州名注見周/赧王十四年穰)¶
齊立昭儀胡氏為后¶
　(初胡太后自愧失德欲求悦於齊主乃飾其兄女置/宫中令齊主見之齊主果悦納為昭儀及斛律后廢)¶
　(陸令萱欲立穆夫人太后欲立昭儀力不能遂乃卑/辭厚禮以求令萱結為姊妹令萱亦以昭儀寵幸方)¶
　(隆不得已與祖/珽白齊主立之)¶
九月朔日食　冬十月齊立昭儀穆氏為右后¶
<pb:KR2o0020_WYG_047-7a>¶
　(齊陸令萱欲立穆昭儀為后以胡后有寵不可間乃/使人行厭蠱之術胡后遂精神恍惚言笑無恒齊主)¶
　(惡之令萱一旦忽以后服被昭儀坐之帳中謂齊主/曰如此人不作皇后遣何物人作齊主乃立為右皇)¶
　(后以胡氏/為左皇后)集覽(厭蠱之術厭益渉反鎮也師古曰執/左道以亂政而惑人曰蠱指體即藥)¶
　(毒害人是若行/符厭俗之術)¶
　　書法(並后非禮也自漢書立三后晉愍帝建興四/年劉聰至是書立右后後此書立四后陳己)¶
　　(亥年周立五后陳庚/子年周不可勝譏也)¶
　　發明(人君立后取法乾坤日月隂陽之義君治外/而后治内所以齊體宸極母儀天下若夫嬪)¶
　　(御而次則皆妾耳故記禮者謂天子立后一后二/夫人九嬪二十七世婦八十一御妻亦猶王朝百)¶
<pb:KR2o0020_WYG_047-7b>¶
　　(官之衆聽命於一人者也國無二主安得二后昔/劉聰以夷狄醜類嘗立三后尋亦亡滅今髙緯昏)¶
　　(滛不道嬖倖盈朝既立胡氏又立穆氏遂有左皇/后右皇后之稱將就淪滅固無足道然綱目不得)¶
　　(不直書于冊者亦以著/亂亡之跡為後戒也)¶
十一月周毁上善殿¶
　(周主遊道㑹苑以/上善殿壯麗焚之)¶
　　書法(以壯麗故也特書羙之此書毁上善殿下書/毁宫室之壯麗者周主於是可謂賢主矣終)¶
　　(綱目宮殿書毁四是年周上善殿丁酉年周宫室/壯麗者唐中宗嗣聖五年乾元殿憲宗元和四年)¶
　　(安國碑樓大風毁王路堂/不與焉新莽地皇元年)¶
<pb:KR2o0020_WYG_047-8a>¶
十二月齊主廢其后胡氏¶
　(陸令萱一旦於太后前作色言曰何物親姪作如此/語太后問其故令萱曰不可道固問之乃曰語大家)¶
　(云太后行多非法不可以訓太后大怒呼后出立剃/其髮送還家廢為庻人自是令萱提婆勢傾内外賣)¶
　(官鬻獄賜與傾府藏自太后以下皆受其指麾/殺生與奪唯意所欲尋以右后穆氏為皇后)質實¶
　(大家注見宣/帝太建二年)¶
　　書法(於是令萱激太后太后怒呼后出剃其髪送/還家廢為庻人則其斥齊主何誅意也立穆)¶
　　(氏為右后則固有/廢胡氏之心矣)¶
突厥木杆可汗死弟佗鉢可汗立又分立東西二可汗¶
<pb:KR2o0020_WYG_047-8b>¶
　(木杆捨其子大邏便而立其弟是為佗鉢可汗分立/爾伏可汗統東面歩離可汗統西面周人與之和親)¶
　(歳給繒絮錦綵十萬齊亦厚賂之佗鉢益驕謂其下/曰但使我在南兩兒常孝何憂於貧阿史那后無寵)¶
　(於周主神武公竇毅尚襄陽公主生女尚幼宻言於/周主曰今齊陳鼎峙突厥方强願舅抑情慰撫以生)¶
　(民為念周/主深納之)質實(可汗注見宋孝武帝大明八年神武/郡名注見漢高帝六年馬邑襄陽縣)¶
　(名注見宋明/帝泰始元年)¶
(癸陳太建五年齊武平/已四年周建德二年)春正月齊以髙阿那肱録尚書¶
事¶
　(阿那肱與穆提婆韓長鸞共處衡軸號曰三貴蠧國/害民日月滋甚長鸞尤疾士人朝夕唯事譖訴常帶)¶
<pb:KR2o0020_WYG_047-9a>¶
　(刀走馬瞋目張拳有噉人/之勢朝士咨事莫敢仰視)¶
齊置文林館¶
　(齊主頗好文學祖珽奏置文林館以侍郎李/德林顔之推同判館事共撰修文殿御覽)¶
　　書法(館未有書者書此何譏也齊政日亂而汲汲/於修文抑末矣終綱目書館二是年文林唐)¶
　　(髙祖武德/九年𢎞文)¶
三月周獲白鹿¶
　(周太子獲白鹿以獻周/主詔曰在徳不在瑞)¶
夏四月陳將軍吳明徹將兵擊齊取江北數郡¶
<pb:KR2o0020_WYG_047-9b>¶
　(陳主謀伐齊公卿各有異同唯鎮前将軍吳明徹决/策請行陳主謂公卿曰朕意已决可舉元帥衆議以)¶
　(中權將軍淳于量位重共署推之僕射徐陵獨曰吳/明徹家在淮左悉彼風俗將畧人才當今亦無過者)¶
　(尚書裴忌曰臣同徐僕射陵應聲曰裴忌亦良副也/遂以明徹都督征討忌監軍事統衆伐齊明徹出秦)¶
　(郡黄灋氍出歴陽齊人議禦陳師開府儀同三司王/紘曰官軍比屢失利人情騷動若復出頓江淮恐北)¶
　(狄西㓂乗弊而來則世事去矣莫若薄賦省徭息民/養士使朝廷協睦遐邇歸心天下皆當肅清豈直陳)¶
　(氏而已不從遣軍救歴陽灋氍擊破之齊又遣開府/儀同三司尉破胡救秦州趙彦深私問計於秘書監)¶
　(源文宗文宗曰朝廷精兵必不肯多付諸將數千已/下適足為吳人之餌破胡人品王之所知敗績之事)¶
　(匪朝伊夕莫若專委王琳招募淮南三四萬人風俗/相通能得死力兼命舊將將之屯於淮北足以固守)¶
<pb:KR2o0020_WYG_047-10a>¶
　(且琳之於頊必不肯北面事之明矣若不推赤心於/琳更遣餘人掣肘復成速禍彌不可為彦深歎曰此)¶
　(䇿誠足制勝爭之十日已不見從時事至此安可盡/言因相顧流涕文宗名彪子㳟之子也文宗子師攝)¶
　(祠部郎嘗白髙阿那肱龍見當雩阿那肱驚曰其色/如何師曰龍星初見禮當雩祭非眞龍也阿那肱怒)¶
　(曰漢兒多事彊知星宿遂不祭師出竊嘆曰禮既廢/矣齊能乆乎齊師選長大有膂力者為前隊號蒼頭)¶
　(犀角大力其鋒甚銳又有西域胡善射弦無虚發陳/軍尤憚之將戰吳明徹謂巴山太守蕭摩訶曰若殪)¶
　(此胡則彼軍奪氣矣摩訶曰當為公取之明徹乃召/降人使指示之摩訶馳馬衝齊軍胡挺身出陳彀弓)¶
　(未發摩訶擲銑鋧中其額應手而仆大力十餘人出/戰摩訶又斬之於是齊軍大敗破胡之出師也王琳)¶
　(謂曰吳兵甚銳冝以長䇿制之愼勿輕鬭破胡不從/而敗齊乃使琳赴夀陽召募以拒陳瓦梁廬江歴陽)¶
<pb:KR2o0020_WYG_047-10b>¶
　(合肥皆降於陳灋氍禁侵掠撫戍卒與之盟/而縱之髙唐齊昌𤓰歩胡墅等城亦降於陳)集覽(灋/氍)¶
　(灋古法字氍音衢頊陳宣帝之名龍見當雩天官書/東宫蒼龍索隱曰文曜鈎云東宫蒼帝其精為龍龍)¶
　(星初見禮當雩祭又封禪書漢髙詔令郡國縣立靈/星祠正義曰漢舊儀云夏則龍星見而始雩龍星左)¶
　(角為天田天田為司馬教人種百榖為稷靈者神也/辰之神為靈星故祀用壬辰日祠之壬為水辰為龍)¶
　(就其類也唐開元禮祠靈星於國城東南牲用太牢/天寳四載升為中祀又注見漢桓帝延熹元年大雩)¶
　(銑鋧音跣現短/兵也形如小鑿)質實(吳明徹秦郡人淳于量建業人/一統志云秦郡本楚之棠邑漢)¶
　(屬臨淮郡東漢屬廣陵郡晋隆安初於此置秦郡宋/因之後周改秦郡為六合縣隋以六合屬江都唐屬)¶
　(揚州南唐於此置雄州周仍為縣宋屬眞州元因之/本朝初改屬揚州府後改屬應天府歴陽縣名注)¶
<pb:KR2o0020_WYG_047-11a>¶
　(見漢冲帝永嘉元年秦州未詳沿革或疑即秦郡已/注見上文王琳㑹稽人掣肘注見唐德宗興元元年)¶
　(西域國名注見漢宣帝神爵二年巴山本漢豫章郡/臨汝縣地名吳分置新建縣晉屬臨川郡梁改曰巴)¶
　(山縣及置巴山郡隋初郡縣俱廢置崇仁縣屬撫州/唐宋元仍舊本朝因之改屬撫州府壽陽縣名注)¶
　(見齊主寳卷永元二年瓦梁縣名未詳沿革廬江縣/名注見漢景帝五年合肥縣名注見漢靈帝中平五)¶
　(年髙唐古地名漢為皖縣地元始中置松滋縣屬廬/江郡晉改為宿松縣宋因之梁於此置髙唐郡隋初)¶
　(郡廢改縣曰髙唐後復改為宿松縣唐初置嚴州未/幾州廢以縣屬舒州宋紹興間省入望江縣尋復置)¶
　(元仍舊本朝因之改屬安慶府齊昌古地名漢為省/江夏郡蘄春縣東漢為蘄春國吳改為蘄春郡晉)¶
　(郡以縣屬弋陽郡東晉改為蘄陽縣宋齊並屬西陽/郡北齊置齊昌郡兼置羅州後周改曰蘄州隋初郡)¶
<pb:KR2o0020_WYG_047-11b>¶
　(廢後改州為蘄春郡唐為蘄州宋𨽻淮南西路元改/置蘄州路本朝初改路為府後改為州屬黄州府)¶
　(𤓰歩城名在揚州府儀真縣境内即陳/太建五年所置胡墅城名處所同上)¶
五月齊以祖珽為北徐州刺史¶
　(齊自和士開用事以來政體隳紊及珽執政頗收舉/才望沙汰人物又欲黜諸閹豎及群小軰陸令萱穆)¶
　(提婆議頗同異珽乃調中丞麗伯律令劾主書王子/冲納賂事連提婆欲使與令萱皆連坐且欲引后黨)¶
　(為援乃請以胡后兄君瑜為中領軍君璧為御史中/丞令萱怒排出之胡后尋廢珽日以益踈諸宦者更)¶
　(共譖之齊主以問令萱令萱下牀拜曰老婢應死孝/徴大是奸臣人實難知齊主令韓長鸞檢案得其詐)¶
　(出敇受賜等十餘/事出刺北徐州)質實(沙汰注見宋孝武帝大明二/年閹豎注見晉惠帝永康元)¶
<pb:KR2o0020_WYG_047-12a>¶
　(年一統志云北徐州本春秋齊魯二國之境秦漢晉/宋皆為琅邪郡地後魏於此置北徐州後周改為沂)¶
　(州以城臨沂水故名隋初置臨沂縣改州為琅邪郡/唐復為沂州天寳初改為琅邪郡乾元初復為沂州)¶
　(宋金俱因之元屬益都路後以臨沂縣/省入本朝初改屬濟寧府後改屬兖州)¶
齊主殺其蘭陵王長恭¶
　(齊蘭陵武王長恭貌羙而勇以邙山之㨗威名大盛/武士歌之為蘭陵王入陳曲齊主忌之及代段韶督)¶
　(諸軍攻定陽頗務聚斂其所親尉相願責之長恭未/應相願曰豈非以邙山之㨗欲自穢乎長㳟曰然相)¶
　(願曰朝廷若忌王即當用此為罪無乃避禍而更速/之乎長恭涕泣問計相願曰王但屬疾在家勿預時)¶
　(事而已長恭然之而未能退及江淮用/兵恐復為將有疾不療齊主酖殺之)質實(邙山注/見漢靈)¶
<pb:KR2o0020_WYG_047-12b>¶
　(帝中平六年蘭陵縣名注見漢光武建武四年一統/志云定陽古地名本春秋時晉屈邑即公子夷吾所)¶
　(居漢為北屈縣屬河東郡魏屬平陽郡後魏置定陽/郡及定陽縣東魏置南汾州後周改為汾州後齊改)¶
　(西汾州隋改為耿州又改定陽為吉昌縣大業初置/文成郡唐為南汾州治吉昌後改為慈州又復改為)¶
　(文成郡為慈州治所宋熙寕中州罷以縣屬隰州尋/置吉鄉軍復置慈州金改為耿州後復改為吉州元)¶
　(初仍舊後以吉鄉縣省入/本朝因之改屬平陽府)¶
六月陳克齊灄口等城質實(灄口城注見唐/昭宗天復三年)　齊主遊¶
南苑殺其從官六十人以髙阿那肱為司徒考證(殺其/從官)¶
(當作從官暍死者暍謹按北史齊後主武平四年六月/壬子幸南苑從官  死者六十人司馬公通鑑誤以暍)¶
<pb:KR2o0020_WYG_047-13a>¶
(為賜提要因通鑑之誤遂書曰殺今當正之子朱子因/司馬公成書而修綱目其事則述其義則作發凡立例)¶
(以示懲勸大經大法則精且宻矣然欲晚歳稍加更定/而力有未暇焉者正為此類尹氏曰齊主盛夏遨遊遂)¶
(使從官暍死雖非以兵刄殺之是亦以暍死殺之此蓋/附㑹其説以求合於所誤之文豈綱目之本義哉當以)¶
(北史為正據事直書尤/足以昭鑑戒於将來也)¶
　　書法(書六十人何甚齊主也於是賜死者六十人/或曰暍死也然則殺人以政矣故書殺綱目)¶
　　(書遊八遊而殘民莫如燕主熙遊而殺/臣莫如齊主緯詳秦始皇二十九年)¶
　　發明(齊主遊南苑從官死者六十人綱目書殺而/不書其罪齊氏至是滅亡已著固不可律以)¶
　　(常理然緯雖昏狂未至如洋之暴虐何乃一旦戮/其從官至若是之多耶考之通鑑則曰賜死者六)¶
<pb:KR2o0020_WYG_047-13b>¶
　　(十人及參以北史本紀乃是暍死六十人耳通鑑/出於後來固當以北史為正所謂賜死乃暍字之)¶
　　(誤而已綱目何見而以殺書之哉嘗觀孟子有曰/殺人以挺與刄有以異乎曰無以異也以刄與政)¶
　　(有以異乎曰無以異也夫挺刄固可殺人至於殺/人以政固非挺刄之比何為一概論之豈知殺雖)¶
　　(不同而所以殺之者則同耳故凡置人死地者不/必問挺之與刄刄之與政其實則均為殺之所謂)¶
　　(挺亦殺也刄亦殺也政亦殺也今齊主以盛夏遨/遊馳逐苑囿遂使其從官暍死者至於六十人則)¶
　　(是無故驅之就死雖非以兵刄殺之是亦以暍死/殺之不謂之殺不可也先儒有言毋以政事殺人)¶
　　(民毋以貨財殺子孫毋以學術殺天下後世齊主/無故逸遊置從官於死地此正孟子所謂殺之以)¶
　　(政而先儒所謂以政事殺人者也綱目不書暍死/而書曰殺變文起義齊主雖欲曲辭其責尚可得)¶
<pb:KR2o0020_WYG_047-14a>¶
　　(乎/)¶
○秋七月陳敗齊師克巴青州山陽廣陵等城¶
　(齊遣陸騫救齊昌出巴蘄遇陳將周炅炅留羸弱設/疑兵以當之身帥精銳由間道邀其後大破之克巴)¶
　(州齊王琳保壽陽陳吳明徹以琳初入衆心未固乗/夜攻之城潰山陽盱眙降陳陳復克齊青州馬頭廣)¶
　(陵等/城)集覽(炅古/逈反)質實(巴蘄二州名按一統志巴本漢/西陵縣地屬江夏郡南齊置南)¶
　(安縣為齊安郡治北齊兼置巴州陳廢後周改置弋/州縣屬焉隋廢州郡改縣曰黄岡尋以縣置黄州唐)¶
　(以木蘭縣省入宋元俱仍舊本朝因之為黄州府山/治所仍屬焉蘄注見本年齊昌周炅汝南安南人)¶
　(陽縣名注見晉帝奕太和四年盱眙縣名注見秦二/世二年青州注見漢桓帝永康元年馬頭城名未詳)¶
<pb:KR2o0020_WYG_047-14b>¶
　(處所廣陵城名注見/晉成帝咸和三年)¶
八月周太子贇納妃楊氏¶
　(妃隨公堅之女也太子好昵近小人左宫正宇文孝/伯言於周主曰皇太子春秋尚少志業未成請妙選)¶
　(正人為其師友調䕶聖質如或不然悔無及矣周主/斂容曰正人豈復過卿乃復以尉遲運為右宫正周)¶
　(主嘗問萬年丞樂運曰太子何如人對曰中人周主/顧謂齊公憲曰百官佞我惟運所言乃忠直耳因問)¶
　(運中人之狀對曰如齊桓公是也管仲相之則覇豎/貂輔之則亂可與為善可與為惡周主曰我知之矣)¶
　(乃妙選宫官以/輔之太子不恱)集覽(萬年縣名屬京兆豎貂/注見漢元帝建昭二年)質實(萬/年)¶
　(縣名注見晉帝奕太和四年尉遲運代人齊桓公名/小白五覇之首九合諸侯一匡天下詳見左傳管仲)¶
<pb:KR2o0020_WYG_047-15a>¶
　(注見宋孝武/帝大明二年)¶
　　書法(太子納妃不書此其書何著隋簒之始也終/綱目書太子納妃三晉賈氏宋江氏周楊氏)¶
　　(皆有故者也舍/是無書者矣)¶
　　發明(太子納妃嘗於晉賈氏見之矣然非有所為/則不書也周贇納楊氏特書于冊一以紀贇)¶
　　(性質愚下之實一以紀贇后父得/政之端耳夫豈無故而書之哉)¶
冬十月齊主殺其侍中張雕崔季舒¶
　(齊國子祭酒張雕以經授齊主因與寵胡何洪珍相/結洪珍薦雕為侍中大見委信雕欲立效以報恩論)¶
　(義抑揚無所回避省宫掖不急之費禁約左右驕縱/之臣貴倖側目隂謀陷之左丞封孝琰侍中崔季舒)¶
<pb:KR2o0020_WYG_047-15b>¶
　(皆祖珽所厚嘗謂珽為衣冠宰相近習惡之㑹齊主/將如晉陽季舒與雕議以為壽陽被圍大軍出拒信)¶
　(使徃還須禀節度且道路相驚以為大駕畏避南㓂/則人情必致駭動遂與從駕文官連名進諌時貴臣)¶
　(趙彦深等意有異同季舒與爭未决長鸞遽言於齊/主曰諸漢官連名總署未必不反齊主悉召已署名)¶
　(者集含章殿斬雕季舒等六人遂如晉陽胡氏曰張/雕侍讀齊君義兼師友乃交結嬖人欲行其志其意)¶
　(必曰姑與之合少貶無傷也不如是不可以成大功/是其用經不如王良之用轡也忘詭遇之賤冀十禽)¶
　(之獲志不得就用殞厥/軀末哉雕之為儒矣)集覽(寵胡何洪珍胡兒也齊/主嬖寵之王良之用轡)¶
　(孟子曰昔者趙簡子使王良與嬖奚乗終日而不獲/一禽嬖奚曰天下之賤工也良請復之一朝而獲十)¶
　(禽嬖奚曰天下之良工也簡子曰我使掌與女乗良/不可曰吾為之範終日不獲一為之詭遇一朝而獲)¶
<pb:KR2o0020_WYG_047-16a>¶
　(十我不貫與小人乗請辭注王良謂我為法度之御/應禮之射正殺之不能得一横而射之曰詭遇非禮)¶
　(之射則能獲十我不能/以詭道為御而順就之)質實(晉陽縣名注見周/威烈王二十三年)¶
陳師攻齊壽陽克之殺其刺史王琳遂取齊昌徐州等¶
城¶
　(吳明徹攻壽陽堰肥水以灌城城中腫泄死者什六/七齊皮景和等救壽陽衆數十萬去壽陽三十里頓)¶
　(軍不進諸將皆懼明徹曰兵貴神速而彼結營不進/自挫其鋒其不敢戰明矣乃攻㧞之擒王琳等送建)¶
　(康琳體貌閑雅喜怒不形於色佐吏千數皆能識其/姓名刑罰不濫輕財愛士得將卒心齊人亦重其忠)¶
　(義及被擒故將卒見者皆歔欷不能仰視爭為請命/及致資給明徹恐其為變遣使追斬之哭者聲如雷)¶
<pb:KR2o0020_WYG_047-16b>¶
　(有一叟以酒脯來祭哭盡哀收其血而去聞者莫不/流涕齊主聞之頗以為憂穆提婆等曰假使國家盡)¶
　(失黄河以南猶可作一龜兹國更可憐人生如寄唯/當行樂何用愁為左右嬖臣因共贊和之齊主即大)¶
　(喜酣歌鼓舞陳以明徹為車騎大將軍豫州刺史陳/主置酒舉杯屬徐陵曰賞卿知人陵避席曰定䇿聖)¶
　(衷非臣力也遂克齊昌淮陰朐山濟陰濟南徐州等/城齊北徐州民多起兵以應陳逼其州城祖珽命不)¶
　(閉城門禁人不得出衢路反者疑城已空不設備珽/忽令鼓譟震天反者皆驚走既而復結陳向城珽令)¶
　(參軍王君植將兵拒之自乗馬臨陳左右射反者先/聞其盲謂不能出忽見之大驚穆提婆欲令城陷不)¶
　(遣援兵珽且戰且守反者竟散走陳懸王琳首於建/康市故吏朱瑒致書徐陵請許其𦵏陳主許之瑒瘞)¶
　(琳於八公山側義故會𦵏者數千人尋有壽陽人茅/智勝等宻送其柩於鄴齊贈開府儀同三司謚曰忠)¶
<pb:KR2o0020_WYG_047-17a>¶
　(武給轀輬/車以𦵏之)質實(肥水注見齊主寳卷永元二年歔欷/注見漢光武建武元年黄河注見漢)¶
　(隐帝乾祐三年龜兹國注見漢光武建武二十二年/豫州注見齊主寳卷永元二年夀陽淮陰縣名注見)¶
　(漢獻帝建安元年朐山縣名注見秦二世二年郯濟/隂郡名注見漢光武建武八年濟南郡名注見漢景)¶
　(帝三年徐州注見秦始皇二十八年彭城鼔譟注見/宋文帝元嘉二十六年建康郡名注見漢獻帝興平)¶
　(二年金陵八公山注見晉孝武帝太元八年鄴縣名/注見漢獻帝建安十五年輼輬車注見秦始皇三十)¶
　(七/年)¶
齊立婢馮氏為淑妃¶
　(穆后愛衰其侍婢馮小憐大幸/齊主與之誓同生死以為淑妃)¶
<pb:KR2o0020_WYG_047-17b>¶
　　書法(立淑妃不書書馮氏何婢也故特書之立婢/為妃過矣立婢為后甚哉晉愍帝建興四年)¶
　　(漢主聰立婢樊氏五代乙未年閩主璘立/父婢陳氏丙申年閩主昶立父婢李氏)¶
　　發明(淑妃宫嬪耳何以亦書于冊/著其寵愛之私立婢之罪也)¶
陳定州刺史田龍升以江北叛入于齊陳討平之¶
　(初梁定州刺史田龍升以城降於陳安州刺史周炅/至是陳徴炅入朝龍升以江北六州七鎮叛入于齊)¶
　(陳遣炅討斬之/盡復江北之地)質實(定州本漢西陵縣地屬江夏郡/梁置信安縣及北西陽縣尋廢)¶
　(北西陽置定州後周改曰亭州隋改麻城縣屬黄州/後屬永安郡唐復置亭州又析置陽城縣尋省元和)¶
　(初又以麻城省入黄岡後復置屬黄州宋元仍舊陸/本朝改屬黄州府安州注見周世宗顯徳五年安)¶
<pb:KR2o0020_WYG_047-18a>¶
(甲陳太建六年齊武平/午五年周建德三年)春正月周詔齊公憲等皆進爵¶
為王¶
　　書法(書進爵為王多矣皆自進也必若猗盧書進/某爵為王齊公憲書詔某等皆進爵為王然)¶
　　(後為非/譏矣)¶
○二月朔日食○齊朔州行臺髙思好舉兵反敗死¶
　(思好本髙氏養子驍勇得邊鎮人心齊主使嬖臣至/州不禮之思好怒遂反云欲入除君側之惡進軍至)¶
　(陽曲軍敗投水死其麾下二千人劉桃/枝圍之且殺且招終不降以至於盡)質實(朔州注/見漢髙)¶
　(帝六年馬邑除君側之惡注見漢桓帝延熹/八年陽曲縣名注見秦王政十五年狼孟)¶
<pb:KR2o0020_WYG_047-18b>¶
三月周太后叱奴氏殂¶
　(周叱奴太后殂周主居倚廬朝夕進一溢米衞王直/譖齊主憲言其飲酒食肉周主曰吾與齊王異生俱)¶
　(非正嫡特以吾故同袒括髪汝當愧之汝親太后子/特承慈愛但當自勉無論他人及𦵏周主跣行至陵)¶
　(所詔曰三年之䘮逹於天子但軍國務重須自聽朝/衰麻之節苫廬之禮率遵前典以申罔極百僚冝依)¶
　(遺令既𦵏而除公卿固請依權制周主不許卒申三/年之制五服之内亦令依禮胡氏曰自漢文短䘮之)¶
　(後能斷然行三年者惟晉武帝魏孝文周髙祖可謂/難得矣然春秋之義責備賢者晉武既為裴傅所惑)¶
　(行禮不備魏孝文之禮若備矣而服非所服周髙祖/衰麻苫塊卒三年之制最為賢行然推明通䘮止於)¶
　(五服之内不及羣臣非所以教天下著於君臣之義/也而又在䘮頻出遊幸無門庭之㓂興師伐鄰皆禮)¶
<pb:KR2o0020_WYG_047-19a>¶
　(所不得為者由髙祖不學左/右無稽古之臣以輔成之也)集覽(居倚廬注見晉元/帝太興元年居廬)¶
　(一溢米記䘮大記君之䘮子大夫公子衆士皆三日/不食子大夫公子食粥納財朝一溢米莫一溢米食)¶
　(之無筭注納財謂食榖也二十兩曰溢謂朝莫各用/一溢米為粥也於粟米之法一溢為米一升二十四)¶
　(分升之一孔叢子曰兩手曰掬一手曰溢袒括髪禮/記䘮大記篇小歛主人袒説髦括髪以麻注云諸侯)¶
　(之小斂於死者袒三日袒者事便也文公家禮小斂/主人變服袒括髪免于别室注云男子斬衰者袒括)¶
　(髪袒謂左袒自前扱於腰之右括髪謂以麻繩撮髻/又以布為頭&KR1326;衰麻衰倉回反衰在胸前衣長六寸)¶
　(博四寸直心麻謂以麻括髪及為絰帶罔極詩蓼莪/篇欲報之徳昊天罔極文公傳曰罔無極窮也言父)¶
　(母之恩如此欲報之以德而其恩之大如天無窮不/知所以為報也漢文短䘮漢文帝遺詔短䘮注見晉)¶
<pb:KR2o0020_WYG_047-19b>¶
　(武帝泰始二年以日易月苫塊苫始占反草也稾薦/也凶服者以為覆席塊本作凷苦内反塹也土塊墣)¶
　(也䘮大記篇寢苫枕凷賈氏曰寢苫者/哀親之在草枕凷者哀親之在土也)質實(衞州名/注見秦)¶
　(王政六年朝歌晉武既為裴傅所惑裴𫝊/謂裴秀𫝊𤣥也事詳晉武帝泰始七年)¶
　　書法(書嘉終䘮也自漢文廢古後之人主能終制/者晉武魏文周武三君而已矣故特書之)¶
夏五月周廢佛道教毁淫祠¶
　(初周主定三教先後以儒為先道為次釋為後至是/遂禁佛道二教經像悉毁沙門道士並還俗諸淫祠)¶
　(非祀典所載者盡除之胡氏曰物壞則蟲育木朽則/蠧生人少則禽獸繁氣衰則邪沴入中國之有異端)¶
　(也亦然聖王不作三綱淪九法斁於是反常悖道之/説肆行而不可遏矣周武奮然攘而闢之其意善矣)¶
<pb:KR2o0020_WYG_047-20a>¶
　(然終不能絶何也曰欲闢異端者必隆儒術求賢人/明仁義興教化而後人心正邪説息矣周武於此闕)¶
　(如也又况繼以/嗣子之狂昏哉)集覽(邪沴莊子陰陽之氣有沴注沴/徒典反陵亂也前漢五行志唯)¶
　(金沴水服䖍曰沴害也如淳曰沴音拂戻之戾氣相/傷謂之沴沴猶臨蒞不和意許愼説文水不利也)¶
　　書法(於是佛教再黜道教三黜矣然魏誅沙門七/年而復周廢二教六年而復其異端撲滅之)¶
　　(難如/此哉)¶
周更鑄五行大布錢¶
　(一當十與/布泉並行)質實(布泉注見新莽始/建國二年泉府)¶
周立通道觀¶
<pb:KR2o0020_WYG_047-20b>¶
　(以壹聖賢/之教也)¶
　　書法(嘉統一也周主可謂知所宗矣故書羙之終/綱目書觀七詳漢武帝元封二年惟聽訟總)¶
　　(明通道/非譏辭)¶
秋七月周衞王直反伏誅¶
　(周主如雲陽以尉遲運長孫覽輔太子守長安衞王/直積怨憤因周主在外遂帥其黨襲肅章門縱火焚)¶
　(之運取宫中材木牀榻以益火油灌之火轉熾直不/得進乃退運帥留守兵擊之直乃大敗奔荆州周主)¶
　(還擒直殺之以/運為大將軍)質實(雲陽縣名注見漢光武建武二/十五年長安縣名注見漢惠帝)¶
　(五年荆州注見漢/獻帝建安十二年)¶
<pb:KR2o0020_WYG_047-21a>¶
冬十二月陳以孔奐為吏部尚書¶
　(時新復淮泗攻戰降附功賞紛紜奐識/鑒精敏不受請托事無凝滯人皆悦服)質實(淮泗二/州名淮)¶
　(注見漢平帝元興四年泗/注見唐昭宗景福二年)¶
齊殺其南陽王綽¶
　(綽喜為殘虐嘗見婦人抱兒取以飼狗復以兒血塗/婦人縱狗食之齊主聞之鏁詣行在至而宥之問在)¶
　(州何事最樂對曰聚蠍於器置狙其中觀之極樂齊/主即命索蠍置浴斛使人裸卧斛中號呌宛轉齊主)¶
　(與綽臨觀喜噱不已因譲之曰如此樂事何不早馳/驛奏聞由是大有寵韓長鸞疾之使人誣告其反殺)¶
　(之/)質實(南陽郡名注見秦二世三年行在注見晉惠/帝永興元年蠍許謁切釋名云蠍螫人蟲也)¶
<pb:KR2o0020_WYG_047-21b>¶
　(短而多足江南舊無蠍唐開元初一主簿/以竹筒盛過江始有之俗呼為主簿蟲)¶
　　書法(南陽殘虐罪人也不書誅且具爵何長鸞誣/告殺不以罪也髙緯濫殺綱目必斥書齊主)¶
　　(此則曷為止書齊罪有分也是故殺趙郡王叡不/書主己丑年殺南陽王綽不書主是年綱目之權)¶
　　(衡審/矣)¶
　　發明(綽之殘虐不道何為書殺而不去其官綽雖/死有餘辜使齊主當鏁詣行在之時即按其)¶
　　(罪誅之夫復何說今既宥之而與之殺人為戯又/因權倖誣告其反而戮之則是綽雖有罪死非其)¶
　　(罪矣是以/書法如此)¶
(乙陳太建七年齊武平/未六年周建德四年)春二月朔日食　三月周使開¶
<pb:KR2o0020_WYG_047-22a>¶
府儀同三司伊婁謙如齊齊人留之¶
　(齊主言語澁呐不喜見朝士非寵私昵狎未嘗交語/性懦不堪人視雖大臣奏事莫得仰視承世祖奢泰)¶
　(之餘後宫皆寳衣玉食競為新巧盛修宫苑窮極壯/麗所好不常數毁又復夜則然火照作寒則以湯為)¶
　(泥毎有災異冦盗不自貶損唯多設齋以為修德好/自彈琵琶為無愁之曲民間謂之無愁天子於華林)¶
　(園立貧兒村自衣藍縷之服行乞其間以為樂寵任/陸令萱穆提婆髙阿那肱韓長鸞等宰制朝政宦官)¶
　(鄧長顒陳德信胡兒何洪珍等並叅預機權官由財/進獄以賄成蒼頭劉桃枝等皆開府封王其餘歌舞)¶
　(人見鬼人等濫得冨貴者殆将萬數庶姓封王者以/百數開府千餘人儀同無數乃至狗馬及鷹亦有儀)¶
　(同郡君之號皆食其禄一戲之賞動踰巨萬既而府/藏空竭乃賜郡縣使賣官取直由是為守令者率多)¶
<pb:KR2o0020_WYG_047-22b>¶
　(商賈競為貪縱民不聊生周主謀伐之命邊鎭益儲/特加戍卒齊人聞之亦増守禦周柱國于翼諌曰疆)¶
　(埸相侵互有勝負徒損兵儲無益大計不如解嚴繼/好使彼懈而無備然後乗間出其不意一舉可取也)¶
　(周主從之韋孝寛上疏陳三䇿其一曰齊自長淮之/南悉為陳氏所取内離外叛計盡力窮大軍若出軹)¶
　(關方軌而進兼與陳氏共為犄角并令廣州義旅出/自三鵶又募山南驍銳㳂河而下又遣北山稽胡絶)¶
　(并晉之路百道俱進並趨虜庭必當望旗奔潰所向/摧殄其二曰若國家更為後圖未即大舉冝與陳人)¶
　(分其兵勢三鵶以北萬春以南廣事屯田預為貯積/募其驍捍立為部伍彼既東南有敵戎馬相持我出)¶
　(竒兵破其疆埸彼若興師赴援我則堅壁清野待其/去逺還復出師常以邊外之軍引其腹心之衆我無)¶
　(宿舂之費彼有奔命之勞一二年中必自離叛且齊/氏淫暴政出多門鬻獄賣官忌害忠直闔境嗷然覆)¶
<pb:KR2o0020_WYG_047-23a>¶
　(亡可待乗間電掃事等摧枯其三曰若欲更存遵養/且復相時則冝還崇鄰好申其盟約安民和衆通商)¶
　(惠工蓄銳養威觀釁而動斯乃長䇿逺馭坐自兼并/也書奏周主引開府儀同三司伊婁謙入内殿從容)¶
　(謂曰朕欲用兵何者為先對曰齊氏沈溺倡優耽昏/麴糵其折衝之将斛律明月已斃於讒口上下離心)¶
　(道路以目此易取也乃使謙聘於齊以觀釁/其參軍髙遵以情告齊人齊人留謙等不遣)集覽(藍/縷)¶
　(注見唐僖宗乾符五年襤褸見鬼人能使鬼神形現/之人謂巫覡軰也解嚴凡治行李曰辦嚴曰戒嚴此)¶
　(云解嚴謂不果行也方軌軌車轍也方軌言並轍而/進也爾雅曰方舟者併兩舟則此軌亦兩也犄角注)¶
　(見漢昭烈帝章武二年嗷然衆口愁也荀子天下嗷/嗷然更存遵養注見唐憲宗元和十二年於鑠王師)¶
　(遵養時晦通商惠工左傳閔二年衛文公通商惠工/解云通商旅以遷其有無惠百工以利其器用道路)¶
<pb:KR2o0020_WYG_047-23b>¶
　(以目唯以目相盼/而已不敢言也)質實(琵琶樂器名注見隋文帝開/皇九年華林園注見漢後主)¶
　(建興十五年蒼頭注見周顯王三十六年于翼代人/謹次子疆埸注見漢靈帝建寜二年軹關注見晉穆)¶
　(帝永和五年廣州注見漢獻帝初平元年魯陽一統/志云三鵶路名在南陽府城北七十里分二路東北)¶
　(帶西而行者謂之三鴉路中有石山鯉魚山拓禽山/即行人來徃趨西洛之便路也石川為第一鴉路口)¶
　(分水嶺第二鴉路口今在汝州界者第三鴉路口也/并晉二州名并注見齊明帝建武三年晉注見漢獻)¶
　(帝建安七年河東萬春疑是地名未詳處所屯田注/見唐髙宗龍朔二年兼并注見唐德宗興元十年倡)¶
　(優即女樂也耽昏麴蘖栁玭書耽嗜麴糵注麴酒媒/也糵牙米范恭曰作酒非麴糵不成麴多則太苦糵)¶
　(多則太甘麴糵/得中然後成酒)¶
<pb:KR2o0020_WYG_047-24a>¶
　　書法(覘國也終綱目使書留三漢武帝元狩三年/任敞是年伊婁謙周辛亥年姚漢英唯任敞)¶
　　(不書名/辱命也)¶
　　發明(書周使伊婁謙如齊齊人留之而不見所遣/及所留之因然未幾周人伐齊遂墟其國始)¶
　　(知婁謙乃覘國之人耳髙緯無道極意淫侈鄰敵/觀釁而動遣使窺覘幸因其徒泄露情實使緯稍)¶
　　(有人心則必躍然知懼戒飭邊備擢用人才改絃/易轍以為保國之計待敵之防可也既不能然雖)¶
　　(復留其使人竟亦何益綱目書婁謙如齊於上而/以分注載齊淫亂之蹟於下所以見其迷而不反)¶
　　(畧不知悟之意為後戒也然則齊/之亡也固非周人滅之齊自滅耳)¶
夏四月陳焚文錦于雲龍門¶
<pb:KR2o0020_WYG_047-24b>¶
　(陳監豫州陳桃根得青牛以獻陳主還之又表上織/成羅文錦被詔於雲龍門外焚之胡氏曰作為竒巧)¶
　(以蕩上心者陳桃根也羅文錦被夫何罪焉義當詰/責桃根削去官任以戒中外恐猶不能絶也今徒費)¶
　(其物而不治其人彼必謂上於我本無怒/心姑以敦朴示天下爾則亦何所憚哉)質實(豫州/注見)¶
　(齊主寳卷永/元二年壽陽)¶
　　書法(晉武帝焚雉頭裘於殿前不書書毋得獻異/服而已晋戊戍年此其書何迹誠也終綱目)¶
　　(書焚錦三是年隋文帝開皇/十五年唐𤣥宗開元二年)¶
秋七月周主伐齊克河陰攻金墉不克而還¶
　(先是周主獨與齊王憲及内史王誼謀伐齊又遣納/言盧韞乗驛三詣安州總管于翼問䇿他人莫知至)¶
<pb:KR2o0020_WYG_047-25a>¶
　(是始下詔伐齊將出河陽内史上士宇文㢸曰齊雖/無道藩鎮有人今出師河陽精兵所聚恐難得志如)¶
　(出汾曲戍小山平則攻之易㧞矣民部中大夫趙煚/曰河南洛陽四面受敵縱得之不可守請從河北直)¶
　(指太原傾其巢穴可一舉而定遂伯下大夫鮑𢎞曰/徃日屢出洛陽彼既有備故毎不㨗如進兵汾潞直)¶
　(掩晉陽出其不虞似為上策周主皆不從帥衆六萬/直指河陰八月八齊境禁伐樹踐稼犯者皆斬攻河)¶
　(陽大城㧞之齊王憲進圍洛口㧞二城焚浮橋齊都/督傅伏自永橋夜入中潬城周人圍之不下洛州刺)¶
　(史獨孤永業守金墉周主攻之不克永業通夜辦馬/槽二千周人聞之以為大軍且至憚之九月周主有)¶
　(疾夜引兵還傅伏謂行臺乞伏貴和曰周師疲弊願/得精騎二千追擊可破也貴和不許齊王憲等降㧞)¶
　(三十餘城/皆棄不守)集覽(乗驛左傳文十六年楚子乗驛注驛/音日傳車也鄭謂之遞晉謂之傳㢸)¶
<pb:KR2o0020_WYG_047-25b>¶
　(古弼字煚久永反遂伯周禮地官遂人主六遂六遂/之地自逺郊以逹于畿中也伯長也汾潞汾州屬太)¶
　(原潞州屬平陽水經云汾出汾陽潞出歸德周禮河/内曰冀州其浸汾潞中潬城名在河内河陽縣南潬)¶
　(音袒乞伏/虜複姓)質實(納言官名注見漢靈帝光和元年河/陽縣名注見唐昭宗天祐二年孟縣)¶
　(趙煚天水人太原郡名注見齊明帝建武三年并州/汾潞二州名汾注見周威烈王二十三年西河潞注)¶
　(見周赧王五十三年上黨不虞注見梁武帝太清三/年河陰縣名注見漢光武建武十五年平陰洛口洛)¶
　(水之口注見漢光武建武三年一統志云中潬城在/懷慶府孟縣西南今夾灘是也洛州注見秦莊㐮王)¶
　(元年三川獨孤永業中山人金墉城名/注見魏元帝咸熙二年傅伏泰安人)¶
　　書法(齊公憲書侵己丑年此其書伐何於是周主/親政齊亂已極矣以有道加無道故書伐)¶
<pb:KR2o0020_WYG_047-26a>¶
閠月陳敗齊師于吕梁質實(吕梁山名注見宋/明帝泰始三年)　冬十¶
二月朔日食¶
(丙陳太建八年齊隆化/申元年周建德五年)春二月周遣其太子贇伐吐谷¶
渾質實(吐谷渾西域國名注/見晉元帝建武元年)　夏六月朔日食　陳太¶
子詹事江總免¶
　(初陳太子叔寳欲以江總為詹事孔奐曰江有潘陸/之華而無園綺之實不可太子深以為恨自言於陳)¶
　(主將許之奐奏曰江總文華之士太子文華不少豈/藉於總願選敦重之才以居輔導之職陳主曰然則)¶
　(誰可者奐曰王廓世有懿德識性敦敏可以居之太/子時在側曰廓父名泰不冝為太子詹事奐曰范曄)¶
<pb:KR2o0020_WYG_047-26b>¶
　(即范泰之子亦為太子詹事太子固爭陳主從之總/遂與太子為長夜之飲養良娣陳氏為女太子亟㣲)¶
　(行遊總家陳/主怒免總官)集覽(潘陸之華潘岳陸機陸雲皆晉時/人並少有異才辭藻華麗園綺之)¶
　(實園東園公綺綺里季四皓中之二人也漢髙欲易/太子太子以書招致四皓遂得不廢亟微行亟去吏)¶
　(反數也張晏曰㣲行/者若微賤之所為)質實(江總陳留考城人湛之子/詹事官名注見唐髙祖武)¶
　(德七年范/泰順陽人)¶
　　書法(詹事耳何以書亡陳/者總軰也故志之)¶
　　發明(書江總免而不書免江總者總自以罪免也/然總為宫臣既以浮薄斥免則為太子者從)¶
　　(可知矣陳主雖能免總而不/知其子之浮薄亡亦宜哉)¶
<pb:KR2o0020_WYG_047-27a>¶
齊司徒趙彦深卒¶
　(彦深既卒朝貴典機宻者惟侍中斛/律孝卿一人而已其餘皆嬖倖也)質實(趙彦深南/陽宛人斛)¶
　(律孝卿朔州/敕勒部人)¶
周太子贇還長安¶
　(太子在軍多失德宫尹鄭譯王端等皆有寵軍還大/將軍王軌等言之周主怒杖太子除譯等名太子復)¶
　(召譯戲狎如初周主遇太子甚嚴毎朝見進止與羣/臣無異以其嗜酒禁酒不得至東宫有過輙加捶撻)¶
　(嘗謂之曰古來太子被廢者㡬人餘兒豈不堪立耶/乃敕宫官録其言動毎月奏聞太子畏懼矯情修飾)¶
　(由是過惡不上聞王軌嘗與小内史賀若弼言太子/必不克負荷弼勸軌陳之軌後因侍坐言曰太子仁)¶
<pb:KR2o0020_WYG_047-27b>¶
　(孝無聞恐不了陛下家事陛下恒以賀若弼有文武/竒才亦常以此為憂周主以聞弼對曰皇太子未聞)¶
　(有過既退軌譲弼反覆弼曰太子國之儲副豈易發/言事有蹉跌便至滅族本謂公宻陳臧否何得遂至)¶
　(昌言軌黙然久之乃曰吾專心國家遂不存私計向/者對衆實非所宜後因内宴捋帝鬚曰可愛好老公)¶
　(但恨後嗣弱耳先是周主問宇文孝伯曰吾兒比來/何如對曰太子比懼天威更無過失罷酒周主責孝)¶
　(伯曰軌有此言公為誑矣孝伯再拜曰臣聞父子之/際人所難言臣知陛下不能割慈忍愛遂爾結舌周)¶
　(主黙然久之乃曰朕已委公矣公其勉之軌又數言/太子非社稷主普六茹堅有反相周主不悦曰必天)¶
　(命有在將若之何楊堅聞之懼深自晦匿周主深以/軌等言為然但漢王贊次長又不才餘子皆幼故得)¶
　(不廢齊王憲亦言堅相貌非常恐非人下請早除之/周主以問畿伯下大夫來和和素附堅對曰隨公正)¶
<pb:KR2o0020_WYG_047-28a>¶
　(是守節人耳胡氏曰贇之不才髙祖知之矣若為國/家逺慮以大業付齊王憲豈遂亡乎唐虞為天下擇)¶
　(人尚付之異姓東宫既不才餘子又幼弱曷若授之/齊王之為愈乎其語王軌天命云者拒諌弗然之意)¶
　(也吁亦/蔽矣)集覽(普六茹堅晋六茹虜三字姓堅名也/本姓楊氏魏㳟帝賜今姓茹音如)質¶
　實(鄭譯滎陽人邕之子賀若弼洛陽人敦之子蹉跌/注見漢順帝陽嘉二年隨縣名注見宋文帝元嘉)¶
　(二十/二年)¶
冬十月周主伐齊取平陽十一月齊主攻之不克十二¶
月周主復伐齊齊主大敗走晉陽遂奔鄴晉陽人立安¶
德王延宗以守周主㧞而執之¶
<pb:KR2o0020_WYG_047-28b>¶
　(周主謂羣臣曰前入齊境見其行師殆同兒戯况其/朝廷昏亂政由羣小百姓嗷然朝不謀夕天與不取)¶
　(恐貽後悔晉州髙歡所起之地鎭攝要重今徃政之/彼必來援吾嚴軍以待擊之必克然後乗破竹之勢)¶
　(鼓行而東足以窮其巢穴混同文軌矣諸将多不願/行周主曰機不可失有沮吾軍者當以軍法裁之於)¶
　(是自將伐齊先是齊晉州行䑓張延儁公直勤敏儲/待有備百姓安業疆埸無虞諸嬖倖惡而代之由是)¶
　(公私煩擾周主至晉州遣内史王誼監諸軍攻平陽/城降之齊兵大潰遂克晉州齊主方與馮淑妃獵於)¶
　(天池告急者三至丞相髙阿那肱曰大家正為樂邊/鄙小事何急奏聞至莫使至則平陽已陷矣齊主將)¶
　(還妃請更殺一圍從之十一月自帥大軍至平陽聲/勢甚盛周主欲西還以避其鋒大將軍宇文忻諫曰)¶
　(以陛下之聖武乗敵人之荒縱何患不克若使齊得/令主君臣協力雖湯武之勢未易平也京兆王韶曰)¶
<pb:KR2o0020_WYG_047-29a>¶
　(取亂侮亡正在今日釋之而去臣所未諭周主雖善/其言竟以梁士彦為晉州刺史而還齊師遂圍平陽)¶
　(晝夜攻之城中危急樓堞皆盡外援不至衆皆震懼/士彦慷慨自若謂將士曰死在今日吾為爾先於是)¶
　(勇烈齊奮呼聲動地無不一當百齊師少却乃令妻/妾軍民婦女晝夜修城三日而就齊人作地道攻平)¶
　(陽城陷十餘歩將士乗勢欲入齊主敕且止召馮淑/妃觀之淑妃粧㸃不時至周人以木拒塞之城遂不)¶
　(下周主還長安明日下詔復伐齊十二月至平陽置/陳二十餘里齊兵陳於城南塹北自旦至申相持不)¶
　(决齊髙阿那肱曰吾兵雖多堪戰者少不如勿戰却/守髙梁橋齊主意未决諸内叅曰彼亦天子我亦天)¶
　(子彼尚能逺來我何為守塹示弱齊主曰此言是也/於是填塹南引周主大喜勒諸軍擊之兵纔合齊主)¶
　(與馮淑妃並騎觀戰東偏小却淑妃怖曰軍敗矣穆/提婆曰大家去大家去齊主即以淑妃奔髙梁橋開)¶
<pb:KR2o0020_WYG_047-29b>¶
　(府儀同三司奚長諫曰半進半退戰之常體陛下馬/足一動人情駭亂不可復振願速還安慰之將軍張)¶
　(常山自後至亦曰軍尋収訖至尊宜回齊主將從之/穆提婆曰此言難信齊主遂以淑妃北走齊師大潰)¶
　(死者萬餘人資械委棄山積安徳王延宗獨全軍而/還齊主以淑妃為有功將立為左皇后遣内参詣晋)¶
　(陽取禕翟等遇於中塗命淑妃著之而後去周主入/平陽既而欲還梁士彦叩馬諫曰今齊師遁散衆心)¶
　(皆動因其懼而攻之其勢必舉周主從之遂帥諸將/追齊師諸將固請西還周主曰縱敵患生卿等若疑)¶
　(朕將獨往諸將乃不敢言齊主入晋陽問計於朝臣/皆曰宜省賦息役以慰民心速収遺兵背城死戰齊)¶
　(主欲向北朔州遂奔突厥羣臣皆以為不可不從有/告阿那肱謀反者以為妄斬之周師至齊主以安徳)¶
　(王延宗為并州刺史謂曰并州兄自取之兒今去矣/延宗曰陛下為社稷勿動臣為陛下出死力戰必能)¶
<pb:KR2o0020_WYG_047-30a>¶
　(破之穆提婆曰至尊計已成王不得輙沮齊主乃夜/斬五龍門而出欲奔突厥從官多散乃回向鄴穆提)¶
　(婆西奔周軍陸令萱自殺周主以提婆為柱國詔諭/齊臣曰若逹天命官爵有加自是降者相繼胡氏曰)¶
　(穆提婆亡齊之臣也周髙祖聲言其罪戮諸齊境則/齊人悦服矣既不能然又寵秩之且以官爵誘降齊)¶
　(之臣子急於近利而昧於逺圖行於齊非所以伐罪/弔民施於國非所以教忠明義不學之過也○并州)¶
　(將帥請於延宗曰王不為天子諸人實不能為王出/死力延宗不得己遂即位衆聞之不召而至者前後)¶
　(相屬延宗發府藏及後宫以賜將士籍沒内參十餘/家齊主聞之謂近臣曰我寧使周得并州不欲安徳)¶
　(得之延宗見士卒皆親執手稱名流涕嗚咽衆爭為/死童兒女子亦乗屋攘袂投甎石以禦敵周主至晋)¶
　(陽延宗身自拒戰勁㨗若飛所向無前周主攻其東/門入之延宗擊之死者二千餘人周主左右略盡齊)¶
<pb:KR2o0020_WYG_047-30b>¶
　(人奮擊㡬中之僅得免時已四更齊人既㨗飲酒醉/卧延宗不復能整周主欲遁去諸將亦多勸還宇文)¶
　(忻勃然進曰陛下自克晋州乗勝至此今偽主奔波/關東響振破竹之勢已成奈何棄之而去齊王憲及)¶
　(王誼亦以為去必不免降將段暢等又盛言城内空/虚周主乃駐馬鳴角収兵俄頃復振明旦還攻東門)¶
　(克之延宗力屈被擒周主下馬執其手曰兩國非有/怨惡直為百姓來耳終不相害勿怖也使復衣㡌而)¶
　(禮之大赦削齊亂制収禮文武召伊婁謙勞之執髙/遵付謙任其報復謙頓首請赦之司馬公曰賞有功)¶
　(誅有罪此人君之任也髙遵叛臣周髙祖不自行戮/使謙復怨失政刑矣為謙者宜辭而不受歸諸有司)¶
　(以正典刑乃請而赦之以成其私名羙則羙矣非公/義也  齊主入鄴廣寕王孝珩請使任城王湝將幽)¶
　(州兵趣并州獨孤永業將洛州兵趣長安自將京畿/兵鼓行逆戰又請出宫人珍寳賞將士齊主不恱斛)¶
<pb:KR2o0020_WYG_047-31a>¶
　(律孝卿請齊主親勞將士為之撰辭且曰宜慷慨流/涕以感激人心齊主既出不復記所受言遂大笑左)¶
　(右亦笑將士皆怒無復戰心行臺僕射髙勱將兵衛/太后太子還鄴宦官茍子溢猶縱暴民間勱將斬之)¶
　(或謂勱曰獨不慮後患邪勱攘袂曰今西冦已據并/州正坐此輩濁亂朝廷若得今日斬之明日受誅亦)¶
　(無恨矣周主出齊宫中珍寳及宫女二千人班賜將/士加立功者官爵有差問髙延宗以取鄴之䇿辭强)¶
　(問之乃曰若任城王據鄴臣不能知若今主自守陛/下兵不血刃齊主引諸貴臣問以禦周之䇿髙勱曰)¶
　(今之叛者多是貴人至於卒伍猶未離心請追五品/以上家屬置之三臺因脅之以戰若不㨗則焚臺此)¶
　(曹顧惜妻子必當死戰且王師頻北賊徒輕我今背/城一决理必破之齊主不能用望氣者言當有革易)¶
　(齊主引髙元海/等議禪位太子)集覽(樓堞城上樓櫓墻堞也大家去/句絶大家注見梁武帝中大通)¶
<pb:KR2o0020_WYG_047-31b>¶
　(二年褘翟按周禮王后六服圖有褘衣揄狄闕狄釋/云褘當為翬即翬雉其色𤣥也婦人尚專一徳無所)¶
　(兼衣裳相連其色不異祭先王則后服褘衣以從之/揄當為揺狄當為翟即揺雉其色青也上二翟並刻)¶
　(繒為雉形而五采畫之后從王祭先公之服也闕與/屈音相近其色赤亦刻繒為雉形不盡之故名闕狄)¶
　(或以無正文直意量之也從王祭羣小祀則服之褘/于歸反執髙遵付謙去年周使伊婁謙聘齊觀釁其)¶
　(參軍髙遵以情告齊人/齊遂留謙湝居諧反)質實(平陽城注見漢獻帝建/安七年河東天池莫詳)¶
　(處所唯太原府静樂縣東北百四十里燕京山上有/天池方一里餘其水雖旱不涸潦不溢淵深叵測潛)¶
　(通桑乾河未知是否明者察之梁士彦烏氏人髙梁/橋未詳處所唯平陽府絳州城西五十里有髙梁縣)¶
　(或疑即此處已注見宋文帝元嘉二十三年至尊注/見漢獻帝建安二十四年安徳古地名秦為齊郡地)¶
<pb:KR2o0020_WYG_047-32a>¶
　(漢析置平原郡治平原縣東漢及魏晋俱為平原國/後魏改為郡又置安徳郡隋置徳州復為平原郡唐)¶
　(置徳州尋改為平原郡乾元初復為徳州治安徳縣/五代晋移治長河縣宋復移治安徳元因之本朝)¶
　(初省安徳縣入州尋廢舊治為陵縣而徙州治陵縣/城𨽻濟南府北朔州注見漢髙帝六年馬邑廣寜郡)¶
　(名注同上馬邑任城郡名注見漢明帝永平十四年/京畿注見唐太宗貞觀五年三臺注見晋懐帝永嘉)¶
　(六/年)¶
(丁陳太建九年齊㓜主恒承光元年周建徳六年/酉  是歳齊亡陳周二大國後梁一小國凡三國)春正¶
月朔齊主緯傳位于太子恒周師圍鄴緯出走周主入¶
鄴齊丞相髙阿那肱引周師追緯及恒獲之遂滅齊¶
<pb:KR2o0020_WYG_047-32b>¶
　(齊太子恒即位生八年矣齊主緯自為太上皇帝莫/多婁敬顯尉相願謀伏兵斬髙阿那肱立太宰廣寜)¶
　(王孝珩不果孝珩求拒周師謁阿郡肱等曰朝廷不/遣孝珩擊賊豈畏孝珩反耶孝珩若破宇文邕遂至)¶
　(長安反亦何預國家事以今日之急猶如此猜忌邪/髙韓恐其為變出孝珩為滄州刺史相願㧞佩刀斫)¶
　(柱歎曰大事去矣知復何言周師至鄴圍之齊人出/戰大敗緯從百騎東走周師入鄴齊王公以下皆降)¶
　(留守大將軍慕容三藏紹宗之子也猶拒戰周主引/見禮之周主先以馬腦酒鍾遺齊將鮮于世榮世榮)¶
　(碎之至是在三䑓前鳴鼔不輟周人執之世榮不屈/乃殺之周主執莫多婁敬顯數之曰汝有死罪三前)¶
　(自晋陽走鄴携妾棄母不孝也外為偽朝戮力内實/通啓於朕不忠也送欵之後猶持両端不信也用心)¶
　(如此不死何待遂斬之使將軍尉遲勤追齊主齊國/子博士熊安生博通五經聞周主入鄴遽令掃門語)¶
<pb:KR2o0020_WYG_047-33a>¶
　(家人曰周帝重道尊儒必將見我俄而周主幸其家/不聽拜親執其手引與同坐賞賜甚厚給安車駟馬)¶
　(以自隨又遣就中書侍郎李徳林宅慰諭引入訪以/齊事齊洛州刺史獨孤永業有甲士三萬聞晋州敗)¶
　(請出兵不報聞并州陷乃降周緯留胡太后於濟州/使髙阿那肱守關自與穆后馮妃㓜主恒韓長鸞等)¶
　(數十人奔青州欲入陳而髙阿那肱密召周師約生/致齊主屢啟云周師尚逺已令燒㫁橋路緯由是淹)¶
　(留自寛周師至關阿那肱即降之周師奄至青州緯/囊金繫鞍後與后妃㓜主等千餘騎南走尉遲勤追)¶
　(及盡擒之并胡太后送鄴周主詔故斛律光崔季舒/等宜追加贈諡并為改𦵏子孫隨䕃叙録田宅沒官)¶
　(者還之指斛律光名曰此人在朕安得至此詔毁東/山南園三臺以其瓦木諸物賜民髙緯至鄴周主降)¶
　(階以賓/禮見之)集覽(莫多婁虜三字姓也髙韓謂髙阿那肱/韓長鸞慕容三藏慕容複姓三藏其名)¶
<pb:KR2o0020_WYG_047-33b>¶
　(也/)質實(滄州注見晋穆帝永和六年尉遲勤代人熊/安生長樂人安車注見漢桓帝延熹二年駟)¶
　(馬釋名云一乗四馬曰駟又四人共車為駟濟州注/見晋帝奕太和元年髙平青州注見漢桓帝永康元)¶
　(年/)¶
　　書法(名緯何失國且無位也然則位在恒矣其不/書齊主何不成恒之為君也盖恒死社稷則)¶
　　(書齊/主矣)¶
　　發明(三公鼎足承君主在與在主亡與亡而况寵/榮無貳又顓國事者乎夫謀人之軍師敗則)¶
　　(死之謀人之邦國危則亡之烏有身為大臣國家/䘮敗又可因而利之者哉髙阿那肱柄用於齊已)¶
　　(非一日今周師圍鄴髙緯出走阿那肱還國誤朝/敗不即死反更密召周師約以生致其主是殆䲭)¶
<pb:KR2o0020_WYG_047-34a>¶
　　(鴞之不若耳使周主稍知大義執而戮之布告齊/國猶足稍伸伐罪之意夫何急近利而忘逺圖受)¶
　　(其降而聼其約遂使義聲不昭賊臣反以得志豈/不深可惜哉綱目於此特書齊丞相髙阿那肱引)¶
　　(周師追緯及恒獲之則髙緯任用非人自取亡滅/阿那肱身為大臣背國賣主周人容納姦回慚於)¶
　　(弔伐其義皆見於書法之間矣綱/目有一事而數義者正謂此也)¶
二月齊廣寧王孝珩任城王湝起兵信都周齊王憲伐¶
而執之¶
　(齊廣寧王孝珩以五千人㑹任城王湝於信都共謀/匡復周主使齊王憲柱國楊堅撃之至信都湝所署)¶
　(領軍尉相願以衆降憲與湝戰破之執湝及孝珩謂/曰任城王何苦至此湝曰下官神武皇帝之子兄弟)¶
<pb:KR2o0020_WYG_047-34b>¶
　(十五人幸而獨存逢宗社顛覆今日得死無愧墳陵/憲壯之命歸其妻子又親為孝珩洗瘡傳藥禮遇甚)¶
　(厚憲善用兵多謀畧得將士心齊人聞其威聲皆望/風沮潰芻牧不擾軍無私焉周主以齊降將封輔相)¶
　(為北朔州總管前長史趙穆等謀執輔相迎湝不果/乃迎鄭州刺史范陽王紹義至馬邑自肆州以北二)¶
　(百八十餘城皆應之紹義引兵南去欲取并州至新/興而肆州已為周守遂奔突厥突厥佗鉢可汗甚愛)¶
　(重之凡齊人在北者悉以𨽻之於是齊之州鎮唯東/雍州行臺傅伏營州刺史髙寳寧不下其餘皆入於)¶
　(周凡得州五十郡一百六十二縣三百八十户三百/三萬二千五百寳寧者齊之踈屬有勇略乆鎮和龍)¶
　(甚得夷/夏之心)質實(信都郡名注見秦二世二年鄭州注見/梁武帝普通六年鄭城范陽郡名注見)¶
　(漢帝𤣥更始二年涿郡馬邑縣名注見漢髙帝六年/肆州注見晋孝武帝太元九年新興新興郡名注同)¶
<pb:KR2o0020_WYG_047-35a>¶
　(上年東雍州注見漢獻帝建安七年河/東營州注見晋武帝太康二年曷黎)¶
梁主朝周于鄴¶
　(自秦兼天下無朝覲之禮至是始命有司草具其事/致積致餼設九儐九介受享於廟三公三孤六卿致)¶
　(食勞賔還贄致/享皆如古禮)集覽(朝覲之禮禮秋官大行人曰春/朝諸侯而圖天下之事秋覲以)¶
　(比邦國之功其禮畧注見下致積致餼禮秋官掌訝/曰及委則致積注以王命致於賔也委猶亭也司儀)¶
　(曰致饔餼注小禮曰飱大禮曰饔餼大行人曰上公/之禮出入五積侯伯四積子男三積鄭司農云積謂)¶
　(饋之芻米也朝士儀曰出入謂從來訖去也每積有/牢醴米禾芻薪積子賜反餼許既反熟曰饔腥曰餼)¶
　(九儐九介禮秋官大行人曰上公之禮介九人儐者/五人侯伯介七人儐者四人子男介五人儐者三人)¶
<pb:KR2o0020_WYG_047-35b>¶
　(注儐詔告道賔主者也介輔相威儀者也受享於廟/秋官大行人曰廟中將幣三享注廟受命祖之廟也)¶
　(鄭司農云三享三獻也鄭𤣥謂三等皆束帛加璧庭/實惟國所有三公書周官立太師太傳太保兹惟三)¶
　(公賈誼曰保者保其身體傅者𫝊之徳義師者道之/教訓此所謂三公也三孤書周官少師少𫝊少保曰)¶
　(三孤貳公𢎞化蔡氏集傳曰孤特也三少雖三公之/貳而非其屬官故曰孤六卿書周官冡宰掌邦治司)¶
　(徒掌邦教宗伯掌邦禮司馬掌邦政司冦掌邦禁司/空掌邦土故曰六卿分職致食勞賔秋官大行人曰)¶
　(上公之禮食禮九舉三問三勞侯伯食禮七舉再問/再勞子男食禮五舉一問一勞注朝士儀曰食禮九)¶
　(舉舉牲體九飯也問問不恙也勞謂若倦之也皆有/禮以幣致之凡數不同者皆降殺也食音嗣勞老報)¶
　(反飯扶晚反還贄致享贄賔所執玉帛也以禮飲食/謂之享秋官司儀曰致饔餼還圭饗食致贈郊送注)¶
<pb:KR2o0020_WYG_047-36a>¶
　(此六禮者惟享食速賔耳其餘主君親往君如有故/不親享食則使大夫以酬幣侑幣致之鄭司農云還)¶
　(圭歸其玉也故春秋晋公子重耳受飱反璧𤣥謂聘/以圭璋禮也享以壁琮財也已聘而還圭璋輕財重)¶
　(禮也還音旋又音環/飲於鴆反食音似)¶
周詔舉山東明經幹治者¶
　(周主西還詔山東諸州各舉明經幹治者/一人若竒才異術卓爾不羣者不拘此數)¶
三月齊東雍州行臺傅伏降周¶
　(初周主招齊東雍州刺史傅伏不從既克并州復遣/韋孝寛招之令其子以上大將軍武鄉公告身賜伏)¶
　(伏不受謂孝寛曰事君有死無二此兒為臣不能竭/忠為子不能盡孝人所讐疾願速斬之以令天下周)¶
<pb:KR2o0020_WYG_047-36b>¶
　(主自鄴還至晋州遣髙阿那肱等百餘人臨汾水召/伏伏隔水問至尊何在阿那肱曰已被擒矣伏仰天)¶
　(大哭帥衆入城於聼事前北靣哀號良乆然後出降/周主見之曰何不早下伏流涕對曰臣三世為齊臣)¶
　(食齊禄不能自死羞見天地周主執其手曰為臣當/如此乃以所食羊肋骨賜伏曰骨親肉踈所以相付)¶
　(遂引使宿衞授上儀同大將軍他日又問前救河隂/得何賞對曰䝉授特進郡公周主謂髙緯曰朕三年)¶
　(教戰决取河隂正為傳伏善守城不可/動遂斂軍而退公當時賞功何其薄也)集覽(告身按/唐選舉)¶
　(志親品及流外則判補皆給以符/謂之告身其中有褒貶訓戒之辭)質實(武鄉縣名注/見晋元帝太)¶
　(興四年汾水注見周威烈王二十三年河/隂縣名注見漢光武建武十五年平隂)¶
夏四月周主至長安封髙緯為温公考證(封髙緯當作/廢齊主緯)¶
<pb:KR2o0020_WYG_047-37a>¶
　(周主至長安置髙緯於前列其王公等於後備大駕/布六軍奏凱樂獻俘於太廟觀者皆稱萬歳封緯為)¶
　(温公周主與齊君臣飲酒令緯起舞髙延/宗悲不自持屢欲仰藥其侍婢禁止之)集覽(大駕/胡廣)¶
　(漢制度曰天子出大駕公卿奉引大將軍參乗太僕/御屬車八十一乗備千乗萬騎法駕半之法駕注見)¶
　(漢髙后八年凱樂司馬法曰得意則凱樂凱歌示喜/也以人之怒氣釋焉故也凱本作愷禮大司樂王師)¶
　(大獻則令奏愷樂注大獻獻㨗於祖愷樂獻功之樂/鄭司農説以春秋晋文公敗楚於城撲傳曰振旅愷)¶
　(以入於晋又鏄師曰軍大獻則鼔其愷樂注獻㨗于/廟而奏愷樂亦以晋鼓鼓之又雲笈軒轅紀帝五十)¶
　(二戰天下大定始作棡鼔曲靈䕫吼鵰鶚爭石墜崖/壯士怒𤣥雲朱鷺等曲謂之凱歌所以揚武徳也)¶
　質實(獻俘注見梁武帝大通元年俘馘/温縣名注見周赧王二十九年)¶
<pb:KR2o0020_WYG_047-37b>¶
周以李徳林為内史上士¶
　(自是詔誥格式及用/山東人物並以委之)¶
五月周主毁其宫室之壯麗者¶
　(周主詔以路寢㑹義諸殿皆晋公䕶專政時所為事/窮壯䴡有踰清廟可悉毁撤彫斵之物並賜貧民繕)¶
　(造之宜務從卑朴并鄴諸堂殿壯䴡者凖此又制庶/人已上唯聼衣綢綿綢絲布圓綾紗絹綃葛布等九)¶
　(種餘悉禁之朝祭之服不拘此制司馬公曰周髙/祖可謂善處勝矣他人勝則益奢髙祖勝而愈儉)集¶
　覽(㑹義殿名也義或作儀并鄴并州與鄴都綢與紬/通大絲繒也綃生絲繒葛布詩箋云葛所以為絺)¶
　(綌㑹稽縣東十里有葛山越絶/書曰勾踐種葛使越女治葛布)質實(路寢注見漢元/帝竟寧元年清)¶
<pb:KR2o0020_WYG_047-38a>¶
　(廟注見唐𤣥宗開元二十四年并鄴并州名注見齊/明帝建武三年鄴縣名注見漢獻帝建安十五年)¶
秋八月周定權衡度量周免齊雜户¶
　(初魏虜西凉之人沒為𨽻戸/齊氏因之至是悉放為民)質實(西凉州名注見漢/安帝元初元年河)¶
　(西/)¶
周獲九尾狐焚之¶
　(鄭州獲九尾狐已死獻其骨周主曰瑞應之/來必彰有徳今無其時恐非實録命焚之)質實(九/尾)¶
　(狐格物論狐形似黄狗鼻尖尾大性多疑審聼天中/記云十歳之狐為滛婦百歳之狐為羙女名山記狐)¶
　(者古先之滛婦也其名曰紫紫化為狐故稱姓自號/阿紫説文狐妖獸也鬼所成也有三徳其色中和小)¶
<pb:KR2o0020_WYG_047-38b>¶
　(前大後死則首丘白虎通徳至鳥獸則九尾狐/見吳越春秋禹娶塗山乃有白狐九尾而應之)¶
　　書法(於是狐已死骨爾書焚何予/周也綱目於周武多予辭)¶
冬十月陳司空吳明徹侵周圍彭城¶
　(陳主聞周人滅齊欲争徐兗詔吳明徹督諸軍北伐/軍至吕梁周徐州總管梁士彦帥衆拒戰明徹撃破)¶
　(之士彦嬰城自守明徹圍之陳主鋭意以為河南指/麾可定蔡景歷諫曰師老將驕不宜過窮逺畧陳主)¶
　(怒以為沮衆/免官削爵土)質實(徐兗二州名徐注見秦始皇二十/八年彭城兖注見漢獻帝興平二)¶
　(年河南注見宋/主昱元徽元年)¶
周主殺温公髙緯夷其族¶
<pb:KR2o0020_WYG_047-39a>¶
　(周人誣温公髙緯與穆提婆謀反并其宗族皆賜死/衆人多自辯理髙延宗獨攘袂泣而不言以椒塞口)¶
　(而死緯弟仁英仁雅以疾得免以髙湝妻盧氏賜其/將斛斯徴盧氏蓬首垢靣長齋不言笑徴放之乃為)¶
　(尼齊后妃貧者/至以賣燭為業)¶
　　書法(自己卯書齊滅元氏之族至此未/二十年耳反覆之理可畏矣哉)¶
　　發明(禍莫大於滅人之國然有滅之而人悦者惡/莫甚於殺人之身亦有殺之而人服者武王)¶
　　(伐紂數其罪而布之天下方且告於皇天后土所/過名山大川其詞之正氣之直曽無一毫詭秘之)¶
　　(術紂雖自焚而死然取其首而垂之太白之旗者/皎如也孟子有言誅其君弔其民如時雨降民大)¶
　　(悦亦以救民水火之中必取其殘而後可豈曰陽/予而隂殺之哉髙氏在鄴自洋以來世濟㐫徳民)¶
<pb:KR2o0020_WYG_047-39b>¶
　　(墜塗炭已非一日以武王數紂之罪較之抑又甚/矣周主為是興師伐之厥角稽首遂墟其國當是)¶
　　(時也數其滛暴之惡誅之境上以謝毒痡之民孰/曰不可既俘而歸國爵之五等又誣而殺之果何)¶
　　(義哉且夫沉湎肆虐者緯也其族何罪而死此特/慮其為亂盡滅之耳商之孫子其䴡不億上帝既)¶
　　(命侯于周服周固未嘗有疑之之意致使果能如/武庚之叛要不過汙吾之鈇鉞而已豈必逆慮其)¶
　　(亂無罪而盡戮之耶周主英果有餘而識量不足/故於滅齊之舉率多不義亦不免一傳而滅由其)¶
　　(所以取之者非道而守之者固不能乆也書周主/殺温公髙緯夷其族其惡殆與緯等矣吁惜哉)¶
十一月周討稽胡降之¶
　(初周敗齊於晋州齊所棄甲仗稽胡乗間竊之仍立/劉蠡升之孫沒鐸為主至是周將討之議欲窮其巢)¶
<pb:KR2o0020_WYG_047-40a>¶
　(穴齊王憲曰歩落稽種類多山谷險絶且當翦其魁/首餘加慰撫遂以憲督軍撃沒鐸擒之餘衆皆降)¶
　集覽(歩落稽注見梁武/帝中大通三年)質實(晋州注見漢獻帝/建安七年河東)¶
周省後宫妃嬪之數¶
　(周主性莭儉常服布袍寢布被後宫不過十餘人至/是詔唯置妃二人世婦三人御妻三人此外皆減之)¶
　(每行兵親在行陳歩渉山谷人所不堪撫將士有恩/而明察果㫁用法嚴峻由是將士畏威而樂為之死)¶
　集覽(世婦記昏義二十七世婦禮天官世婦掌祭祀/賔客䘮紀之事注不言數者君子不茍於色有)¶
　(婦徳者充之御妻記昏義八十一御妻禮天官女御/掌御叙于王之燕寢注昏義所謂御妻御猶進也)¶
　　書法(先是後宫不過十餘人至是又減自妃以下/八人而已古今所無有也綱目書出遣宫人)¶
<pb:KR2o0020_WYG_047-40b>¶
　　(九詳唐太宗貞觀二年唯此/書省妃嬪之數深羙之也)¶
　　發明(晋武自平吳之後夜宴後庭極意聲色遂至/成疾以殞其身今周主自將滅一大國其功)¶
　　(百倍晋武然綱目前書毁其宫室之壯䴡者此書/省後宫妃嬪之數其善於保勝如此是豈可以驕)¶
　　(矜自滿之君同日語/哉書以羙之宜也)¶
是月晦日食　周頒刑書要制¶
　(羣盗贓一匹及正長隐/五丁若地頃以上皆死)¶
　　發明(昔鄭子産鑄刑書君子非之以為民知爭端/將棄禮而徴於書誠以民可使覿徳不可以)¶
　　(覿刑故也後周髙祖固英明之主自魏晋而下未/易多得然不再傳而遂滅何哉自泰以簒殺得國)¶
<pb:KR2o0020_WYG_047-41a>¶
　　(至邕雖曰聰明剛果而亦兵戈屢動殺人多矣今/又制為刑書盗匹贓隐頃地皆死立法若此是豈)¶
　　(天道好生之意哉五代周世宗亦號為英主然性/好殺戮故天開聖人以承其後二君英威功業大)¶
　　(畧相似而皆不能乆有其國意者徒知所以殺而/不知其所以生耳綱目書周頒刑書要制而紀其)¶
　　(嚴酷之法于下則其譏貶之意為可知然則人主/欲保有天祿者其必以嚴刑為戒寛大為先乎)¶
十二月周徙并州軍民四萬户于關中質實(闗中注見/唐𤣥宗開)¶
(元十一/年京兆)　齊范陽王髙紹義稱帝于北朔州¶
　(髙寳寧自黄龍勸進于髙紹義紹義/稱帝以寳寜為相突厥舉兵助之)質實(黄龍府名/注見漢髙)¶
　(祖天福十二年勸進注/見唐莊宗同光四年)¶
<pb:KR2o0020_WYG_047-41b>¶
(戊陳太建十年周宣/戌帝贇宣政元年)春二月周上大將軍王軌攻彭城¶
獲吳明徹¶
　(吳明徹圍周彭城環列舟艦攻之甚急周王軌引兵/輕行據淮口結長圍以鐵鎻貫車輪數百況之清水)¶
　(以遏陳船歸路軍中忷懼蕭摩訶言於明徹曰聞王/軌始鎻下流其両端築城未立請往撃之不然吾屬)¶
　(皆為虜矣明徹奮髯曰搴旗陷陳將軍事也長算逺/畧老夫事也摩訶失色而退一旬之間水路遂㫁周)¶
　(兵益至明徹苦背疾摩訶復請曰今求戰不得進退/無路潜軍突圍未足為耻願公帥歩卒乗馬轝徐行)¶
　(摩訶領鐵騎數千驅馳前後必當使公安逹京邑明/徹曰此良圖也然吾為總督必須身居其後第馬軍)¶
　(宜在前不可緩摩訶因帥馬軍夜發明徹决堰退軍/至清口水勢漸㣲舟礙車輪不得過王軌引兵蹙之)¶
<pb:KR2o0020_WYG_047-42a>¶
　(衆潰明徹被執將士輜重皆沒於周獨蕭摩訶與將/軍任忠周羅㬋全軍得還初陳主謀取彭汴以問五)¶
　(兵尚書毛喜對曰淮左新平邉民未輯周氏始吞齊/國難與争鋒且棄舟檝用車騎去長就短非我所便)¶
　(不若安民保境寢兵結好斯乆長之術也至是陳主/謂之曰卿言騐矣即日召蔡景歴復以為征南諮議)¶
　(參軍明徹/憂憤而卒)集覽(搴旗張晏曰搴卷也瓉曰㧞取也索/隐曰搴音愆又音蹇方言南方取物)¶
　(曰/搴)質實(淮口淮水之口注見漢後主延興二年清水/清河之水注見晋安帝義熙十三年清口清)¶
　(河之口注同上年輜重注見周顯王三十六年彭汴/彭謂彭城郡注見秦始皇二十八年汴謂汴梁郡注)¶
　(見周顯王二十九年五兵注見太建/十四年王軌太原祁人允之𤣥孫)¶
三月周主初服常冠¶
<pb:KR2o0020_WYG_047-42b>¶
　(其制以皁紗全幅向後襆髪仍裁為四脚胡氏曰君/子大復古重變古非泥於古也以生人之具皆古大)¶
　(聖人因時制宜各有法象意義不可以私智更改之/也周家紗襆此後世巾幘朝冠之所自始也稽之法)¶
　(象果何所則求之意義果何所據然而行之數百年/莫有以為非也治天下莫大於禮必欲盡善其必考)¶
　(古而立制夫亦/何獨冠為然哉)¶
　　書法(此後世襆頭之始嗚呼自有此/製以来三代古制遂不可復矣)¶
夏五月周主邕伐突厥有疾而還六月殂太子贇立以¶
鄭譯為内史大夫¶
　(突厥冦掠幽州周主帥諸軍伐之以疾留雲陽宫詔/停諸軍驛召宇文孝伯執其手以後事付之令馳驛)¶
<pb:KR2o0020_WYG_047-43a>¶
　(入京鎮守以備非常六月朔殂年三十六太子即位/即逞奢欲曽無戚容捫其杖痕大罵曰死晚矣閲視)¶
　(宫人逼而滛之超拜鄭譯為内史中大夫委以朝政/不踰月而𦵏詔議即吉樂運以為𦵏期既促事訖即)¶
　(除太為汲/汲不從)質實(冦掠注見漢光武建武十五年幽州/注見唐髙祖武徳四年突厥北狄國)¶
　(名注見梁武帝大同十一年雲/陽宫注見漢文帝三年甘泉)¶
　　書法(賀善贊曰周武之初自養老外綱目無予辭/三書侵齊一書侵陳一書殺無罪書逆女突)¶
　　(厥書納后叱奴氏皆䕶專也親政以來首書毁上/善殿繼書獲白鹿書太后殂書廢二教毁滛祠書)¶
　　(立通道觀三書伐齊又書毁宫室之壯䴡者書定/權衡度量書焚九尾狐書省妃嬪之數其可紀者)¶
　　(屢書不一書惟其賢也元魏而後髙氏/世惡無足道者若周武者其庶㡬乎)¶
<pb:KR2o0020_WYG_047-43b>¶
周主贇殺其叔父齊王憲¶
　(周主以齊王憲屬尊望重忌之謂宇文孝伯曰公能/為朕圖齊王當以其官相授孝伯叩頭曰先帝遺詔)¶
　(不許濫誅骨肉齊王陛下叔父功髙徳茂社稷重臣/陛下若無故害之臣又順㫖曲從則臣為不忠之臣)¶
　(陛下為不孝之子矣周主不懌由是踈之乃與于智/鄭譯等謀宻使智告憲有異謀遣孝伯召憲入殿伏)¶
　(壯士執之憲自辯理周主使智證之憲目光如炬與/智相質既而嘆曰死生有命寜復圗存但老母在堂)¶
　(恐留兹恨耳因擲笏於地遂縊之周主召憲僚屬使/證成憲罪參軍李綱以死自誓終無撓辭撫棺號慟)¶
　(躬自瘞之/哭拜而去)質實(社稷注見新/莽天鳳元年)¶
　　書法(殺斥主多矣罕有斥名者其斥名何親叔父/也徒以望重必圖殺之天理滅矣是故齊主)¶
<pb:KR2o0020_WYG_047-44a>¶
　　(殺樂陵王斥書湛陳文帝天嘉五年周主殺齊王/憲斥書贇是年皆以殺君父例斥名之此綱目之)¶
　　(特筆也然則彭城王勰亦叔父也不名魏主何勰/之死髙肇之譛也斥魏主足以著其罪矣梁武帝)¶
　　(天監/七年)¶
　　發明(人莫親於子而不能知其惡者蔽於愛故也/周太子贇之不肖舉朝皆知之周主雖屢訓)¶
　　(責然其資品凡下必無肯堂之理果欲為宗社大/計要必選建徳賢而後可而周主則未能也肉未)¶
　　(及寒已肆凶悖齊王憲以季父至親殺之如獵狐/兎周氏至此已不可復為矣綱目斥書贇名於殺)¶
　　(叔父憲之上方之魏恪殺勰彼猶制於權臣之手/惑於誣告者之言未若周贇之甚者是以書法不)¶
　　(同如此嗚呼諸侯不生名滅同/姓則名綱目於周主贇見之矣)¶
<pb:KR2o0020_WYG_047-44b>¶
閏月周立后楊氏　髙紹義入幽州周人討之紹義奔¶
突厥考異(按凡例用兵於臣子之僣叛曰征曰討於夷/狄若非臣子曰攻曰撃據稽胡夷狄紹義敵)¶
(國宗王當書/撃不當書討)¶
　(髙紹義聞周髙祖殂以為得天助幽州人盧昌期起/兵據范陽迎之紹義引突厥兵赴之周遣東平公神)¶
　(舉將兵討昌期擒之紹義還入突厥髙/寳寜救范陽未至聞昌期死還據和龍)質實(東平郡/名注見)¶
　(漢獻帝興平元年和龍城名/注見晋帝奕太和四年龍城)¶
　　書法(梁為陳簒蕭莊稱帝綱目成其為君書梁王/莊繼絶之義也紹義亦莊比也其名紹義且)¶
　　(書討何惡齊也梁為無罪陳簒之不義也齊有大/惡周伐之義也一予一奪唯其義而已矣故終其)¶
<pb:KR2o0020_WYG_047-45a>¶
　　(身斥髙/紹義也)¶
秋七月周以楊堅為上柱國大司馬考異(楊字當作后/父二字與漢)¶
(梁商/同)考證(楊堅當作后父楊堅見謹按楊堅與新莽無/相逺者綱目於莾初  即書曰封太后弟子)¶
(莽為新都侯周武棄國以堅為上柱國大司馬故當書/后父於其姓名之上凡例曰凡以親戚貴重者書其屬)¶
(是也王氏得政始於鳳而盛於音極於新莽歴漢四朝/三十有餘年乃成簒賊之謀楊堅得政踰年而九錫加)¶
(之何難易乆速相懸如此嗚呼漢髙并天下文景積徳/至於武宣皆賢君也天下歸漢乆矣故王氏得之也難)¶
(宇文簒魏傳於武帝二十年間無功徳及民故楊堅得/之也易莽堅同起外戚所遇之時不同爾王軌嘗言堅)¶
(有反相周武不悦曰必天命有在周武若防於㣲則普/六茹之族亦赤矣豈非天命果有在乎然堅得於南北)¶
<pb:KR2o0020_WYG_047-45b>¶
(分裂之餘是天欲平一天下也惜其治具不張/僅得而遂失書曰天難諶命靡常豈不信然)　九月¶
陳主及其羣臣盟¶
　(陳主立方明壇於婁湖以始興王叔陵為王官伯盟/百官自幸婁湖誓衆分遣大使班下四方以相警戒)¶
　質實(婁湖注見宋孝武帝大明五年始/興郡名注見晋愍帝建興三年)¶
　　書法(於是叔陵為王官伯及之盟則曷為斥陳主/無故而盟其臣陳主之志荒矣故書譏之終)¶
　　(綱目書君臣自相盟誓二/是年唐中宗嗣聖十六年)¶
　　發明(誥誓不及五帝盟詛不及三王入春秋以來/書盟多矣聖人皆未嘗予之今陳宣帝得國)¶
　　(已歴十稔一旦忽無故盟其羣臣不知所盟者何/事夫刑牲㰱血要質鬼神或出於事變之不得已)¶
<pb:KR2o0020_WYG_047-46a>¶
　　(兵爭之不能觧猶云可也今乃無故要盟而又班/戒四方果何義哉故綱目於此不以始興王叔陵)¶
　　(盟百官為文而以陳主及其羣臣盟為文所以/專目陳主而深貶之也春秋之法我所欲曰及)¶
冬十一月突厥冦周¶
　　書法(突厥如齊再書侵此其書冦/何惡紹義也故止從恒辭)¶
(已陳太建十一年周/亥静帝闡大象元年)考異(按宣政乃周武帝改元宣帝/以陳太建十年六月即位仍)¶
(用武帝年號明年己亥始改天成元年二月傳位太子/闡據唐順宗以徳宗貞元二十一年正月即位綱目仍)¶
(於歳首大書二十一年分注順宗皇帝永貞元年則此/太建十年歳首分注當曰周宣政元年而太建十一年)¶
(歳首分注周宣帝贇天成/元年静帝闡大象元年)春正月周作刑經聖制¶
<pb:KR2o0020_WYG_047-46b>¶
　(周主初立以髙祖刑書要制為太重而除之又數行/赦宥樂運上䟽曰虞書所稱𤯝災肆赦謂過誤為害)¶
　(當緩赦之吕刑云五刑之疑有赦謂刑疑從罰罰疑/從免也謹尋經典未有罪無輕重漙天大赦之文今)¶
　(豈可數施非常之惠以肆姦宄之惡乎周主不納既/而民輕犯法又自以奢滛多過失惡人規諫欲為威)¶
　(虐懾服羣下乃更為刑經聖制用法益深大醮於正/武殿告天而行之宻令左右伺察羣臣小有過失輙)¶
　(行誅譴又居䘮纔踰年即恣聲樂百戯日夜不休多/聚羙女増置位號遊宴沈湎旬日不出於是樂運輿)¶
　(櫬詣朝堂陳帝八失其一事多獨㫁不参宰輔其二/采女實宫儀同以上女不許輙嫁其三一入後宫數)¶
　(日不出所須聞奏多附宦者其四寛刑未㡬更嚴前/制其五髙祖斵雕為朴今乃遽窮奢䴡其六徭賦下)¶
　(民以奉俳優角抵其七上書字誤者即治其罪其八/𤣥象垂誡不能修布徳政若不革兹八事臣見周廟)¶
<pb:KR2o0020_WYG_047-47a>¶
　(不血食矣周主大怒將殺之朝臣恐懼莫有救者内/史中大夫元巖嘆曰臧洪同死人猶願之况比干乎)¶
　(若樂運不免吾將與之同斃乃詣閤請見曰樂運不/顧其死欲以求名陛下不如勞而遣之以廣聖度周)¶
　(主感悟明日召運謂曰朕思卿/所奏實為忠臣賜御食而罷之)集覽(𤯝災肆赦舜典/文也蔡氏傳曰)¶
　(𤯝為過誤災謂不幸若人有如此而入於刑則當肆/縱而直赦之輿櫬輿共舉也櫬楚鎮反空棺也賈逵)¶
　(曰輿棺從之示其君將受死也臧洪同死注見晋安/帝義熙十一年比干殷紂滛亂比干彊諫紂怒曰吾)¶
　(聞聖人心有七/竅剖而觀之)質實(正武殿未詳處所輿櫬注見漢/後主炎興元年元巖洛陽人)¶
　　書法(癸未書周頒新律丁亥書周頒刑書於是復/書周作刑經聖制十有七年律令三變而用)¶
　　(法益深終綱目書律令之變二/十四更變之亟未有如周者矣)¶
<pb:KR2o0020_WYG_047-47b>¶
二月周治洛陽宫¶
　(周以洛陽為東京發山東/諸州兵四萬人治其宫室)質實(洛陽縣名注見周顯/王三年山東注見宋)¶
　(文帝元嘉/二十五年)¶
周主殺其徐州總管王軌及宫正宇文孝伯¶
　(軌聞鄭譯用事自知及禍謂所親曰吾昔在先朝寔/申社稷至計今日之事㫁可知矣此州控帶淮南鄰)¶
　(接彊冦欲為身計易如反掌但忠義之莭不可虧違/况荷先帝厚恩豈可以獲罪於嗣主遽忘之邪正可)¶
　(於此待死冀千載之後知吾心耳周主從容問譯曰/我脚杖痕誰所為也對曰事由烏丸軌宇文孝伯因)¶
　(言軌捋鬚事周主遣使殺軌内史元巖不肯署詔御/正中大夫顔之儀切諫不聼巖進脱巾頓顙三拜三)¶
<pb:KR2o0020_WYG_047-48a>¶
　(進周主曰汝欲黨軌邪巖曰臣非黨軌正恐濫誅失/天下之望周主怒使閹豎摶其靣軌遂死巖亦廢於)¶
　(家周主之為太子也尉遲運為宫正數進諫不用至/是謂宇文孝伯曰吾徒必不免禍為之奈何孝伯曰)¶
　(今堂上有老母地下有武帝為臣為子知欲何之且/委質事人本狥名義諫而不入死焉可逃足下若為)¶
　(身計宜且逺之於是運求出為秦州總管他日周主/託以齊王憲事讓孝伯曰公知齊王謀反何以不言)¶
　(對曰臣知齊王忠於社稷為羣小所譛言必不用所/以不言且先帝付囑㣲臣唯令輔導陛下今諌而不)¶
　(從寔負顧託以是為罪是所甘心周主大慙命將出/賜死運至秦州亦以憂死胡氏曰宇文孝伯以貴戚)¶
　(之卿膺顧命之重至是亦無所逃其死矣然死之非/難處死之難也使孝伯於齊王憲烏丸軌之死也引)¶
　(義力争争而不從死之可也而孝伯於此二者諫既/不力又賛成之盖將以自免也曽不量無道之君心)¶
<pb:KR2o0020_WYG_047-48b>¶
　(常忌克而同姓大臣居嫌疑之地有輔拂之責難乎/其以智計全矣故如宇文孝伯知不免死而不能處)¶
　(死者/也)集覽(烏丸軌王軌本烏丸人故呼曰烏丸軌按/丸本作桓捋鬚事軌因武帝内宴捋帝鬚)¶
　(曰可愛好老公恨後嗣弱耳輔拂比我而相之曰輔/拂我而相之曰弼荀子臣道篇君雖不安遂以觧國)¶
　(之大患謂之輔有能抗君之命功伐足以成國之/大利謂之拂故輔拂之臣國君之寳也拂讀曰弼)質¶
　實(秦州注見漢光武/建武元年天水)¶
周與突厥和親¶
　(突厥佗鉢可汗請和於周周主/以趙王招女為千金公主妻之)質實(突厥北狄國名/注見梁武帝大)¶
　(同十一年趙郡名/注見漢景帝四年)¶
<pb:KR2o0020_WYG_047-49a>¶
　　書法(魏以公主嫁突厥則書譏之於是以趙王招/女為公主妻之則何以止書和親畧之也突)¶
　　(厥強盛周主納其女以為/后譏其和足矣故畧之)¶
周主贇傳位於太子闡自稱天元皇帝¶
　(天元傳位驕侈彌甚所居稱天臺自比上帝冕服車/旂皆倍常制以樽彛珪瓉飲食羣臣朝者致齋三日)¶
　(清身一日不聼人有天髙上大之稱游戯不節晨出/夜還公卿以下常被楚撻每捶人皆以百二十為度)¶
　(謂之天杖其後又加至二百四十后妃嬪御亦多杖/背於是内外恐怖人不自安周主闡仍居東宫號正)¶
　(陽/宫)集覽(樽彛注見漢明帝永平元年/珪瓉注見漢平帝元始五年)質實(楚撻楚謂/悽愴苦楚)¶
　(之意撻/打也)¶
<pb:KR2o0020_WYG_047-49b>¶
　　發明(北國傳位於子者自髙緯敗亡之外其餘凡/三書於冊魏主𢎞齊主湛周主贇是也魏欲)¶
　　(逍遥物外齊欲奢滛自恣周欲髙自尊大所志雖/殊其失則一然末若周之甚者夫尭之則天民無)¶
　　(能名文之象天清明其徳烏有以天自處而游戯/無常沉湎滛泆尚可謂之天乎贇之狂悖固無足)¶
　　(道然天監要自不逺未㡬遽殞其身遂至瘖不能/言盖亦天何言哉之報也綱目書贇傳位於子自)¶
　　(稱天元皇帝其視自謂我生/不有命在天者又過之矣噫)¶
周徙石經還洛陽質實(石經注見梁武帝中大同元年/洛陽縣名注見周顯王三年)¶
夏四月周主贇立妃朱氏為天元帝后　五月周諸王¶
皆就國¶
<pb:KR2o0020_WYG_047-50a>¶
　(隨公楊堅私謂大將軍汝南公慶曰天元實無積徳/視其相貌夀亦不長又諸藩㣲弱各令就國曽無深)¶
　(根固本之計羽翮/既翦何能及逺哉)質實(隨縣名注見宋文帝元嘉二/十二年夏煚云隨楊堅父忠)¶
　(始封爵邑名及堅為帝以周齊不遑寜處故去之作/隋以及訓走故也汝南郡名注見漢光武建武十九)¶
　(年羽翮猶/言羽翼也)¶
秋七月陳初用大貨六銖錢質實(六銖錢隋志曰陳宣/帝鑄大貨六銖以一)¶
(當五銖之十與五銖並行後復當一人皆不便乃相與/訛言六銖錢有不利縣官之象徐氏曰謡言大貨六銖)¶
(有類人儀腰哭天子未/㡬宣帝崩竟至陳亡)　周主贇立四后¶
　(改天元皇后朱氏為天皇后立妃元氏為天右皇后/陳氏為天左皇后與天元皇太后楊氏凡四后云)¶
<pb:KR2o0020_WYG_047-50b>¶
　集覽(楊氏一本楊作/李傳冩誤也)¶
　　發明(周主何以名是時贇既傳位於子闡若止書/周主則不知其孰為贇孰為闡也然則何為)¶
　　(不書天元曰天元者贇之所自稱也綱目正/名立義烏可聽其以天自命遂從而稱之哉)¶
冬十月周主贇復道佛像¶
　(天元與二像並坐大/陳雜戯令士民縱觀)¶
　　書法(作二像與並坐耳書復何罪贇也武帝廢二/教毁經像是後未有作者始作二像身與並)¶
　　(坐令士民縱觀之是復之也/踰年而有復二教之書宜矣)¶
十一月周行軍元帥韋孝寛侵陳克夀陽及廣陵質實¶
<pb:KR2o0020_WYG_047-51a>¶
(夀陽郡名注見齊主寳卷永元二年廣/陵郡名注見漢武帝元朔五年淮南)　周鑄永通萬¶
國錢質實(永通萬國錢後周静帝時鑄永通萬國徑寸/三分重十二銖背靣肉好又有徑寸二分半)¶
(重八/銖)¶
　(一當/千)¶
　　書法(吳作當千大錢書當千於是亦一當千則曷/為不書非創也貶於其始則其述者畧之可)¶
　　(也/)¶
十二月周初作乞寒胡戲¶
　(天元以災異屢見舎仗衞如天興宫百官上表請還/乃還御正武殿集百官宫人外命婦大列妓樂作乞)¶
<pb:KR2o0020_WYG_047-51b>¶
　(寒胡/戯)集覽(仗衛注見唐髙宗永徽五年仗下外命婦/鄭𤣥曰外命婦者諸臣之妻也内命婦者)¶
　(三夫人已下也乞寒胡戯一曰潑寒胡戯/祼身跳走汩泥揮水鼓舞衢路而乞索之)¶
　　書法(漢武之篇書初作角扺戯譏玩物也於是而/書作乞寒胡戯至唐猶有觀潑寒胡戯之書)¶
　　(唐中宗神龍元年則竒滛之溺人甚矣故/書初志之綱目書作戯二舍是無書者矣)¶
周取陳江北地¶
　(南北兖晋三州及旴𣅿山陽陽平馬頭秦歴陽沛北/譙南梁等九郡民並自㧞還江南周又取譙北徐州)¶
　(自是江北之/地盡没於周)質實(南北兗晋三州南兖注見漢武帝/元朔五年北兖注見宋武帝大明)¶
　(三年晋注見梁簡文帝大寳元年旴𣅿郡名注見秦/二世二年山陽郡名注見宋武帝大明三年陽平郡)¶
<pb:KR2o0020_WYG_047-52a>¶
　(名注見晋孝武帝太元九年一統志云馬頭郡名劉/宋所置陳末廢之故址在滁州來安縣北七十里馬)¶
　(頭山下秦郡名注見太建四年歴陽郡名注見漢冲/帝永嘉元年沛郡名注見漢成帝河平二年北譙古)¶
　(地名秦為全椒縣屬九江郡漢因之晋屬淮南郡梁/於此置北譙州改縣曰北譙北齊改北譙州為臨滁)¶
　(郡後周復改為北譙郡縣屬焉隋初郡廢改縣曰滁/水大業初復為全椒縣屬江都郡唐屬滁州宋元俱)¶
　(仍舊本朝因之為滁州治所仍屬焉南梁郡名注五/見漢景帝三年梁國譙州名注見漢獻帝建安十)¶
　(年北徐州注見宋/武帝大明五年)¶
　　書法(不書州郡書地何失其民也於是九郡民/皆自㧞還江南綱目一字之筆削審矣)¶
陳將軍周法尚叛降于周¶
<pb:KR2o0020_WYG_047-52b>¶
　(法尚與長沙王叔堅不相能叔堅譛其欲反法尚奔/周陳主遣樊猛撃之法尚戰而偽走伏兵邀之猛僅)¶
　(以身/免)質實(周法尚汝南安南人炅次子長/沙郡名注見漢獻帝興平元年)¶
(庚陳太建十二年/子周大象二年)春正月周税入市者人一錢　三月¶
周把公亮作亂韋孝寛討誅之¶
　(周把公亮與韋孝寛將兵伐陳其子婦尉遲氏有羙/色入朝天元逼而滛之亮聞之懼還至豫州夜襲孝)¶
　(寛營不克而走孝寛追斬之天/元即召其婦入宫拜長貴妃)質實(把州名注見漢/桓帝延熹四年)¶
　(雍丘豫州注見齊主/寳卷永元二年夀陽)¶
周主贇立五后¶
<pb:KR2o0020_WYG_047-53a>¶
　(周天元將立五后以問小宗伯辛彦之對曰皇后與/天子敵體不宜有五博士何妥曰帝嚳四妃虞舜二)¶
　(妃先代之數何常之有天元大悦免彦之官以陳氏/為天中太皇后尉遲妃為天左太皇后造下帳五使)¶
　(五后各居之陳宗廟祭器自讀祝版而祭之又以五/輅載婦人自帥左右歩從又令命婦執笏拜天臺者)¶
　(俛伏如/男子)集覽(五輅輅通作路注見/宋孝武帝大明三年)質實(小宗伯官名/注見漢成帝)¶
　(綏和元年辛彦之狄/道人何妥西城人)¶
　　書法(漢立三后夷也至髙緯而立二后非矣於是/周主贇又立四后増而至五后焉謂之何哉)¶
　　(直書其事而/貶義自見矣)¶
　　發明(髙緯立二后猶且不可况五后乎辛彦之之/言可謂明白切當若何妥者真名教之罪人)¶
<pb:KR2o0020_WYG_047-53b>¶
　　(也夫嚳四妃舜二妃必有元妃主乎其内餘皆媵/女之数耳烏可以是為比若以四妃二妃並列為)¶
　　(正則諸侯一娶九女皆小君乎小人附㑹曲説取/悦一時亦猶漢任芝樂松以文王之囿七十里為)¶
　　(對取媚孝靈作罼圭靈昆苑之類是皆誣/罔聖言王法之所當誅者臣故因而及之)¶
夏五月周主贇殂隨公楊堅自為大丞相假黄鉞居東¶
宫徴諸王還長安¶
　(周楊后性柔婉不妬忌四皇后及嬪御等咸愛而仰/之天元昏暴滋甚喜怒乖度嘗譴后逼令引訣后母)¶
　(獨孤氏詣閤陳謝叩頭流血然後得免后父前大疑/隨公堅位望隆重天元忌之嘗因忿謂后曰必滅爾)¶
　(家因召堅欲殺之而不果鄭譯與堅少同學竒堅相/表傾心相結堅既不自安嘗私於譯曰乆願出藩願)¶
<pb:KR2o0020_WYG_047-54a>¶
　(少留意譯曰以公徳望天下歸心欲求多福豈敢忘/也㑹天元將遣譯攻陳譯請元帥天元曰卿意如何)¶
　(譯因請令堅行天元從之以堅為揚州總管使譯發/兵㑹夀陽將行㑹堅暴有足疾不果行天元不豫小)¶
　(御正劉昉素以狡諂得幸與御正中大夫顔之儀並/見親信天元召入卧内欲屬以後事而瘖不能言昉)¶
　(見周主闡幼冲以楊后父堅有重名遂與譯及御史/大夫栁裘韋謩御正下士皇甫績謀引堅輔政堅不)¶
　(敢當昉曰公若為速為之不為昉自為也堅乃稱受/詔居中侍疾天元遂殂秘不發䘮昉譯矯詔以堅總)¶
　(知中外兵馬事之儀不從昉等逼之儀連署之儀厲/聲曰主上升遐嗣子幼冲阿衡之任宜在宗英趙王)¶
　(合膺重寄公等奈何一旦欲以神器假人之儀有死/而已不能誣罔先帝昉等乃代署而行之諸衞既受)¶
　(敕並受堅節度堅恐諸王在外生變徴趙陳越代滕/五王入朝就之儀索符璽之儀正色曰此天子之令)¶
<pb:KR2o0020_WYG_047-54b>¶
　(自有主者宰相何故索之堅大怒將殺之以其民望/出為西邉郡守周主入居天臺尊楊后為皇太后朱)¶
　(后為帝太后陳元尉遲三后並為尼以楊堅為假黄/鉞左大丞相百官總已以聼堅使邘公楊惠謂李徳)¶
　(林曰今欲與公共事必不得辭徳林曰願以死奉公/堅大喜始劉昉鄭譯議以堅為大冡宰譯自攝大司)¶
　(馬昉又求小冡宰堅私以問徳林徳林曰宜作大丞/相假黄鉞都督中外諸軍事不爾無以壓衆心堅從)¶
　(之以正陽宫為丞相府時衆情未壹堅引司武上士/盧賁置左右潜令部伍仗衞因召公卿謂曰欲求冨)¶
　(貴者宜相隨往往偶語欲有去就賁嚴兵而至衆莫/敢動至東宫門者拒不納賁叱之堅乃得入賁遂典)¶
　(丞相府宿衛以鄭譯為長史劉昉為司馬李徳林為/府屬内史下大夫髙熲明敏有器局習兵事多計畧)¶
　(堅欲引之遣楊惠諭意熲欣然許之曰縱令公事不/成熲亦不辭滅族乃以為司録時漢王賛居禁中劉)¶
<pb:KR2o0020_WYG_047-55a>¶
　(昉餙羙妓送賛因説之曰大王先帝之弟時望所歸/孺子㓜冲豈當大事今羣情尚擾宜且歸第待事寜)¶
　(後入為天子此萬全計也賛年少庸下從之堅革宣/帝苛酷之政更為寛大刪畧舊律作刑書要制奏而)¶
　(行之躬履節儉中外悦之堅夜召太史中大夫庾季/才問曰天時人事何如季才曰天道精㣲難可意測)¶
　(以人事卜之符兆定矣獨孤夫人亦謂堅曰騎虎之/勢必不得下勉之堅以相州總管尉遲迥位望素重)¶
　(必不附已召之㑹塟而以韋孝寛為相州總管赴鄴/陳王純時鎮濟州堅使門正崔彭徴之彭以両騎往)¶
　(止傳舍遣人召純純至彭執而鎻之因大言曰陳/王有罪詔徴入朝左右不得輙動其從者愕然)集¶
　覽(后父前大疑隋書髙祖本紀作大前疑初周宣帝/即位以堅后父徴拜上柱國大司馬静帝時轉大)¶
　(前疑漢谷永傳曰四輔既備成王靡有過事注四輔/謂左輔右弼前疑後丞禮記前疑後丞注疑擬其前)¶
<pb:KR2o0020_WYG_047-55b>¶
　(丞承其後邘公楊恵封邘徐廣曰邘羽俱反周武王/子所封邑左傳邘晋應韓武之穆也括地志云河内)¶
　(野王縣西北二十七里古邘/國城熲俱永反迥户頂反)質實(引訣注見宋明帝/泰始七年揚州注)¶
　(見齊主寳卷永元二年夀陽皇甫績安定朝那人道/之子阿衡之任注見漢宣帝地莭四年神器注見漢)¶
　(光武建武六年趙陳越代滕五國名趙注見漢景帝/三年陳注見周赧王三十六年越注見漢和帝永元)¶
　(元年代注見秦王政三年滕注見唐懿宗咸通九年/符璽注見秦始王三十七年假黄鉞注見漢後主建)¶
　(興六年一統志云邘古國名周武王嘗封子於此即/左傳邘晋應韓武之穆也今為䢴臺村故城在懐慶)¶
　(府城西北三十里李徳林安平人大冢宰官名注見/太建九年六卿髙熲渤海蓚人賔之子長安縣名注)¶
　(見漢惠帝五年漢國名注見周赧王四年漢中禁中/注見宋孝武帝大明六年相州注見漢元帝建昭二)¶
<pb:KR2o0020_WYG_047-56a>¶
　(年尉遲迥代人鄴縣名注見漢獻帝建安十五年/齊州注見漢景帝三年崔彭趙郡平棘人士謙子)¶
　　書法(特筆也於是周主入居天臺因以正陽宫為/丞相府書曰居東宫何誅意也周主雖㓜終)¶
　　(不有子乎遂入居之堅欲代周之意/可知矣綱目别嫌明㣲直書罪之)¶
　　發明(周主以戊戌六月嗣位至是年五月未及再/期以古者三年之䘮言之猶在諒闇中耳然)¶
　　(其驕滛暴虐人不堪命殆類乆於其位者是皆時/日曷䘮予及女偕亡之類也周公作無逸述商三)¶
　　(宗及文王享國乆長之由皆本於不遑暇逸至於/亦罔或克夀或三四年或五六年或七八年者乃)¶
　　(耽樂之君耳天元不道垂及二載不惟罔或克夀/而其國且覆亡之不暇觀綱目所書楊堅自為大)¶
　　(丞相假黄鉞召諸王還長安之語其威靈氣燄已/不可嚮邇宇文氏自此滅亡無復遺種然則人主)¶
<pb:KR2o0020_WYG_047-56b>¶
　　(欲永終天祿享國乆長者可不以商宗周/王為法而以天元之徒為覆轍之鑒乎)¶
周復佛道二教¶
　　書法(堅意也堅將有他志以/是求福干譽直書貶之)¶
○周相州總管蜀公尉遲迥舉兵相州討丞相堅堅遣¶
韋孝寛將兵討之考異(按漢孺子嬰居攝二年書翟義/起兵討莽莽遣兵拒撃唐中宗)¶
(嗣聖元年書李敬業起兵揚州太后遣將軍李孝逸撃/之盖凡舉兵以義則拒之者書撃不書討據此年後書)¶
(梁睿擊王謙則此條/下討字乃傳誤也)¶
　(尉遲迥知丞相堅將不利于周室謀舉兵討之韋孝/寛至朝歌疑有變稱疾徐行使人伺之孝寛兄子藝)¶
<pb:KR2o0020_WYG_047-57a>¶
　(為魏郡守迥遣迎孝寛悉以迥謀語孝寛孝寛攜藝/西走每至亭驛盡驅傳馬而去謂驛司曰蜀公將至)¶
　(宜速具酒食迥尋遣騎追孝寛至驛輙逢盛饌又無/馬遂遲留不進孝寛得免迥集文武士民令之曰楊)¶
　(堅藉后父之勢挾幼主以作威福不臣之迹暴于行/路吾與國舅甥任兼將相今欲與卿等紏合義勇匡)¶
　(國庇民何如衆咸從命迥乃自稱大總管奉趙王招/少子以號令堅以鄖公韋孝寛為行軍元帥以討迥)¶
　(初天元使楊尚希撫慰山東至相州聞天元殂謂左/右曰蜀公將有他計吾不去懼及於難遂夜遁歸長)¶
　(安堅遣/鎮潼關)集覽(鄖公韋孝寛封鄖鄖音云春秋楚鄖公/鍾儀邑地理沿革表今徳安府古鄖子)¶
　(國一云在江/夏雲杜縣)質實(朝歌郡名注見秦王政六年魏郡注/見漢元帝建昭二年蜀郡名注見晋)¶
　(武帝泰始八年益州一統志云鄖春秋時鄖子國名/後為楚所滅封鬭辛為鄖公即此地故址在徳安府)¶
<pb:KR2o0020_WYG_047-57b>¶
　(境内潼關注見漢/獻帝建安十六年)¶
　　書法(書舉兵討罪堅也故迥書官/書爵重予之而堅兵止書撃)¶
　　發明(楊堅為相未有可誅之罪尉遲迥遽爾舉兵/而綱目亦亟書而予之何哉堅在周朝位望)¶
　　(隆重相表竒異人固以大事目之今既自為大丞/相假黄鉞居東宫又召諸王還長安則其簒周必)¶
　　(矣迥能舉兵討之縱兵敗而死要之為國討賊是/固不容不予之也自北史隋史紀傳能書迥舉兵)¶
　　(而不能書迥討堅皆反以堅遣韋孝寛討迥為文/至通鑑始變文書迥謀舉兵討堅然亦不免書堅)¶
　　(遣將討迥故分注因而述之較之陳夀志三國以/毌丘儉諸葛誕等為反者固已逕庭然迥堅互謂)¶
　　(之討則其孰是孰非特末定也今綱目之脩盡正/前史之失故上書蜀公迥舉兵討堅特書其爵而)¶
<pb:KR2o0020_WYG_047-58a>¶
　　(下書堅遣韋孝寛撃迥不書其官曰討曰撃名義/始定而後是非予奪皆判然明白於書法之間矣)¶
　　(噫一字褒貶非深得春秋之㫖者孰能/脩之君子安得不三嘆三詠於綱目)¶
周丞相堅殺畢王賢¶
　(周雍州牧畢刺王賢謀殺/堅事洩堅殺賢并其三子)集覽(畢刺王畢邑名賢所/封也在鎬東南杜中)¶
　(刺王注見宋明/帝泰始七年)質實(雍州注見唐𤣥宗/開元十一年京兆)¶
　　書法(於是賢謀殺堅事洩則何以不書書殺堅志/也徴諸王還長安堅固有盡殺諸王之志矣)¶
　　(雖㣲此謀將得免乎是故畢王賢謀殺/堅不書書殺趙王招謀殺堅不書書殺)¶
秋七月突厥執齊髙紹義歸之於周¶
<pb:KR2o0020_WYG_047-58b>¶
　(周送千金公主於突厥遣賀若誼賂佗鉢可汗以求/髙紹義佗鉢偽與紹義獵於南境使誼執之紹義至)¶
　(長安徙/蜀病死)質實(突厥北狄國名注見梁武帝大同/十一年賀若誼洛陽人弼之弟)¶
　　書法(紹義嘗書討而削其國矣此其復書齊何終/暴齊之餘孽也以為予其不忘本朝者過矣)¶
　　發明(齊已滅矣猶書曰齊髙紹義何哉紹義固齊/之紹義而非周突厥之紹義也掲國書之亦)¶
　　(所以遂其不忘/本朝之志云爾)¶
周青州總管尉遲勤舉兵應相州¶
　(勤迥之弟子也舉兵應迥迥所統相衞黎洺貝趙冀/瀛滄勤所統青齊膠光莒等州皆從之衆数十萬榮)¶
　(申楚潼兖州蘭陵亦應迥迥遣將取建潞圍恒沂㧞/曹亳遣使招并州刺史李穆穆子士榮以穆所居天)¶
<pb:KR2o0020_WYG_047-59a>¶
　(下精兵處隂勸穆從迥穆深拒之堅使穆子渾往布/腹心穆使渾奉熨斗於堅曰願執威柄以尉安天下)¶
　(又以十三鐶金帯遺堅十三鐶金帯者天子之服也/堅大悦穆兄子崇為懐州刺史初欲應迥後知穆附)¶
　(堅慨然太息曰闔家富貴者數十人值國有難竟不/能扶傾繼絶復何靣目處天地間乎不得已亦附於)¶
　(堅/)質實(相衛黎洺貝趙冀瀛滄九州名相注見漢元/帝建昭二年魏郡衛注見秦王政六年朝歌)¶
　(黎注見漢成帝綏和三年黎陽洺注見漢武帝元狩/四年廣平貝注見漢帝𤣥更始二年河間滄注見晋)¶
　(穆帝永和六年青齊膠光莒五州名青注見漢桓帝/永康元年齊注見漢景帝三年濟南按一統志膠本)¶
　(春秋介國地名漢為黔陬縣地属琅邪郡晋屬城陽/郡後魏置膠州取境内膠水為名隋置膠西縣以黔)¶
　(陬縣省入唐省州入髙宻縣宋置臨海軍金改為膠/西縣屬宻州元改置膠州屬益都路國朝省縣入)¶
<pb:KR2o0020_WYG_047-59b>¶
　(州改屬萊州府光注見漢安帝永和二年東萊莒注/見漢獻帝建安二年榮申楚潼兖五州名榮注見梁)¶
　(武帝普通六年鄭城申注同上太清二年義陽楚注/見宋孝武帝大明三年山陽潼注見梁武帝普通五)¶
　(年潼縣兖注見漢獻帝興平二年蘭陵郡名注見漢/光武建武四年建潞二州名建注見梁武帝中大通)¶
　(六年建興潞注見周赧王五十三年上黨恒沂二州/名恒注見漢光武建武九年常山沂注見太建五年)¶
　(北徐曹亳二州名曹注見漢光武建武八年濟隂亳/注見漢獻帝建安十五年譙并州注見齊明帝建武)¶
　(三年熨斗帝王世紀曰紂欲作重刑乃先作大熨斗/以火熨之使人舉手輙爛與妲己為戯今人以伸帛)¶
　(者其遺意也懐州注/見宋順帝昇明元年)¶
周丞相堅自加都督中外諸軍事　周鄖州總管司馬¶
<pb:KR2o0020_WYG_047-60a>¶
消難舉兵應相州質實(鄖州注見周世宗/顯徳五年安陸)　周丞相堅¶
殺趙王招越王盛¶
　(趙王招謀殺堅邀堅過其第引入寢室伏壯士於室/後堅左右皆不得從唯腹心元胄坐户側酒酣招以)¶
　(佩刀刺𤓰連啗堅欲因而刺之胄進曰相府有事不/可乆留招叱之使却胄瞋目憤氣扣刀入衞扶堅趨)¶
　(去招將追之胄以身蔽户招不得出堅乃誣招與越/王盛謀反皆殺之及其諸子賞賜元胄不可勝計周)¶
　(室諸王數欲伺隙殺堅都督/李圓通嘗保䕶之由是得免)¶
八月周丞相堅遣司錄髙熲監相州諸軍¶
　(周韋孝寛軍至永橋城諸將請先攻之孝寛曰城小/而固若攻而不㧞損我兵威今破其大軍此何能為)¶
<pb:KR2o0020_WYG_047-60b>¶
　(於是引軍壁於武陟與尉遲迥隔沁水相持不進孝/寛長史李詢宻啓丞相堅云總管梁士彦宇文忻崔)¶
　(𢎞度並受迥金堅以為憂與鄭譯謀代之李徳林曰/公與諸將皆國家貴臣未相服從今正以挾令之威)¶
　(控御之耳前所遣者疑其乖異後所遣者安知其能/盡腹心邪又取金之事虚實難明今一旦代之或懼)¶
　(罪逃逸若加縻縶則自鄖公以下莫不驚疑且臨敵/易將此燕趙之所以敗也如愚所見但遣公一腹心)¶
　(明於智畧素為諸將所信服者速至軍所使觀其情/偽縱有異意必不敢動動亦能制之矣堅大悟乃命)¶
　(少内史崔仲方往監諸軍為之節度辭以父在山東/又命劉昉鄭譯昉辭以未嘗為將譯辭以母老堅不)¶
　(恱府司録髙熲請行堅喜遣之熲受命亟發遣/人辭母而已自是堅措置軍事皆與徳林謀之)集覽¶
　(永橋城在懐州懐縣今武陟有故懐縣城武陟縣屬/河内郡唐髙祖置陟州武徳四年州廢復為武陟縣)¶
<pb:KR2o0020_WYG_047-61a>¶
　(按今懐州/古河内也)質實(武陟縣名注見周威烈王六年懐沁/水注見隋煬帝大業四年梁士彦烏)¶
　(氐人宇文忻朔方人崔𢎞度安平人崔仲方博陵人/臨敵易將此燕趙之所以敗燕易將謂以騎刼代樂)¶
　(毅事在周赧王三十六年趙易將謂/以趙蔥代李牧事在秦王政十八年)¶
周司馬消難以鄖州降陳¶
　(消難舉兵丞相堅遣王誼討之消難遂以九州八/鎮降陳遣其子永為質以求援陳遣樊毅等應之)質¶
　實(為質注見漢和帝/永元元年納質)¶
　　書法(不書叛何拒堅不敵非叛周/也恕司馬所以惡楊氏也)¶
　　發明(消難何以不書叛討堅不克/而外投他國故不得為叛也)¶
<pb:KR2o0020_WYG_047-61b>¶
周益州總管王謙起兵于蜀丞相堅遣行軍元帥梁睿¶
撃之質實(益州注見晋武帝泰始八年/梁睿安定烏氐人禦之子)　梁遣使如周¶
考異(提要此句/上有後字)¶
　(梁使中書舎人柳莊奉書入周丞相堅執莊手曰孤/昔從役江陵深䝉梁主殊眷今猥䝉顧託當相與共)¶
　(保歳寒耳時諸將競勸梁主舉兵與尉遲迥連謀以/為進可以盡節周氏退可以席卷山南梁主疑未决)¶
　(㑹莊至具道堅語且曰昔袁紹劉表王凌諸葛誕皆/一時雄傑據要地擁強兵然功業莫就禍不旋踵良)¶
　(由魏晋挾天子保京都仗大順以為名故也今尉遲/迥昏耄已甚消難王謙常人之下者非有匡合之才)¶
　(周朝將相多為身計競效節於楊氏以臣料之迥等/終當覆滅隨公必移周祚未若保境息民以觀其變)¶
<pb:KR2o0020_WYG_047-62a>¶
　(梁主/然之)質實(柳莊河東觧人江陵縣名注見漢獻帝建/安十三年袁紹汝南人漢末為冀州刺史)¶
　(劉表髙平人漢末為荆州刺史王凌太原人曹魏時/假節都督揚州諸葛誕琅邪人曹魏時為揚州都督)¶
　(旋踵注見漢昭/帝元平元年)¶
周尉遲迥兵敗自殺¶
　(髙熲至為橋於沁水尉遲迥之子魏安公惇軍沁東於上/流縱火栰熲豫為土狗以禦之惇布陳二十餘里麾兵小)¶
　(却欲待孝寛軍半度撃之孝寛因其却鳴鼓齊進軍既度/熲命焚橋以絶士卒反顧心惇兵大敗孝寛乗勝進追至)¶
　(鄴迥卒十三萬陳於城南勤帥衆五萬自青州赴迥以三/千騎先至迥素習軍旅老猶被甲臨陳其麾下兵皆關中)¶
　(人為之力戰孝寛等軍不利而却鄴中士民觀戰者數萬/人宇文忻曰事急矣吾當以詭道破之乃先射觀者觀者)¶
<pb:KR2o0020_WYG_047-62b>¶
　(皆走轉相騰藉聲如雷霆忻乃傳呼曰賊敗矣衆復振因其擾/而乗之迥軍敗保城孝寛縱兵圍之迥擲弓於地罵堅極口而)¶
　(自殺迥起兵六十八日而敗韋孝寛分兵悉平闗東梁/主聞迥敗謂柳莊曰若從衆人之言社稷已不守矣)質實¶
　(魏安縣名注見梁武帝天監四年墊江軍旅注/同上中大通二年社稷注見新莽天鳳元年)¶
　　書法(書周何迥之舉兵以為周也敗之者孝寛也其以自/敗為文何不以逆加順之辭也綱目之惡堅甚矣下)¶
　　(書王謙/義同)¶
周丞相堅以髙熲為司馬¶
　(丞相堅之初得政也待劉昉鄭譯甚厚言無不從及/辭監軍堅始踈之以熲代昉為司馬隂敕官屬不得)¶
　(白事於譯譯/懼求觧職)¶
<pb:KR2o0020_WYG_047-63a>¶
司馬消難奔陳周復取鄖州周丞相堅以其世子勇¶
為洛州總管質實(洛州注見秦莊/㐮王元年三川)¶
　(總統舊/齊之地)¶
冬十月日食質實(日食注見新/莽天鳳元年)　周丞相堅殺陳王純¶
　周王謙敗死　十一月周相州總管鄖公韋孝寛卒¶
　(孝寛乆在邊境屢抗彊敵所經畧布置人初莫之觧/見其成事方乃驚服篤意文史敦睦宗族所得俸祿)¶
　(不及/私室)¶
十二月周丞相堅自為相國進爵隨王加九錫質實(九/錫)¶
<pb:KR2o0020_WYG_047-63b>¶
(注見漢平帝/元始五年)　周隨王堅殺代王逹滕王逌質實(代國/名注)¶
(見秦王政三年滕國名/注見唐懿宗咸通九年)¶
(辛陳太建十三年周大象三年二月以後隋髙祖/丑文帝楊堅開皇元年  是歳周亡隋代凡三國)春二¶
月隋王堅稱皇帝¶
　(庾季才勸隋王以今月甲子應受天命李穆盧賁亦/勸之於是周主遜居别宫隋王即皇帝位時周境内)¶
　(有州二百一十一郡五百八隋皆有之初隋主與周/載下大夫榮建緒有舊將受禪建緒出為息州刺史)¶
　(隋主謂曰且躊躇當共取富貴建緒正色曰明公此/㫖非僕所聞及是來朝隋主曰卿亦悔否對曰臣位)¶
　(非徐廣情類楊彪竇毅之女聞周主禪自投堂下撫/膺太息曰恨我不為男子救舅氏之患毅及㐮陽公)¶
<pb:KR2o0020_WYG_047-64a>¶
　(主掩其口曰汝勿妄言滅吾族由是竒/之及長以適唐公李淵淵昞之子也)集覽(載下大/夫禮地)¶
　(官有載師注載之言事也事民而税之位非徐廣晋/恭帝時徐廣為秘書監恭帝禪位于劉裕廣流涕哀)¶
　(慟侍中謝晦謂之曰徐公得無小過廣曰君為宋朝/佐命身是晋室遺老悲歡之事固不可同情類楊彪)¶
　(漢獻帝時楊彪為太尉司空見漢祚將終遂稱脚攣/不復行魏文帝受禪欲以為太尉彪曰彪備位漢三)¶
　(公不能有所損益豈可更/賛維新之政遂固辭之)質實(息州注見漢平帝元/興四年新息躊躇猶)¶
　(豫貌又住足也徐廣晋末東莞人楊彪漢末華隂人/㐮陽縣名注見宋明帝泰始元年唐國名注見周威)¶
　(烈王二十/三年晋陽)¶
隋改官名¶
<pb:KR2o0020_WYG_047-64b>¶
　(崔仲方勸隋主除周六官依漢魏之舊於是置三師/三公及尚書門下内史秘書内侍五省御史都水二)¶
　(臺太常等十一寺左右衞等十二府以分司統職又/置上柱國至都督十一等勲官以酬勤勞特進至朝)¶
　(散大夫七等散官以加文武官之有徳聲者改侍中/為納言以髙熲為僕射兼納言虞慶則為内史監李)¶
　(徳林為/内史令)質實(六官注見太建九年六卿三師注見漢/平帝元始元年三公注見梁武帝太清)¶
　(元年特進注見漢成帝鴻嘉元年/納言官名注見漢靈帝光和元年)¶
隋主追尊考為武元帝隋立后獨孤氏¶
　(后家世貴盛而能謙恭雅好讀書言事多與隋主意/合甚寵憚之宫中稱為二聖隋主每臨朝后輙與方)¶
　(輦而進至閤乃止使宦官伺隋主政有所失隨事匡/諫退朝同反燕寢有司奏稱周禮百官之妻命於皇)¶
<pb:KR2o0020_WYG_047-65a>¶
　(后請依古制后曰婦人預政或從此為漸不可開其/源也崔長仁后之中外兄弟也犯法當斬隋主以后)¶
　(故欲免之后曰國家之事焉可顧私長仁竟坐死后/性儉約隋主嘗合止利藥須胡粉一両求之宫中不)¶
　(得隋主亦懲周氏之失不以權任假借外戚后兄弟/不過將軍刺史外家吕氏素㣲賤求訪不知所在及)¶
　(即位始求得舅子永吉乃追封/外祖為齊郡公以永吉襲爵)集覽(方輦併両/輦而行)質實¶
　(崔長仁博陵人齊郡注/見漢桓帝永康元年)¶
隋立世子勇為太子諸子皆為王¶
　(廣為晋王俊為秦王/秀為越王諒為漢王)¶
隋廢周主闡為介公改封周太后楊氏為樂平公主¶
<pb:KR2o0020_WYG_047-65b>¶
　(初劉鄭矯詔以隋主輔政楊后雖不與謀然以嗣主/㓜冲恐權在他族聞之甚喜後知其父有異圖意頗)¶
　(不平形於言色及禪位憤惋愈甚隋主愧之/改封樂平公主欲奪其志公主誓不許乃止)質實(介/州)¶
　(名注見周威烈王二十三年西河樂平縣名注/見宋文帝元嘉十三年劉鄭謂劉昉鄭譯也)¶
　　書法(綱目故后書改封二漢黄皇室主周樂平公/主皆守節者也故皆書其改號若齊之太原)¶
　　(公主魏孝静/后則削之矣)¶
隋主盡滅宇文氏之族¶
　(虞慶則勸隋主盡滅宇文氏髙熲楊惠亦依違從之/李徳林固争以為不可隋主作色曰君書生不足與)¶
　(議此於是周太祖以下子孫皆死而徳林品位遂不/進胡氏曰隋文以書生斥李徳林此猾胥險吏之常)¶
<pb:KR2o0020_WYG_047-66a>¶
　(態也隋得天下無功無徳特以姿相竒偉盖與蕭道/成同而其亡國則有二焉一曰隋文以胥吏治國二)¶
　(曰獨孤后以妬忌/治家如是而已矣)¶
　　書法(丁酉殺髙緯夷其族之報也隋不鍳之而又/甚焉滅國自蕭道成始書滅其族未書盡滅)¶
　　(也於是始書盡滅/隋之不永宜哉)¶
　　發明(昔周以兵定天下然封殷後於宋爵以上公/觀當時命之之詞所謂統承先王修其禮物)¶
　　(作賔王家與國咸休永世無窮者尤欲使之綿延/不絶長保其祀古人忠厚之意盖如此後世簒竊)¶
　　(之主既自以傳禪為文往往反誅赤前朝之族無/復遺種夫奪人土地攘人家國傾人社稷掩其所)¶
　　(有以為己物是亦不翅足矣而又盡勦其族使之/影滅跡絶蕩無炊烟雖自古以兵滅人國者殆不)¶
<pb:KR2o0020_WYG_047-66b>¶
　　(若是之惨禍亂相踵遂以為法應如是是豈可以/人理論哉綱目於隋書其盡滅宇文氏之族滅而)¶
　　(曰盡其惡之之意為如何耶簒殺相尋展轉/屠滅亦徒重君子之歎而已於隋主乎何誅)¶
隋徴蘓威為太子少保¶
　(威綽之子也少有令名周宇文䕶強以女妻之威見/䕶專權恐禍及已屏居山寺以諷讀為娛周髙祖聞)¶
　(其賢除車騎大將軍辭疾不拜隋主為丞相髙熲薦/之隋主召見與語大悦居月餘聞將受禪遁歸田里)¶
　(熲請追之隋主曰此不欲預吾事耳置之及受/禪徴拜太子少保追封綽為邳公以威襲爵)質實¶
　(蘓威京兆武功人邳州名/注見漢髙帝六年下邳)¶
三月隋以賀若弼為吳州總管韓擒虎為廬州總管¶
<pb:KR2o0020_WYG_047-67a>¶
　(隋主有并吞江南之志問將於髙熲熲薦弼與/擒虎故以弼鎮廣陵擒虎守廬江使潜為經畧)質實¶
　(吳州注見漢武帝元朔五年淮南賀若弼洛陽人韓/擒虎河東人廬州注見漢景帝五年廬江廣陵縣名)¶
　(注見梁武帝太清二年廬江/縣名注見唐懿宗光啟三年)¶
隋以蘓威為納言¶
　(初蘓綽在西魏以國用不足為征税法頗重既而嘆/曰今所為者正如張弓非平世法也後之君子誰能)¶
　(弛之威聞其言毎以為己任至是奏减賦役務從輕/簡隋主從之隋主常怒一人將殺之威入閤進諫隋)¶
　(主不納將自出斬之威當前不去隋主避之而出威/又遮止隋主拂衣而入良乆乃召威謝曰公能若是)¶
　(吾無憂矣謂朝臣曰蘓威不值我無以措其言我不/得蘓威何以行其道楊素才辯無雙至於斟酌古今)¶
<pb:KR2o0020_WYG_047-67b>¶
　(助我宣化非威之匹也威若逢亂世南山四皓豈易/屈哉威嘗言於隋主曰臣先人每戒臣云唯讀孝經)¶
　(一卷足以立身治國何用多為隋主深然之威與髙/熲同心協賛政刑大小無不與謀盧賁劉昉元諧李)¶
　(詢張賔等謀黜熲威五人相與輔政謀泄昉等委罪/於賔賁公卿奏二人當死隋主以故舊不忍誅並除)¶
　(名為/民)集覽(入閤進諫唐太宗貞觀元年制自今中書/門下及三品以上入閤議事皆命諫官隨)¶
　(之有失輙諫注天子御便殿百官入見曰入閤宋太/宋淳化三年行入閤儀舊制入閤唯殿中省細仗隨)¶
　(両省供奉官先入陳於庭上以為儀衞太簡命有司/更設黄麾仗其殿中省細仗仍舊從新制也神宗熙)¶
　(寜三年罷入閤儀王珪等言入閤者乃唐隻日紫宸/殿受常朝之儀也唐紫宸殿與今同而唐宣政殿即)¶
　(今文徳殿唐制天子坐朝必立仗於正衙若止御紫/宸即喚正衙仗自宣政殿東西閤門入故謂之入閤)¶
<pb:KR2o0020_WYG_047-68a>¶
　(禮經考索曰衙謂正朝也其禮尊閤謂燕見也其禮/殺或者不辨而以入閤儀注為朝廷非常之禮失其)¶
　(本意矣南山四皓四皓以漢髙嫚士同入商洛山漢/髙徴之不來共隐終南山南山注見漢文帝三年四)¶
　(皓注見漢/髙帝十年)質實(楊素華/隂人)¶
夏四月隋放散樂禁雜戲　隋築長城¶
　(長城之役汾州胡千餘人亡叛隋主召汾州刺史韋/冲問之對曰夷狄反覆由牧宰不稱所致臣請以理)¶
　(綏静可不勞兵而定隋主然/之命冲綏懐叛者月餘皆至)質實(汾州注見周威烈/王二十三年西河)¶
　　書法(自秦始書長城其後元魏一書東魏一書髙/齊三書今隋又見書矣終綱目書築長城十)¶
　　(詳秦始皇三十三年而隋自是凡四/書焉用民如此欲長有天下難矣)¶
<pb:KR2o0020_WYG_047-68b>¶
五月隋主堅弑介公闡¶
　(諡曰周/静帝)¶
秋七月隋定服色¶
　(初隋詔朝服尚赤戎服尚黄常服通用雜色至是隋/主始服黄百僚畢賀於是百官常服同於庶人皆着)¶
　(黄袍隋主朝服亦如之/唯以十三鐶帶為異)¶
　　書法(後世人君/服黄始此)¶
八月吐谷渾冦凉州隋遣兵撃敗之考異(冦當作侵後/開皇三年書)¶
(冦隋臨洮冦/幽州並同)考證(冦當作/入隋)質實(吐谷渾西域種名注見/晋元帝建武元年凉州)¶
<pb:KR2o0020_WYG_047-69a>¶
(注見唐中宗/景龍二年)　九月隋以蜀王秀為益州總管　隋僕¶
射髙熲督諸軍侵陳　隋鑄五銖錢質實(五銖錢注見/宋文帝元嘉)¶
(三十/年)¶
　(初周齊所鑄錢凡四等及民間私錢名品甚衆輕重/不等隋主患之更鑄五銖錢背面肉好皆有周郭每)¶
　(一千重四斤二両悉禁古錢及私錢置様於關/不如様者沒官銷毁自是錢幣始一民間便之)集覽¶
　(背靣肉好漢食貨志肉好皆有周郭韋昭/曰肉錢形好錢孔也肉柔又反好呼報反)¶
　　書法(自是終隋世無書改鑄者五銖為輕重之中/信矣綱目用五銖無改者二西漢元狩五年)¶
　　(以後東漢與隋皆/終其世無改者也)¶
<pb:KR2o0020_WYG_047-69b>¶
隋上柱國鄭譯有罪除名¶
　(譯自以被疎隂呼道士醮章祈福婢告以為巫蠱譯/又與母别居為憲司所劾除名隋主下詔曰譯若留)¶
　(之於世在人為不道之臣戮之於朝入地為不/孝之鬼宜賜以孝經令其熟讀仍遣與母共居)集覽¶
　(醮章醮祭章表也謂奏/表於天以逹其誠欵)質實(巫蠱注見漢武/帝太始元年)¶
　　發明(凡賣國之人簒君雖賴其用而心皆薄之如/隋主之於鄭譯是也然隋主能下詔暴揚其)¶
　　(罪謂為不道之臣抑不知簒人之國弑其主而滅/其族其為不道當如何耶書曰鄭譯有罪除名譯)¶
　　(佐隋得國者也譯既有罪則隋主從可知/矣明於知人暗於知己其隋主之謂乎)¶
冬十月隋初行新律¶
<pb:KR2o0020_WYG_047-70a>¶
　(初周法比於齊律煩而不要隋主命髙熲鄭譯及楊/素裴政等更加修定政練習典故逹於從政乃采魏)¶
　(晋舊律下至齊梁沿革重輕取其折𠂻去梟轘鞭法/非謀叛無族罪始制死刑二絞斬流刑二自二千里)¶
　(至三千里徒刑五自一年至五年杖刑五自六十至/百笞刑五自十至五十又制議請減贖官當之科以)¶
　(優士大夫除訊囚酷法考掠不得過二百枷杖大小/咸有程式民有枉屈縣不為理者聼以次經郡州省)¶
　(若仍不為理聼詣闕伸訴自是法制遂定後世多遵/用之隋主嘗怒一郎於殿前苔之諌議大夫劉行本)¶
　(進曰其人素清其過又小願少寛之隋主不顧行本/前曰陛下不以臣不肖置臣左右臣言若是陛下安)¶
　(得不聼若非當致之於理豈得輕臣而不顧也/因置笏於地而退隋主歛容謝之原所笞者)集覽¶
　(減贖官當之科夣溪筆談曰律云免官者三載之後/降先品二等叙免所居官及官當者期年之後降先)¶
<pb:KR2o0020_WYG_047-70b>¶
　(品一等叙降先品者謂免官上官皆免則從未降之/品降二等叙之免所居官之官當止一官故降未降)¶
　(之品一等叙之也一郎郎/注見漢武帝元朔三年)質實(梟轘梟古堯反注見/漢靈帝建寜元年轘)¶
　(音患注見晋元帝太/興三年劉行本沛人)¶
　　書法(此後世以笞杖徒/流死定罪始此)¶
隋以梁彦光為相州刺史房恭懿為海州刺史¶
　(初彦光為岐州刺史岐俗質厚彦光以静鎮之奏課/連為天下最隋主下詔褒羙賜粟帛徙相州刺史鄴)¶
　(自齊亡衣冠士人多遷入關唯工商樂户移實州郭/風俗險詖好興謡訟目彦光為著㡌餳隋主聞之免)¶
　(彦光官彦光請復為之發摘姦伏有若神明豪猾潜/竄闔境大治於是招致名儒每鄉立學親臨䇿試褒)¶
<pb:KR2o0020_WYG_047-71a>¶
　(勤黜怠風化大變無復訟者新豊令房恭懿政為三/輔之最每朝謁隋主呼至榻前訪以治民之術謂諸)¶
　(州朝集使曰房恭懿志存體國爱養我民卿等宜/師之因擢為海州刺史由是吏多稱職百姓冨庶)集¶
　覽(奏課連為天下最本傳作奏課連最為天下第一/也按漢律秋冬遣無害吏論課殿最漢書音義曰)¶
　(上功曰最下功曰殿又注見漢武帝元鼎四年課殿/著㡌餳著陟畧反㡌頭衣也餳徐盈反乾餹也本傳)¶
　(作戴㡌餳朝集使自外入/朝與朝班者曰朝集使)質實(梁彦光烏氐人岐州/注見周顯王八年新)¶
　(豐縣名注見漢元帝建昭二年房恭懿洛陽人三輔/注見漢武帝元朔四年右内史海州注見秦二世二)¶
　(年/郯)¶
十二月隋聽民出家賦錢寫書造像¶
<pb:KR2o0020_WYG_047-71b>¶
　(隋主詔境内之民任聼出家仍令計口出錢營造經/像於是時俗風靡民間佛書多於六經數十百倍)¶
　　書法(二教再黜再復冩書造像可知矣未聞有賦/錢為此者書賦錢甚譏之也繼又申之以毁)¶
　　(像之禁隋主之用情異教/亦至矣而其應何如哉)¶
　　發明(隋主以不學得國故其所為大率庸俗猥鄙/如聼民出家之類是也梁魏建寺造塔滅亡)¶
　　(不暇隋主必笑其奉佛不得要領故以冩書造像/為真福田其髙於梁魏一等矣然身弑國滅佛亦)¶
　　(無如之何綱目直書於册則隋主之/為人亦可知已尚何梁魏之足笑哉)¶
突厥佗鉢可汗死分立四可汗¶
　(佗鉢可汗病且卒謂其子菴邏曰吾兄不立其子委/位於我我死汝當避大邏便及卒國人以大邏便母)¶
<pb:KR2o0020_WYG_047-72a>¶
　(賤菴邏實貴竟立為嗣大邏便心不服菴邏每遣人/詈辱之菴邏不能制因以國讓攝圗國人共迎立之)¶
　(號沙鉢畧可汗居都斤山菴邏降居獨洛水稱第三/可汗沙鉢畧以大邏便為阿波可汗還領所部又沙)¶
　(鉢畧從父玷厥居西面號逹頭可汗諸可汗各統/部衆分居四面沙鉢畧勇而得衆北方皆畏附之)質¶
　實(突厥北狄國名注見梁武帝大同十一年可汗注/見漢後主景耀四年一統志云都斤山在靼韃國)¶
　(中突厥可汗/常處於此)¶
突厥伐隋隋遣都尉長孫晟如突厥¶
　(隋主既立千金公主傷其宗祀覆没日夜請為周復/讐沙鉢畧謂其臣曰我周之親也今隋公自立而不)¶
　(能制復何靣目見可賀敦乎乃與髙寳寜合兵伐隋/隋主患之峻長城命虞慶則鎮并州屯兵以備之初)¶
<pb:KR2o0020_WYG_047-72b>¶
　(奉車都尉長孫晟送千金公主入突厥可汗愛其善/射留之竟嵗命諸子弟貴人與之親友突利設處羅)¶
　(侯沙鉢畧之弟也尤得衆心隂與晟盟晟與之遊獵/因察山川形勢部衆強弱靡不知之至是晟上書曰)¶
　(今諸夏雖安戎虜尚梗宜宻運籌䇿漸以攘之玷厥/之於攝圗兵彊而位下外名相屬内隙已彰鼔動其)¶
　(情必將自戰又處羅侯者姦多勢弱曲取衆心國人/愛之因為攝圗所忌其心殊不自安阿波首䑕介在)¶
　(其間頗畏攝圖受其牽率唯彊是與未有定心今宜/逺交而近攻離彊而合弱通使玷厥説合阿波則攝)¶
　(圗㢠廻兵自防右地又引處羅遣連奚霫則攝圗分衆/還備左方首尾猜嫌腹心離阻十數年後乗釁討之)¶
　(必可一舉而空其國矣隋主納之遣太僕元暉出伊/吾道詣逹頭賜以狼頭纛逹頭使來引居沙鉢畧使)¶
　(上以晟出黄龍道齎幣賜奚霫契丹遣為鄉導得至/處羅侯所深布心腹誘之内附反間既行果相猜貳)¶
<pb:KR2o0020_WYG_047-73a>¶
　集覽(突利設處羅侯突利其設之號也設猶言部突/厥之俗謂别部典兵者曰設其人名處羅侯首)¶
　(䑕注見晋恵帝太安二年首䑕両端右地注見漢武/帝天漢三年左右地兵又引處羅遣連奚霫奚本號)¶
　(庫莫奚其先東胡宇文之别種為匈奴所破竄居松/漠之東與突厥同俗魏書逹奚薄奚統奚吐奚四氏)¶
　(皆其部族也至隋始去庫莫而但曰奚唐末居隂凉/川在幽州之西南霫音習董衝又音先立反即白霫)¶
　(蠻也鐵勒諸部之號其後契丹強奚乃舉部役屬於/霫有東西奚焉遣連者謂引處羅侯遣令與奚霫連)¶
　(結也伊吾道伊吾注見漢明帝永平十五年狼頭纛/纛音毒又徒到反毛羽幢也蔡邕曰纛以犛牛尾為)¶
　(之突厥之先為鄰國所滅僅存一兒兵人刖足㫁臂/棄草澤中有牝狼以肉餌之及長與狼交合乃生十)¶
　(男各為一姓唯阿史那氏最賢遂為君長故於牙門/建狼頭纛示不忘本也契丹注見晋安帝義熈二年)¶
<pb:KR2o0020_WYG_047-73b>¶
　質實(長孫晟洛陽人并州注見齊/明帝建武三年髙寳寜修人)¶
　　書法(猾夏書冦恒也未有書伐者書伐隋何痛周/之無臣也自堅之簒周之臣子恬然臣之千)¶
　　(金公主獨能請於可汗為周復讐綱目與其志義/故再書伐此綱目之變例也終綱目外加内得書)¶
　　(伐者二是年千金公主以突厥伐隋辛/亥年劉崇以契丹伐周皆以復讐也)¶
　　發明(夷狄之於中國未有以伐書者今突厥乃書/伐隋何哉隋為不道戕滅周氏其女有和親)¶
　　(於虜者請兵欲為復讐之舉故綱目特書伐隋以/遂其不忘宗國之意云爾不然貴華賤夷其肯使)¶
　　(左祍之俗得以加乎中國/哉書法如此其㫖㣲矣)¶
(壬陳太建十四年/寅隋開皇二年)春正月陳主頊殂始興王叔陵作亂¶
<pb:KR2o0020_WYG_047-74a>¶
伏誅太子叔寳立¶
　(叔陵陳主之次子也性苛刻狡險好發古冡為揚州/刺史與新安王伯固密圗不軌陳主不豫太子與叔)¶
　(陵及長沙王叔堅並入侍疾陳主殂太子哀哭俯伏/叔陵抽剉藥刀斫之中項悶絶柳后來救又斫之叔)¶
　(堅手搤叔陵奪其刀叔陵走出雲龍門馳車還東府/召左右㫁青溪道赦東城囚以充戰士散金帛賞賜)¶
　(又召諸王將帥莫有至者唯伯固單馬赴之叔堅白/柳后以太后命召右衛將軍蕭摩訶入見受敕帥馬)¶
　(歩數百趣東府屯城西門叔陵惶恐自知不濟欲/奔隋臺軍邀斬之伯固亦為亂兵所殺太子即位)質¶
　實(始興郡名注見晋愍帝建興三年新安縣名注見/楚義帝元年不軌注見漢靈帝光和五年東府注)¶
　(見晋安帝元興元年青溪道注見宋明/帝泰始元年東城即東府注同本年)¶
<pb:KR2o0020_WYG_047-74b>¶
隋以晋王廣為河北行臺尚書令蜀王秀為西南行臺¶
尚書令秦王俊為河南行臺尚書令¶
　(隋主懲周氏孤弱而亡故使三子分涖方靣盛選僚/佐以王韶李雄李徹總晋王府庫事元巖為益州長)¶
　(史韶雄巖俱有骨鯁名徹前朝舊將故用之雄家世/以學業自通雄獨習騎射其兄子旦讓之雄曰自古)¶
　(聖賢文武不備而能成其功業者鮮矣雄雖不敏頗/觀前志但不守章句耳至是隋主謂雄曰吾兒更事)¶
　(未多卿才兼文武吾無北顧之憂矣二王欲為不法/韶巖輙不奉教或自鎻或排閤切諌二王甚憚之)¶
　集覽(骨鯁注見晋武/帝咸寜四年)質實(王韶太原人李雄趙郡人/元巖洛陽人益州注見晋)¶
　(武帝泰/始八年)¶
<pb:KR2o0020_WYG_047-75a>¶
陳遣使請和于隋二月隋師還¶
　(陳遣使請和于隋隋髙熲奏禮/不伐䘮隋主乃詔熲等班師)質實(班師注見陳後/主禎明元年)¶
夏五月突厥伐隋入長城¶
　(髙寳寜引突厥冦隋平州突厥悉發/五可汗控弦之士四十萬入長城)質實(平州注見/秦王政三)¶
　(年控弦注見漢帝𤣥更始二年一統志云長城在永/平府城北七十二里即秦䝉恬所築今因其遺址加)¶
　(修焉可汗注見漢/後主景耀四年)¶
六月隋作新都于龍首山¶
　(隋主嫌長安城制度狹小蘓威因勸遷都隋主夜與/威及髙熲共議明旦庾季才奏曰臣仰觀𤣥象俯察)¶
<pb:KR2o0020_WYG_047-75b>¶
　(圖記必有遷都之事且漢營此城將八百歳水皆鹹/鹵不甚宜人願陛下恊天人之心為遷徙之計隋主)¶
　(愕然謂熲威曰是何神也乃/詔熲等創新都于龍首山)質實(長安縣名注見漢/惠帝五年陛下注)¶
　(見漢光武建武二十七年一統志云龍首山在西安/府城北一十里首入渭水尾逹樊川長六十二里土)¶
　(赤不毛隋以長安城狹小/改作新都于龍首山遷焉)¶
冬十二月隋遣兵拒突厥却之¶
　(隋太子勇屯兵咸陽虞慶則屯𢎞化以備突厥行軍/總管逹奚長儒將兵二千與突厥可汗十餘萬衆遇)¶
　(于周槃軍中大懼長儒神色慷慨且戰且行轉鬬三/日晝夜凡十四戰五兵咸盡士卒以拳歐之手皆骨)¶
　(見殺傷萬計虜氣稍奪於是觧去詔以長儒為上柱/國時馮昱叱列長叉李崇皆為突厥所敗於是突厥)¶
<pb:KR2o0020_WYG_047-76a>¶
　(縱兵入冦武威等七郡六畜咸盡沙鉢畧更欲南入/逹頭引兵而去長孫晟又説沙鉢畧之子染干詐告)¶
　(沙鉢畧曰鐵勒等反/沙鉢畧懼引兵還)集覽(五兵前吾丘夀王傳註五/兵矛㦸弓劒戈榖梁傳注)¶
　(五兵矛㦸鉞刀楯弓矢叱列長叉叱列/虜複姓長叉其名叉初加反字作乂非)質實(咸陽縣/名注見)¶
　(周顯王九年𢎞化郡名注同上四十一年義渠逹奚/長儒代人慷慨注見漢髙帝五年武威郡名注見漢)¶
　(光武建武十年鐵勒北胡國/名注見宋文帝元嘉七年)¶
隋罷江陵總管¶
　(隋主既立待梁主恩禮彌厚納其女為晋/王妃罷江陵總管梁主始得專制其國)質實(江陵/縣名)¶
　(注見漢獻帝/建安十三年)¶
<pb:KR2o0020_WYG_047-76b>¶
(癸陳後主叔寳至徳/卯元年隋開皇元年)春正月陳以長沙王叔堅為江州¶
刺史¶
　(初陳主病創不能視事政無大小皆决於叔堅權傾/朝廷叔堅頗驕縱陳主忌之尚書孔範舍人施文慶)¶
　(日求其短搆之陳主/乃出叔堅刺江州)質實(江州注見晋明帝太寜/二年潯陽孔範㑹稽人)¶
二月朔日食　陳以毛喜為永嘉内史¶
　(陳中書通事舍人司馬申既掌機宻頗作威福陳主/欲用侍中毛喜為僕射申惡喜彊直言于陳主曰喜)¶
　(臣之妻兄髙宗時稱陛下有酒徳請逐去宫臣陛下/寜忘之邪陳主乃止尋以創愈置酒自慶引江總以)¶
　(下展樂賦詩既醉而命喜時山陵初畢喜不懌欲諫/則陳主已醉升階陽為心疾仆于階下移出省中陳)¶
<pb:KR2o0020_WYG_047-77a>¶
　(主醒謂吏部尚書江總曰彼實無疾伹欲/非我所為耳欲殺之不果以為永嘉内史)質實(司馬/申河)¶
　(内人僕射官名注見晋孝武帝太元十二年髙宗陳/宣帝廟號髙宗永嘉郡名注見晋安帝元興元年)¶
三月隋遷于新都　隋減調役弛酒鹽禁¶
　(初令民二十一成丁減役者歳為二十日調絹/為二丈周末𣙜酒坊鹽池鹽井至是皆罷之)集覽¶
　(減役者歳為二十日先是毎/歳十二番今減為二十日役)質實(𣙜注見漢武帝天/漢三年鹽池注見)¶
　(梁武帝天監五年鹽井注/見漢昭烈帝章武三年)¶
隋詔求遺書¶
　(秘書監牛𢎞上表曰典籍屢經䘮亂率多散逸周氏/聚書僅盈萬卷平齊所得裁抑五千興集之期屬膺)¶
<pb:KR2o0020_WYG_047-77b>¶
　(聖世為國之本莫此為先隋主/從之詔獻書一卷賚縑一匹)質實(牛𢎞安/定人)¶
　　書法(自漢成河平三年書求遺書至元魏再見/於是三見惜乎見於賦錢寫書之後也)¶
夏四月吐谷渾冦隋臨洮考證(冦當/作入)質實(臨洮郡名注/見秦始皇三)¶
(十三/年)　隋遣元帥衛王爽伐突厥大破之¶
　(突厥數入冦隋主下詔曰往者周齊抗衡俱通突厥/以虜輕重為國安危朕以為厚斂兆庶多惠豺狼未)¶
　(嘗感恩資而為賊節之以禮不為虚費省徭薄賦國/用有餘因入賊之物加賜將士息道路之民務為耕)¶
　(織清邊制勝成䇿在心諸將今行義兼含育有降者/納有違者死於是命衞王爽等為行軍元帥分八道)¶
　(出塞撃之與沙鉢畧可汗遇於白道總管李充言於/爽曰突厥狃於驟勝必輕我而無備以精兵襲之可)¶
<pb:KR2o0020_WYG_047-78a>¶
　(破也諸將多以為疑唯長史李徹賛成之遂與充帥/精騎五千掩撃突厥大破之沙鉢潜遁其軍無食粉)¶
　(骨為糧加以疾疫死者甚衆幽州總管隂夀出盧龍/塞撃髙寳寕突厥不能救寳寜為其下所殺和龍悉)¶
　(平/)質實(白道泉名注見梁武帝普通五年李充成紀/人幽州注見唐髙祖武徳四年隂夀武威人)¶
　(盧龍塞注見漢獻帝建安十二年和/龍城名注見晋帝奕太和四年龍城)¶
　　書法(突厥書伐隋矣隋亦書伐何盖存中國也再/書伐隋既足示復讐之義矣以手加足不可)¶
　　(以言/侵也)¶
陳郢州叛降隋隋主弗納質實(郢州注見漢後主/建興七年武昌)¶
　　書法(弗納叛臣盛節也自綱目以来於是始見繼/是凡三書之盖隋文於此有過人者矣書隋)¶
<pb:KR2o0020_WYG_047-78b>¶
　　(主予/之也)¶
　　發明(治天下國家者不患土地之不廣而唯患信/義之不立自南北分裂招降納叛互相傾奪)¶
　　(然終無益於勝敗之數徒負不義之名而已且吾/有臣而叛降於敵吾之所深惡也人有臣而叛降)¶
　　(於我我乃納而寵之可乎隋惟有見於此故於郢/州之降拒而弗納况陳人近方遣使請和今豈以)¶
　　(一城之故輕棄鄰好而啓兵争之禍哉此隋主不/納郢州之叛綱目所以特書而予之也後書夏侯)¶
　　(苖亦/然)¶
隋命左右僕射分判六部質實(隋上漏/圈子)¶
　(隋改度支尚書為民部都官尚書為刑部命左僕射/判吏禮兵三部事右僕射判民刑工三部事廢光祿)¶
<pb:KR2o0020_WYG_047-79a>¶
　(衛尉鴻臚寺/及都水臺)質實(光祿官名職掌食料注見漢元帝/初元四年衛尉官名職掌軍衛器)¶
　(仗注見唐髙祖武徳七年鴻臚官名職掌賔客注同/上年事物紀元云都水臺漢武帝元鼎二年始制水)¶
　(衡初秦有都水丞於是水衡方有都水帝置都/水謂之都水臺隋文帝仁夀元年始改為監)¶
　　書法(此六部之名/始見于此)¶
五月隋總管竇榮定與突厥戰于涼州突厥請盟而還¶
　(隋秦州總管竇榮定帥九總管歩騎三萬出涼州與/突厥阿波可汗相拒阿波屢敗前上大將軍史萬歳)¶
　(坐事配敦煌詣軍門請自效榮定遣人謂突厥曰士/卒何罪而殺之但當各遣一壯士決勝負耳突厥許)¶
　(諾因遣一騎挑戰榮定遣萬歳出應之斬其首而還/突厥大驚請盟而去長孫晟時為偏將使謂阿波曰)¶
<pb:KR2o0020_WYG_047-79b>¶
　(攝圖阿波兵勢不敵今攝圖日勝為衆所崇阿波不/利為國生辱攝圖必以罪歸阿波滅北牙矣阿波自)¶
　(度能禦之乎又為其使曰今逹頭與隋連和而攝圖/不能制可汗何不依附天子連結逹頭相合為彊此)¶
　(萬全計也阿波然之遣使隨晟入朝沙鉢畧聞之遂/襲北牙大破之阿波還無所歸西奔逹頭逹頭大怒)¶
　(遣阿波帥兵而來其部落歸之者將十萬騎遂與沙/鉢畧相攻屢破之復得故地兵勢益彊貪汗可汗素)¶
　(睦於阿波沙鉢畧奪其衆而廢之貪汗亡奔逹頭沙/鉢畧從弟地勒察别統部落亦以衆叛歸阿波連兵)¶
　(不已各遣使詣長安請/和求援隋主皆不許)集覽(北牙阿波可汗居/北靣故曰北牙)質實¶
　(竇榮定平陵人史萬嵗杜陵人敦煌郡名注/見漢武帝元朔三年挑戰注見漢王邦四年)¶
六月突厥冦幽州隋總管李崇戰死考證(冦當作/入隋)¶
<pb:KR2o0020_WYG_047-80a>¶
　(突厥冦幽州隋總管李崇帥歩騎三千拒之轉戰十/餘日師人多死遂保沙城突厥圍之城荒頺不可守)¶
　(軍士苦飢死亡畧盡突厥諭之使降崇知不免令其/士卒曰崇䘮師徒罪當萬死今日效命以謝國家乃)¶
　(挺刃突/陳而死)質實(李崇隴西成紀人穆之子砂/城注見晋帝奕太和五年)¶
　　書法(突厥再書伐隋矣此書冦何盟而復背也李/崇之處死審矣曷為不書死之書戰死惜之)¶
　　(也崇嘗欲從尉遲迥矣而不果使其死於此時綱/目必以死節予之矣書曰隋總管李崇惜乎不為)¶
　　(周死而死/於隋也)¶
　　發明(前日突厥兩書伐隋者因復讐之請伸臣子/之志也今日突厥書冦幽州者正夷夏之分)¶
　　(存中國之體也亦/各求其實而已耳)¶
<pb:KR2o0020_WYG_047-80b>¶
秋八月朔日食質實(日食注見新/莽天鳳元年)　陳以長沙王叔堅¶
為司空¶
　(叔堅未之江州復留/為司空實奪之權)質實(長沙郡名注見漢/獻帝興平元年)¶
冬十一月隋罷郡為州¶
　(兵部尚書楊尚希曰今或地無百里而數縣並置或/户不滿千而二郡分領僚衆費多租調歳减宜存要)¶
　(去閒併小為大則國家不虧粟帛選舉易得/賢良矣蘓威亦以為請隋主從之罷郡為州)質實(租/調)¶
　(注見晋惠帝/永熙元年)¶
十二月陳司空長沙王叔堅免¶
<pb:KR2o0020_WYG_047-81a>¶
　(叔堅既失恩心不自安為厭媚醮祀以求福陳主召/將殺之叔堅對曰臣犯大憲罪當萬死臣死之日必)¶
　(見叔陵願宣明詔責之/於九泉之下乃赦免官)集覽(必見叔陵去年叔陵弑/帝時帝得叔堅救之故)¶
　(云及/此)¶
隋更定律置博士¶
　(隋既頒律令蘓威屢欲有所更易李徳林曰修律令/時公何不言令既頒行且宜專守自非大為民害不)¶
　(可數更至是隋主覽刑部奏㫁獄數猶至萬以律尚/嚴宻乃敕威及牛𢎞等更定之除死罪八十一條流)¶
　(罪一百五十四條徒杖等千餘條定留五百條凡十/二卷自是刑網簡要疎而不失仍置律博士弟子員)¶
　集覽(定留謂訂/定而存留)¶
<pb:KR2o0020_WYG_047-81b>¶
　　發明(隋文以法律治天下前日得國之初首行新/律今又更定律令置博士官則當時之所崇)¶
　　(尚者從可知矣考之分注雖曰除減死刑務從簡/要然而律博士之設弟子員之置是豈明民之意)¶
　　(哉昔劉向有言有司請定法削則削筆則筆至禮/樂則不敢是敢於殺人不敢於養人也向之所言)¶
　　(其殆隋主之謂乎直/筆書之其義自見)¶
隋㳂河置倉運粟以給長安¶
　(隋主以長安倉廪尚虛詔西自蒲陜東至衞汴水次/十三州募丁運米又於衞州置黎陽倉陜州置常平)¶
　(倉華州置廣通倉轉相灌輸漕/闗東及汾晋之粟以給長安)集覽(轉相灌輸正義/曰轉陟兖反灌)¶
　(音館輸式隃反謂彼此/互相灌注互相輸送)質實(蒲陜二州名蒲注見周/赧王十二年陜注見周)¶
<pb:KR2o0020_WYG_047-82a>¶
　　(顯王四十五年衞汴二州名衞注見秦王政六年朝/歌汴注見周顯王二十九年大梁一統志云黎陽倉)¶
　　(在大明府濬縣東二里大伾山北麓乃隋文帝所置/及隋亂李宻襲倉以賑兵民唐宋皆復其制漕河北)¶
　　(糧儲以餉京師自政和後河易故道始廢華州注見/唐𤣥宗開元十一年汾晋二州名汾注見周威烈王)¶
　　(二十三年西河晋注見/漢獻帝建安七年河東)¶
　隋把州刺史和干子免¶
　　(時刺史多任武將類不稱職治書侍御史桞彧上表/曰昔漢光武與二十八將披荆棘定天下及功成之)¶
　　(後無所在職伏見詔書以和干子為把州刺史干子/弓馬武用是其所長治民蒞職非其所解如謂優老)¶
　　(可加厚賜若令刺舉所損殊多隋主善之干子竟免/或見隋主勤於聽受百僚奏請多有煩碎上疏諌曰)¶
<pb:KR2o0020_WYG_047-82b>¶
　　(自古聖帝莫過唐虞然皆勞於求賢而逸於任使陛/下留心治道無憚疲勞乃至營造細小之事出給輕)¶
　　(微之物一日之内酬答百司日旰㤀食夜分未寢動/以文簿憂勞聖躬願察臣言少減煩務唯經國大事)¶
　　(非臣下所能裁斷者奏請詳決自餘細務責成所司/隋主嘉之曰栁彧直士國之寳也彧又奏曰竊見京)¶
　　(邑爰及外州毎以正月望夜然燈逰戯竭貲破産競/此日時盡室并孥無問貴賤男女混雜緇素不分穢)¶
　　(行因此而生盗賊由斯而起/無益有損請行禁斷詔從之)集覽(刺舉刺七賜反譏/也如以鍼刺疾之)¶
　　(舉劾也盡室并孥孥通作帑詩宜爾室家樂爾妻帑/鄭氏曰今經典通為妻帑字中庸注古者謂子孫曰)¶
　　(帑左傳注杜/預曰妻子也)質實(桞彧河東觧人杞州注見/漢和帝延熹四年雍邱)¶
御批資治通鑑綱目卷三十五¶
