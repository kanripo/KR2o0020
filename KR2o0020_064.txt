# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.015955
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十五上
<pb:KR2o0020_WYG_064-1a>¶
　欽定四庫全書¶
御批資治通鑑綱目卷四十五上¶
　　(起己亥唐肅宗乾元二年○/盡戊午唐代宗大歴十三年)凡二十年¶
　(己/亥)二年春正月史思眀自稱燕王¶
　　(史思眀自稱大聖燕王周摯為行軍司馬李光弼曰/思明得魏州而按兵不進此欲使我懈惰而以精銳)¶
　　(掩吾不備也請與朔方軍同逼魏城求與之戰彼懲/嘉山之敗必不敢輕出得曠日引久則鄴城拔慶緒)¶
　　(死而彼無辭以用其衆矣/魚朝恩以為不可乃止)質實(燕國名注見髙祖武/徳四年幽州魏州注)¶
　　(見漢成帝綏和二年魏郡朔方郡名注見漢武帝元/朔元年嘉山注見𤣥宗天寳十五載鄴城注見漢獻)¶
<pb:KR2o0020_WYG_064-1b>¶
　　(帝初平/四年)¶
　鎮西節度使李嗣業卒於軍¶
　　(嗣業攻鄴城中流矢卒兵馬使荔非元禮代將其衆/初嗣業表段秀實為懐州長史知留後事秀實運芻)¶
　　(粟募兵市馬以奉鎮/西行營相繼於道)集覽(茘非羌/人複姓)質實(懐州注見宋/順帝昇明元)¶
　　(年/)¶
　　　書法(卒扵軍必書嘉死事也終綱目書卒扵軍八/祭遵馮異馬援諸葛亮劉方叚文振任雅相)¶
　　　(李嗣業舎是/無書者矣)¶
　二月月食既考異(提要作/日食既)¶
<pb:KR2o0020_WYG_064-2a>¶
　(先是百官請加皇后尊號上以問中書舎人李揆對/曰自古皇后無尊號惟韋后有之豈足為法上驚曰)¶
　(庸人㡬誤我㑹月食事遂寝后與李輔國/相表裏干預政事上頗不恱而無如之何)質實(月食/注見)¶
　(漢恵帝七/年月食既)¶
　　書法(月食不書此其書何月后妃象也張后之敵/陽已極極則必銷而至於亡天之厭之也决)¶
　　(矣不三年而輔國殺之此其/應也終綱目書月食一而已)¶
　　發眀(月食未有書而此書之者著張后/亂政之禍且以表其不終之兆也)¶
三月九節度之兵潰於相州¶
　(郭子儀等九節度圍鄴城壅漳水灌之慶緒堅守以/待思眀城中食盡淘馬矣以食馬而官軍無統御進)¶
<pb:KR2o0020_WYG_064-2b>¶
　(退無所禀城久不下上下解體思明引兵趣鄴選精/騎日於城下抄掠官軍出則散歸其營晝備之則夜)¶
　(至夜備之則晝至又多遣壮士竊官軍装號督趣運/者妄殺戮人舟車所聚則宻縦火焚之往復聚散自)¶
　(相辨識而官軍不能察也由是諸軍乏食思明乃引/大軍直抵城下刻日决戰官軍歩騎六十萬陳於安)¶
　(陽河北李光弼王思禮許叔冀魯炅先戰殺傷相半/郭子儀承其後未及布陳大風忽起吹沙㧞木天地)¶
　(晝晦咫尺不辨兩軍大驚官軍潰而南賊潰而北子/儀㫁河陽橋保東京戰馬萬匹惟有三千甲仗十萬)¶
　(遺棄殆盡東京士民駭散留守崔圎等奔襄鄧諸道/兵潰歸所過剽掠惟李光弼王思禮整軍而歸子儀)¶
　(至河陽周摯引兵爭之不得都虞候張用濟築/南北兩城而守之諸將各上表請罪上皆不問)集覽¶
　(竊官軍装號私竊效其衣装/及每夜信號令其不能辨識)質實(相州注見漢元帝/建昭二年魏郡漳)¶
<pb:KR2o0020_WYG_064-3a>¶
　(水注見晉孝武帝太元九年抄掠注見隋恭帝皇泰/二年安陽縣名注見晉恵帝永興元年河北道名注)¶
　(見漢成帝綏和二年魏郡㐮鄧二州名㐮注見漢獻/帝建安十二年㐮陽鄧注見周赧王十四年穰河陽)¶
　(縣名注見昭宣帝/天祐二年孟津)¶
　　書法(前書郭子儀等九節度討安慶緒矣此其止/書九節度何無帥也無帥也則前者曷為首)¶
　　(子儀書首子儀而等光弼於諸鎮所以見子儀之/可以帥光弼也書九節度之兵潰而不書子儀所)¶
　　(以見咎在於無/帥也其㫖深矣)¶
　　發眀(春秋書王師敗績于茅戎君子謂聖人惡周/王失道故以王師自敗為文夫長子帥師弟)¶
　　(子輿尸雖正猶凶此荀林父所以有邲之敗也今/以九節度之師而無所統又以宦官臨之是弟子)¶
<pb:KR2o0020_WYG_064-3b>¶
　　(輿尸而又不正也故綱目於此以自潰為文若曰/九節度之衆無有能潰之者唐自潰之云耳夫以)¶
　　(歩騎六十萬之衆一旦無故自/潰然則唐之不亡豈非幸歟)¶
史思眀殺安慶緒還范陽¶
　(史思眀知官軍潰去還屯鄴南不與慶緒相聞慶緒/窘蹙不知所為乃上表稱臣於思眀思眀乃手䟽唁)¶
　(慶緒願為兄弟之國慶緒大恱以三百騎詣思眀營/思眀陳兵待之引入再拜思眀忽震怒曰爾為子殺)¶
　(父天地所不容吾為太上皇討賊豈受爾佞媚乎命/左右牽出并髙尚孫孝哲崔乾祐皆殺之勒兵入鄴)¶
　(城收其士馬留其子朝/義守之引兵還范陽)集覽(唁音彦弔/失國也)質實(鄴郡名/注見漢)¶
　(成帝綏和二年魏郡范陽郡名/注見漢帝𤣥更始二年涿郡)¶
<pb:KR2o0020_WYG_064-4a>¶
苖晉卿王璵罷以李峴李揆呂諲第五琦同平章事¶
　(上於李峴恩意尤厚峴亦以經濟為己任軍國大事/多獨决之於是京師多盗李輔國請選羽林騎士五)¶
　(百以備廵邏李揆曰西漢以南北軍相制故周勃得/因南軍入北軍皇朝置南北牙文武區分以相伺察)¶
　(今以羽林代金吾警夜忽有/非常之變將何以制之乃止)質實(京師注見周顯王/二十五年羽林軍)¶
　(名注見漢昭帝元鳳元年金吾/軍名注見漢武帝太初元年)¶
以郭子儀為東畿等道元帥○夏四月史思眀僣號○¶
制停口敕處分¶
　(初李輔國自上在靈武侍直帷幄宣傳詔命四方文/奏寳印符契晨夕軍號一以委之及還京師専掌禁)¶
<pb:KR2o0020_WYG_064-4b>¶
　(兵常居内宅制敕必經輔國押署然後施行宰相百/司皆因輔國關白口為制敕付外施行御史臺大理)¶
　(寺重囚或推㫁未畢輔國一時縦之莫敢違者李揆/見之執子弟禮謂之五父及李峴為相於上前叩頭)¶
　(論制敕應出中書具陳輔國専權亂政之狀上感悟/制停口敕䖏分諸務各歸有司或有追攝湏經臺府)¶
　(輔國由/是忌峴)質實(靈武郡名注見𤣥宗/開元二十年靈州)¶
　　書法(書予之也肅宗之政其可紀者諫官言事勿/白宰相一也制停口敕䖏分二也其斯而已)¶
　　(矣/)¶
　　發眀(制敕皆本中書若旁蹊㨗出則中書果何用/哉况於以口敕而䖏分則是非得失孰従審)¶
　　(覆其為悖謬不言可知今焉下制停之停者是/則用者非矣綱目書此雖曰幸之蓋亦譏之也)¶
<pb:KR2o0020_WYG_064-5a>¶
以李抱玉為鄭陳潁亳節度使質實(李抱玉營州栁城/人鄭陳潁亳四州)¶
(名鄭注見梁武帝普通六年鄭城陳注見周赧王三十/七年潁注見梁武帝天監二年亳注見漢獻帝建安十)¶
(五年/譙邑)¶
　(李光弼裨將安抱玉屢有戰功自/陳耻與安禄山同姓賜姓李氏)¶
　　書法(抱玉安姓也於是賜姓李氏不書何凡書賜/姓譏也抱玉耻與逆臣同姓則賜姓宜矣故)¶
　　(不書終綱目書賜姓三婁敬羅藝徐世勣/賜姓名三李寳臣李國昌李賛華皆譏也)¶
回紇昆伽闕可汗死質實(回紇匃奴别種注見太宗貞/觀元年可汗夷狄君長號注)¶
(見漢後主/景耀四年)¶
<pb:KR2o0020_WYG_064-5b>¶
　(子登里/可汗立)¶
五月貶李峴為蜀州刺史¶
　(鳳翔馬坊押官為刼天興尉謝夷甫捕殺之其妻訟/寃李輔國素出飛龍廐敕監察御史孫鎣鞫之無寃)¶
　(又使中丞崔伯陽等鞫之與鎣同又使侍御史毛若/虚鞫之若虚希輔國意歸罪夷甫伯陽怒召若虚詰)¶
　(責欲劾奏之若虚先自歸於上上匿若虚於簾下伯/陽尋至言若虚附㑹中人鞫獄不直上怒叱出之貶)¶
　(嶺南尉鎣流播州峴奏伯陽等無罪上以為黨貶蜀/州刺史謂散騎常侍韓擇木曰李峴専權朕自覺用)¶
　(法太寛對曰李峴言直非専權陛下寛之祗/益聖徳耳若虚尋除御史中丞威振朝廷)集覽(鎣/余)¶
　(傾/反)質實(鳳翔府名注見周顯王八年岐天興縣名注/同上年雍嶺南道名注見秦始皇三十三年)¶
<pb:KR2o0020_WYG_064-6a>¶
　(南海播州注見漢武帝元光五年牂/牁蜀州注見宋文帝元嘉九年崇慶)¶
秋七月召郭子儀還京師以李光弼為朔方節度使兵¶
馬元帥¶
　(魚朝恩惡郭子儀因其敗短之於上上召子儀還京/師以李光弼代之士卒涕泣遮中使請留子儀子儀)¶
　(紿之曰我餞中使耳未行也因躍馬而去光弼以騎/五百馳赴東都夜入其軍光弼治軍嚴整始至號令)¶
　(一施士卒壁壘旌旗精彩皆變是時朔方將士樂子/儀之寛憚光弼之嚴兵馬使張用濟屯河陽與諸將)¶
　(謀以精銳突入東京逐光弼請子儀命其士皆被甲/上馬以待朔方節度副使僕固懐恩曰鄴城之潰郭)¶
　(公先去朝廷責帥故罷其兵柄今逐李公而彊請之/是反也其可乎康元寳曰君以兵請郭公朝廷必疑)¶
<pb:KR2o0020_WYG_064-6b>¶
　(郭公諷君為之是破其家也郭公百口何負於君乎/用濟乃止光弼以數千騎東出汜水用濟單騎来謁)¶
　(光弼責而斬之命部/將辛京杲代領其衆)質實(東都注見秦莊㐮王元年/三川汜水縣名注同上年)¶
　(成/臯)¶
以王思禮為河東節度使¶
　(初潼關之敗思禮馬中矢而斃有騎卒張光晟下馬/授之問其姓名不告而去思禮陰識其狀貌求之不)¶
　(獲及至河東或譛代州刺史辛雲京思禮怒之光晟/時在雲京麾下請見思禮而解之即往謁未及言思)¶
　(禮執其手曰吾求子久矣引與同坐光晟因従容言/雲京之寃思禮曰雲京過亦不細今特為故人捨之)¶
　(即日擢光晟/為兵馬使)質實(河東郡名注見漢獻帝建安七年/代州注見秦王政三年雁門辛雲)¶
<pb:KR2o0020_WYG_064-7a>¶
　(京蘭州金城人麾下注見漢獻帝建/安十四年従容注見秦二世二年)¶
賜僕固懷恩爵大寧郡王質實(大寧郡注見晉懐/帝永嘉二年蒲子)¶
　(懐恩従郭子儀為前鋒勇冠/三軍前後戰功居多故賞之)¶
寧國公主歸京師質實(寕國縣名注/見至徳二載)¶
　(回紇以公主/無子聽歸)¶
　　書法(書歸何無子也終綱目公主嫁蠻夷書歸者/三漢宣帝甘露四年烏孫公主是年寕國公)¶
　　(主武宗㑹昌元/年太和公主)¶
八月㐮州將康楚元等作亂破荆州¶
<pb:KR2o0020_WYG_064-7b>¶
　(㐮州將康楚元張嘉延作亂上使將軍曹日昇往慰/諭楚元貶其刺史王政而以張光竒代之楚元不從)¶
　(張嘉延&KR0670;破荆州節/度使杜鴻漸棄城走)質實(荆州注見漢獻帝/建安十三年南郡)¶
更鑄大錢¶
　(鑄乾元重寳大錢加以重輪一當五十在京百/官先以軍旅皆無俸禄至是始以新錢給之)質實¶
　(軍旅注見梁武/帝中大通二年)¶
　　書法(前書初鑄大錢矣於是書更鑄自大錢更鑄/而人始相食矣書更鑄重傷之終綱目書鑄)¶
　　(大錢六漢後主建興十四年延熈元年丁&KR1344;年宋/唐肅宗乾元元年是年己未年唐書罷大錢一戊)¶
　　(子年宋書大小錢皆當/一者一肅宗寳應元年)¶
<pb:KR2o0020_WYG_064-8a>¶
冬十月李光弼與史思眀戰於河陽大敗之¶
　(史思眀分軍四道濟河㑹于汴州李光弼方廵諸營/聞之入汴州謂節度使許叔冀曰大夫能守汴州十)¶
　(五日我則將兵来救叔冀許諾思眀至汴州叔冀與/戰不勝遂降之思眀乗勝西攻鄭州光弼整衆徐行)¶
　(至洛陽留守韋陟請留兵於陕退守潼關光弼曰兩/敵相當貴進忌退今無故棄五百里地則賊勢益張)¶
　(矣不若移軍河陽北連澤潞利則進取不利則退守/表裏相應使賊不敢西侵此猿臂之勢也判官韋損)¶
　(曰東京帝宅奈何不守光弼曰守之則氾水崿嶺龍/門皆應置兵子為兵馬判官能守之乎遂牒河南尹)¶
　(帥吏民避賊而帥軍士詣河陽時思眀遊兵已至石/橋光弼當石橋而進部曲堅重賊不敢逼夜至河陽)¶
　(有兵二萬糧纔支十日光弼按閱守備部分士卒無/不嚴辦思眀入洛陽城空無所得遂引兵攻河陽使)¶
<pb:KR2o0020_WYG_064-8b>¶
　(騎將劉龍僊挑戰嫚罵光弼光弼顧諸將曰誰能取/彼僕固懐恩請行光弼曰此非大將所為禆將白孝)¶
　(徳請挺身取之光弼壯其志因問所湏對曰願選五/十騎為後繼而請大軍鼓譟以増氣光弼撫其背而)¶
　(遣之孝徳抰二矛䇿馬亂流而進半渉懐恩賀曰克/矣光弼曰何以知之對曰觀其攬轡安閒是以知之)¶
　(龍僊易之嫚罵如初孝徳瞋目大呼運矛躍馬搏之/城上鼓譟五十騎繼進龍僊走堤上孝徳追及斬之)¶
　(以歸思眀有良馬千餘匹毎日出於河南渚浴之循/環不休光弼命索軍中牝馬得五百匹縶其駒而出)¶
　(之思眀馬見之悉浮渡河盡驅入城思眀怒泛火船/欲燒浮橋光弼先貯百尺長竿以巨木承其根氊裹)¶
　(鐡叉置其首以迎火船而义之船不得進湏㬰自焚/盡思眀屯兵於河清欲絶光弼糧道光弼軍于野水)¶
　(渡以備之既夕還河陽留兵千人使將雍希顥守其/栅曰賊將髙庭暉李日越皆萬人敵也至勿與之戰)¶
<pb:KR2o0020_WYG_064-9a>¶
　(降則與之俱来諸將莫諭其意皆竊笑之既而思眀/果謂日越曰李光弼長於憑城今出在野汝以鐡騎)¶
　(宵濟為我取之不得則勿返日越將五百騎晨至柵/下問曰司空在乎希顥曰夜去矣日越曰失光弼而)¶
　(得希顥吾死必矣遂請降希顥與之俱見光弼光弼/厚待之任以心腹髙庭暉聞之亦降或問光弼降二)¶
　(將何易也光弼曰思眀常恨不得野戰聞我在外以/為必可取日越不獲我勢不敢歸庭暉才勇過於日)¶
　(越聞日越被寵任必思奪之矣思眀復攻河陽光弼/謂李抱玉曰將軍能為我守南城二日乎抱玉曰過)¶
　(期何如光弼曰過期而救不至任棄之可也抱玉許/諾勒兵拒守城且陷抱玉紿之曰吾糧盡眀旦當降)¶
　(賊斂軍以待之抱玉繕完城備眀日復請戰出竒兵/夾撃殺傷甚衆時光弼屯中潬城外置柵栅外穿塹)¶
　(賊將周摯攻之光弼命鎮西行營節度使荔非元禮/出勁卒於羊馬城以拒賊賊填塹八道開柵為門光)¶
<pb:KR2o0020_WYG_064-9b>¶
　(弼使問元禮曰中丞視賊填塹開柵晏然不動何也/元禮曰司空欲守乎戰乎光弼曰欲戰元禮曰欲戰)¶
　(則賊為吾填塹何為禁之光弼曰善吾所不及勉之/元禮俟柵開帥敢死士突出奮撃破之周摯復收兵)¶
　(趣北城光弼入登城望曰賊兵多而不整不足畏也/不過日中保為諸君破之乃命出戰及期不决召諸)¶
　(將問曰賊陣何方最堅曰西北隅命郝廷玉當之又/問其次曰東南隅命論惟貞當之令諸將曰爾軰望)¶
　(吾旗而戰吾颭旗緩任爾擇利吾急颭旗三至地則/萬衆齊入死生以之少退者斬又以短刀置鞾中曰)¶
　(戰危事吾國之三公不可死賊手萬一不利諸君死/敵我自剄不令諸君獨死也再戰廷玉奔還光弼驚)¶
　(命取其首廷玉曰馬中箭非敢退也易馬遣之僕固/懐恩小却光弼又命取其首懐恩更前决戰光弼連)¶
　(颭其旗諸將齊進致死呼聲動天地賊衆大潰思明/及摯皆遁去胡氏曰中潬之戰李光弼不遺餘力僅)¶
<pb:KR2o0020_WYG_064-10a>¶
　(得一勝向若不罷郭子儀使與掎角賊必可平矣然/史言魚朝恩惡子儀而不言所惡之事竊意子儀以)¶
　(渾洪重厚不能為閹尹屈此固朝恩之所惡也或曰/當是時人主委信内侍子儀既欲為國平賊盍亦小)¶
　(貶以濟事為務而形見圭角自取疑疾豈非所務者/小而所失者大乎曰此子儀之所以為子儀而不可)¶
　(及者也使子儀承奉朝恩以固權位雖擒思眀平河/北未免於枉尋而直尺王良之所不為而謂子儀為)¶
　(之乎光弼之見惡於程/元振也得非亦近是乎)集覽(亂流安閑貌論惟貞惟/貞無姓吐蕃之俗王族)¶
　(皆曰論枉尋而直尺禮注疏云八尺曰尋尺小尋大/不可枉大而就小以要利也王良之所不為王良以)¶
　(詭為御而順就嬖奚注見陳/宣帝大建五年王良之用轡)正誤(䇿馬亂流而進今/按横流而渡曰亂)¶
　(書亂于河詩渉渭為/亂是也集覽誤甚)質實(汴州注見周顯王二十九/年大梁洛陽注同上三年)¶
<pb:KR2o0020_WYG_064-10b>¶
　(潼關注見漢獻帝建安十六年澤潞二州名澤注見/梁武帝中大通六年建州潞注見周赧王五十三年)¶
　(上黨崿嶺注見新莾始建國三年箕山龍門山名注/見周安王十五年伊闕石橋溝名注見晉懐帝永嘉)¶
　(二年七里澗部曲注見陳文帝天嘉元年挑戰注見/漢王邦四年鼓譟注見宋文帝元嘉二十六年河清)¶
　(縣名注見漢帝𤣥更始二年孟津南城注見梁武帝/大同四年河陽三城中潬城注同上文北城注同上)¶
　(文掎角注見漢/昭烈章武二年)¶
十一月商州刺史韋倫發兵討荆襄平之¶
　(康楚元等衆至萬餘倫發兵討之生擒楚/元得其所掠租庸二百萬緡荆襄皆平)質實(商州/注見)¶
　(晉元帝太興/元年上洛)¶
<pb:KR2o0020_WYG_064-11a>¶
貶第五琦為忠州長史¶
　(乾元錢重輪錢與開元錢三品並行民爭盗鑄貨輕/物重榖價騰踊餓殍相望言者皆歸咎於琦故貶之)¶
　(御史大夫賀蘭進眀坐琦黨亦貶溱州司馬胡氏曰/賀蘭進眀不救睢陽廵逺敗歿肅宗以此罪之雖殺)¶
　(之於睢陽以謝忠義之魂良不為過乃置而不/問反用第五琦黨而去之豈足以服人心乎)質實¶
　(忠州注見𤣥宗開元十七年一統志云溱州唐貞觀/中所置憲宗時嘗以珍州省入宋熈寕中復置溱州)¶
　(又置溱溪縣景炎三年廢故址在播州宣慰司北/二十五里睢陽郡名注見漢後主延熈十八年宋)¶
十二月史思眀㓂陕撃却之考異(提要陕下有衛伯玉/三字撃却當作討破)¶
　(史思眀遣其將李歸仁將鐡騎五千冦陕州神/䇿兵馬使衛伯玉以數百騎破之得馬六百匹)質實¶
<pb:KR2o0020_WYG_064-11b>¶
　(陕州注見周顯/王四十五年)¶
(庚/子)上元元年春正月以李光弼為太尉兼中書令○以¶
郭子儀領邠寧鄜坊節度使¶
　(党項䒭羗吞噬邉鄙將逼京畿乃分邠寕為鄜坊節/度以邠州刺史桑如珪鄜州刺史杜冕領之分道招)¶
　(討而以郭子儀領兩道節度/留京師假其威名以鎮之)集覽(邠寕公劉所居魏/置豳州𤣥宗以字)¶
　(類幽改為邠州寕夲秦北郡魏置華州西魏改為寕/州鄜坊鄜本秦上郡溪鄜縣隋置鄜州坊夲周之馬)¶
　(坊地唐置坊州坊/北去鄜百一十里)質實(党項西羗種名注見陳後主/至徳四年京畿注見太宗貞)¶
　(觀五年邠寕二州名邠注見漢桓帝延熹五年豳寕/夲公劉邑後為義渠戎所居秦置義渠縣始皇時為)¶
<pb:KR2o0020_WYG_064-12a>¶
　(北地郡漢為泥陽縣地東漢屬安定郡後魏於此置/華州又改邠州西魏改寕州合之曰邠寕後周分置)¶
　(趙興郡隋改為北地郡唐改為寕州又置彭原郡宋/復為寕州宣和初置興寕軍金屬慶原路元屬鞏昌)¶
　(路焉夲朝因之以安定縣省入改屬慶陽府鄜坊二/州名鄜注見漢獻帝建安十七年坊夲漢左馮翊翟)¶
　(道縣地渠搜中部都尉治此姚秦置中部郡後魏改/中部縣大統中改曰内部隋屬上郡唐初復改為中)¶
　(部縣後置坊州宋仍舊元廢坊州以/縣屬鄜州焉本朝因之改屬延安府)¶
　　書法(領者何不行也子儀收復兩京功不細矣相/州之潰咎在無帥而聽朝恩之譛召還京師)¶
　　(至是則又欲假其威名以鎮之知假其名而不知/用其人獨何心哉河陽之戰使子儀在外與光弼)¶
　　(相為掎角則可以一戰而擒思明矣乂何待借兵/囘紇至受其屈辱而後僅得成功乎書曰領節度)¶
<pb:KR2o0020_WYG_064-12b>¶
　　(使病肅/宗也)¶
二月李光弼攻懷州與史思眀戰破之○第五琦除名¶
流夷州¶
　(或告琦受人金二百兩遣御史劉期光按之琦曰二/百兩金不可手挈若付受有憑請凖律科罪期光奏)¶
　(琦已服罪/故有是命)¶
三月李光弼破安太清於懐州夏四月破史思眀於河¶
陽質實(懐州注見宋順/帝昇眀元年)○以韋倫為山南東道節度使¶
尋以來瑱代之¶
<pb:KR2o0020_WYG_064-13a>¶
　(㐮州將張維瑾曹玠殺莭度使史翽㨿州反制以倫/為莭度使時李輔國用事莭度使皆出其門倫既朝)¶
　(廷所除又不謁輔國尋改秦州防禦/使以來瑱鎮㐮陽瑱至維瑾等降)集覽(来瑱姓名/也通鑑釋)¶
　(文瑱音他甸反少陵詩註/瑱音陟刄反未詳孰是)質實(山南東道注見漢獻/帝建安十二年㐮陽)¶
　(秦州注見漢光武/建武元年天水)¶
閏月以王思禮為司空¶
　(武徳以來不為宰相/而拜三公自此始)¶
追諡太公望為武成王○五月以苖晉卿行侍中¶
　(晉卿練達吏事而謹身/固位時人比之胡廣)質實(胡廣注見宋孝/武帝大眀二年)¶
<pb:KR2o0020_WYG_064-13b>¶
　　書法(行官/始此)¶
呂諲罷¶
　(宦官馬上言受賂為人求官於諲/諲為補官事覺上言杖死諲罷)集覽(馬上言馬姓/也上言名也)¶
以劉晏為戸部侍郎充度支鑄錢鹽鐡等使¶
　(晏善治財/利故用之)質實(劉晏曹/州人)¶
六月桂州破西原蠻質實(桂州注見秦始皇三十三年/桂林西原蠻注見代宗大歴)¶
(六/年)○羌渾㓂鳳翔節度使崔光逺破之○敕小錢一當¶
十其重輪者當三十¶
<pb:KR2o0020_WYG_064-14a>¶
　(三品錢行浸久屬嵗荒米斗至錢七千人相食京兆/捕私鑄者數月間榜死者八百餘人不能禁乃敇開)¶
　(元錢與乾元小錢皆當/十其重輪者當三十)集覽(榜死榜與榜通劉伯/莊音蒲庚反笞撃也)質¶
　實(京兆郡名注見𤣥/宗開元十一年)¶
興王佋卒¶
　(佋張后之子也張后數欲危太子太子以恭遜/取容會佋卒后㓜子定王侗㓜太子位遂定)集覽¶
　(佋時招反/侗徒紅反)質實(定州名注見周威烈/王二十三年中山)¶
秋七月李輔國遷太上皇於西内考異(太字羡按至徳/元載書尊帝為)¶
(上皇天帝/無太字)¶
<pb:KR2o0020_WYG_064-14b>¶
　(上皇愛興慶宫自蜀歸即居之上時自夾城往起居/上皇亦時至大眀宫陳𤣥禮髙力士侍衛上又命玉)¶
　(真公主如僊媛及梨園弟子往娱侍之上皇多御長/慶樓父老過者往往瞻拜呼萬嵗上皇常於樓下置)¶
　(酒食賜之又嘗召將軍郭英乂等上樓賜宴李輔國/言於上曰上皇居興慶宫日與外人交通𤣥禮力士)¶
　(謀不利於陛下今六軍將士盡靈武勲臣皆反仄不/安臣不敢不以聞上泣曰聖皇慈仁豈容有此對曰)¶
　(上皇固無此意其如羣小何陛下當為社稷大計消/亂於未萌豈得徇匹夫之孝且興慶淺露非至尊所)¶
　(宜居大内深嚴奉迎居之有何不可又令六軍將士/叩頭請之上泣不應㑹上不豫輔國矯稱上語迎上)¶
　(皇遊西内輔國將射生五百騎露刃遮道奏曰皇帝/以興慶宫湫隘迎上皇遷居西内上皇驚㡬墜馬髙)¶
　(力士曰李輔國何得無禮叱令下馬力士因宣上皇/誥曰諸將士各好在將士皆納刃再拜呼萬嵗力士)¶
<pb:KR2o0020_WYG_064-15a>¶
　(又叱輔國共執上皇馬鞚侍衛如西内侍衛兵纔尫/老數十人𤣥禮力士皆不得留左右輔國遂與六軍)¶
　(大將素服見上請罪上曰卿等防微杜漸以安社稷/何所懼也刑部尚書顔真卿首帥百寮上表請問上)¶
　(皇起居輔國惡之奏貶蓬州長史髙力士流巫州陳/𤣥禮勒致仕更選後宫百餘人以備灑掃令萬安咸)¶
　(宜二公主視服膳四方所獻珍異先薦上皇然上皇/日以不懌因不茹葷辟榖浸以成疾上初猶往問安)¶
　(既而上亦有疾但遣人起居其後上稍悔/寤惡輔國欲誅之畏其握兵竟不能决)集覽(如僊/媛爾)¶
　(雅美人為媛注所以結好媛也唐制九嬪之中有昭/媛修媛充媛按如僊必媛之名射生至徳中擇善騎)¶
　(射者千人為射生手號英武軍各好在杜甫詩好在/阮元瑜注好在乃存問之辭也視服膳察視衣服及)¶
　(所食膳也記文王世子篇食上必在視寒煖之莭食/下問所膳茹葷茹音汝飲食也葷臭菜也方術家所)¶
<pb:KR2o0020_WYG_064-15b>¶
　(禁謂氣不潔也爾雅翼云西方以大蒜小蒜興渠慈/葱茖葱為五葷道家以韮蒜芸臺胡荽薤為五葷辟)¶
　(榖為句注見宋主/義符景平元年)質實(興慶宫注見𤣥宗開元二年/大眀宫注見太宗貞觀八年)¶
　(梨園弟子注見𤣥宗開元二年六軍注同上天寳十/五載社稷注見新莾天鳳元年一統志云蓬州本漢)¶
　(巴郡宕渠縣地晉屬巴西郡梁置伏虞郡治宣漢縣/後周又置蓬州治安固縣隋州郡俱廢唐初復置蓬)¶
　(州治大寅縣天寳初改為咸安郡尋改為蓬山郡乾/元初復置蓬州宋以蓬池縣為州治元初置蓬州路)¶
　(後復為蓬州治相如縣至本朝以相如縣省入改屬/順慶府巫州本秦黔中郡地漢屬武陵郡晉宋齊梁)¶
　(皆因之陳為沅陵郡地隋屬辰州唐初因之乾元初/置巫州尋改為沅州又改為潭陽郡大歴中改為叙)¶
　(州宋復改為沅州治盧陽縣元初改置沅州路尋降/為州𨽻辰州路至本朝初改為沅州府尋復為州省)¶
<pb:KR2o0020_WYG_064-16a>¶
　(盧陽縣入焉𨽻辰州府萬/安咸宜二縣名未詳沿革)¶
　　書法(直書李輔國遷而肅宗不子之/罪著矣輔國不臣之惡極矣)¶
　　發眀(甚矣小人之為禍也親莫親於父子而能間/之愛莫愛於夫婦而能離之盖其巧言似忠)¶
　　(詭謀似宻而又柔行巽入易於聽受自非剛眀不/惑鮮不為其所移况人主始焉親之寵之漸至假)¶
　　(以大權久而不可復制斯固禍亂之所従出也李/輔國之惡積非一日肅宗既不能謹之於初烏能)¶
　　(裁之於後上皇之遷始雖不従所請然未㡬専輒/行之上皇不敢拒肅宗不敢詰反以甘言順適其)¶
　　(意遂至慈父愛子兩不相保此信任小人之禍也/綱目直書輔國遷上皇於西内則肅宗當置何地)¶
　　(哉遷者強遷不順之詞肅宗身為人子位居九五/一父且不能保則亦寄生焉耳於輔國乎何誅)¶
<pb:KR2o0020_WYG_064-16b>¶
命郭子儀出鎮邠州¶
　(或上言天下未平不宜置郭子儀/於㪚地命出鎮邠州党項遁去)¶
制郭子儀統諸道兵取范陽定河北不果行¶
　(制下旬日為魚朝恩所沮事竟不行胡氏曰直取范/陽還定河北固討賊之上策然道由河北乃抵范陽)¶
　(向者賊未盡得河北也是以此筞可施今則往往為/安史所有猶為是計不亦晚乎朝恩力沮其行無乃)¶
　(見肅宗無河/北之志邪)質實(安史謂安禄/山史思眀)¶
　　書法(不果行何惜之也並塞北出直取范陽李泌/之深計也而以一朝恩沮之而止惜哉肅宗)¶
　　(之進退人才一則輔國二則輔國其决兵計也一/則朝恩二則朝恩故雖克復大業而竟失河北盖)¶
<pb:KR2o0020_WYG_064-17a>¶
　　(有由/矣)¶
冬十一月江淮都統劉展反¶
　(李銑劉展皆領淮西莭度副使銑貪暴不法展剛強/自用莭度使王仲昇奏銑罪而誅之又使監軍邢延)¶
　(恩入奏展倔彊不受命請除之延恩因說上請除展/江淮都統代李峘俟其釋兵赴鎮中道執之上従之)¶
　(以展為江淮都統宻敕李峘及淮東節度使鄧景山/圖之延恩以制書授展展疑之曰江淮租賦所出今)¶
　(之重任展無勲勞一旦恩命如此疑有讒人間之事/茍不欺印莭可先得乎延恩懼乃馳詣廣陵解峘印)¶
　(莭以授展展乃上表謝恩牒追江淮親舊置之心膂/悉與宋州兵七千趣廣陵延恩奔還廣陵與李峘鄧)¶
　(景山發兵拒之移檄州縣言展反展亦移檄言峘反/州縣莫知所従峘引兵渡江屯京口鄧景山將萬人)¶
<pb:KR2o0020_WYG_064-17b>¶
　(屯徐城展素有威名江淮人望風畏之使其將孫待/封撃景山景山衆潰展遂入廣陵遣屈突孝標狥濠)¶
　(楚王&KR0008;畧淮西展軍白沙設疑兵若將趣北固者李/峘悉兵拒守展乃自上流濟襲下蜀峘軍潰奔宣城)¶
　(展遂陷/昇潤州)集覽(倔彊注見漢髙帝十一年屈突代北複/姓也&KR0008;况逺反北固山名在鎮江城北)¶
　(一里廻嶺下臨長江山上有北固樓天色晴眀望見/廣陵城如青霄中鳥道相去五十里昇潤昇州古金)¶
　(陵也今建康府是潤州/即京口也今鎮江府是)質實(淮西軍名注見憲宗元/和十年廣陵郡名注見)¶
　(漢武帝元朔五年淮南宋州注見漢後主延熈十八/年移檄注見楚義帝元年京口鎮名注見晉改帝咸)¶
　(和三年一統志云徐城在鳳陽府泗州北五十二里/即古徐國也濠楚二州名濠注見宋孝武大眀五年)¶
　(北徐州楚注同上三年山陽白沙山名在鳳陽府城/東八十里其山遍是白沙故名江淮軍名注見晉成)¶
<pb:KR2o0020_WYG_064-18a>¶
　(帝咸和三年京口北固山名在鎮江府治北下臨長/江其勢險固梁武帝嘗登此山乃建樓於其上賜名)¶
　(北固天色晴明望見廣陵城如青霄中鳥道相去五/十二里下蜀港名在應天府上元縣北一百里俗呼)¶
　(曰官港宣城郡名注見漢明帝永平十三年丹陽昇/潤二州名昇注見漢獻帝興平二年金陵潤注見晉)¶
　(成帝咸和/三年京口)¶
　　書法(劉展之反上失信也而以反書何罪展也展/既入廣陵狥濠楚畧淮西陷昇潤諸州是真)¶
　　(反矣然激其反者上不信也以官爵誘人而圖之/其為不信也大矣綱目書其新命曰江淮都統所)¶
　　(以病其上也然則江淮/之荼毒上之人實為之)¶
李光弼拔懷州擒安太清○敕平盧兵馬使田神功討¶
<pb:KR2o0020_WYG_064-18b>¶
劉展¶
　(李峘之去潤州也副使李藏用謂峘曰處尊位食重/禄臨難而逃之非忠也以數十州之兵食三江五湖)¶
　(之險固不發一矢而棄之非勇也失忠與勇何以事/君藏用請收餘兵竭力以拒之峘乃悉以後事授藏)¶
　(用藏用收㪚卒募壮士得二千餘人立柵以拒展戰/敗奔杭州展諸將遂陷宣蘇湖濠楚舒和滁盧等州)¶
　(所向摧靡横行江淮間時平盧兵馬使田神功將兵/三千屯任城鄧景山奏乞敕神功救淮南且遣人趣)¶
　(之許以淮南金帛子女為賂神功及所部皆喜悉衆/南下展懼選精兵渡淮撃神功連戰皆敗神功入廣)¶
　(陵/)質實(三江注見宋文帝元嘉十一年五湖注見陳/後主禎明元年杭州注見憲宗元和二年宣)¶
　(蘓湖舒和滁廬七州名宣注見漢眀帝永平十三年/丹陽蘓注見漢獻帝建安三年吴國湖注見宋眀帝)¶
<pb:KR2o0020_WYG_064-19a>¶
　(泰始二年呉興舒注見梁簡文帝太寳元年晉熈和/注見漢冲帝永嘉元年歴陽滁注見宋文帝元嘉二)¶
　(十一年南譙廬注見漢景帝三年廬江平盧軍名注/見漢桓帝永康元年青州田神功南宫人任城縣名)¶
　(注見漢眀帝永平十四年淮/水名注見漢後主炎興二年)¶
(辛/丑)二年春正月田神功擊劉展斬之餘黨皆平考異(據/上)¶
(書劉展反擊當/作討斬當作誅)¶
　(田神功使楊惠元范知新等分道擊劉展知新至下/蜀展拒擊之將軍賈隠林射展中目遂斬之恵元破)¶
　(王&KR0008;於淮南孫待封詣李藏用降餘黨皆平平盧軍/大掠十餘日安史之亂兵不至江淮至是其民始罹)¶
　(荼毒矣范氏曰邢延恩一言而朝廷失信藩臣背叛/江淮塗炭甚矣小人之交亂四國也然亦肅宗不眀)¶
<pb:KR2o0020_WYG_064-19b>¶
　(有以来讒慝之口豈/特一延恩之罪哉)集覽(罹荼毒罹音離遭也荼苦/菜名言民之苦毒如荼也)¶
　質實(賈隠林/華原人)¶
二月李光弼與史思眀戰於邙山敗績河陽懐州皆陷¶
　(或言洛中將士皆燕人久戍思歸上下離心急擊之/可破也魚朝恩以為信然屢言之上敕李光弼等進)¶
　(取東京光弼奏賊鋒尚銳未可輕進僕固懐恩勇而/愎麾下皆蕃漢勁兵恃功多不法郭子儀寛厚曲容)¶
　(之毎用兵倚以集事光弼一裁之以法懐恩不恱乃/附朝恩言東都可取由是中使相繼督光弼出師光)¶
　(弼不得已將兵會朝恩等攻洛陽陳於邙山光弼命/依險而陳懐恩陳於平原光弼曰依險則可進可退)¶
　(若陳平原戰而不利則盡矣思眀不可忽也命移於/險懐恩復止之史思眀乗其未定薄之官軍大敗走)¶
<pb:KR2o0020_WYG_064-20a>¶
　(保聞喜河陽懐州皆沒於賊/朝廷聞之大懼益兵屯陕)質實(麾下注見漢獻帝/建安十四年中使)¶
　(注見𤣥宗開元十五年洛陽縣名注見周顯王三年/邙山注見漢靈帝中平六年平原郡名注見陳宣帝)¶
　(大建八年安徳薄之注見齊和帝中興元/年聞喜縣名注見晉孝武太元十一年)¶
貶李揆為袁州長史以蕭華同平章事¶
　(荆南莭度使呂諲以善政聞李揆與諲不相恱恐其/復入相陰使人求諲過失諲上書自訟乃貶揆而相)¶
　(華/)質實(袁州注見髙宗儀鳳元年荆南莭/度注見漢獻帝建安十三年南郡)¶
三月史朝義殺史思眀¶
　(史思眀猜忍好殺羣下人不自保朝義其長子也無/寵愛少子朝清使守范陽常欲殺朝義立朝清為後)¶
<pb:KR2o0020_WYG_064-20b>¶
　(既破李光弼欲乗勝西入關使朝義襲陕自將大軍/繼之朝義數進兵皆敗思眀詬怒欲斬之朝義憂懼)¶
　(部將駱恱蔡文景說之曰恱等與王死無日矣古有/廢立請召曹將軍謀之王茍不許今歸李氏矣朝義)¶
　(召思眀宿衛將曹將軍者以其謀告之遂以兵入射/思眀殺之朝義即偽位使人至范陽殺朝清并不附)¶
　(己者數十人諸部舊將皆思眀故/等夷召之多不至畧相覊縻而已)集覽(故等夷故舊/等軰夷平也)¶
　(平謂/平交)質實(覊縻注見漢昭/帝元鳳元年)¶
貶李光弼為開府儀同三司¶
　(光弼上表/求自貶也)¶
夏四月梓州刺史段子璋反討平之¶
<pb:KR2o0020_WYG_064-21a>¶
　(段子璋驍勇従上皇在蜀有功東川莭度使李奐奏/替之子璋舉兵&KR0670;奐於綿州道過遂州殺刺史虢王)¶
　(巨奐戰敗奔成都子璋自稱梁王陷劍/州西川莭度使崔光逺與奐共攻斬之)質實(梓州注/見漢獻)¶
　(帝建安十八年梓潼東川莭度注同上年梓潼綿州/注見漢後主炎興元年涪縣遂州注見宋文帝元嘉)¶
　(九年遂寕虢州名注同上十二年莘成都府名注見/晉武帝秦始八年益州劍州注見𤣥宗天寳十五載)¶
　(西川莭度注見晉武/帝泰始八年益州)¶
復以李光弼為太尉綂八道行營鎮臨淮質實(臨淮郡/名注見)¶
(昭宗景福/二年泗州)○秋七月朔日食既大星皆見¶
　(胡氏曰日者陽精發見之至著者故以為人君之表/也妾婦乗其夫則暗而不眀臣子背君父則暗而不)¶
<pb:KR2o0020_WYG_064-21b>¶
　(眀夷狄侵中國則暗而不眀政權在臣下則暗而不/眀肅宗有其三焉故元年日食一既至是又既而加)¶
　(暗焉天事常象亦云著矣而肅宗終無恐懼修省仰/荅變異之意曽未十月非常之禍上及其父駭震其)¶
　(躬酷逮其子雖欲/救之亦無及矣)質實(日食既注見/漢惠帝七年)¶
　　書法(至徳元載嘗書日食既矣於是再書食既而/又加暗焉綱目書日食既十有二未有一世)¶
　　(再既如肅宗者以𤣥宗之惑溺謫見於天一而至/再猶皆不盡如鈎開元十七年天寳十四載肅宗)¶
　　(而再至於既何也日者人君之表也𤣥宗溺於貨/色君徳固已昏矣然君威猶未奪也制於小人女)¶
　　(子則威柄胥失君之不君甚矣食既之再夫豈適/然凡天之示戒一見再見則禍至必矣故再書日)¶
　　(食不盡如鈎而眀年禄山反又眀年𤣥宗出再書/日食既而眀年肅宗即世張后亦見殺可不畏哉)¶
<pb:KR2o0020_WYG_064-22a>¶
　　(綱目書日食既未有無其應者免/者其惟漢眀帝乎詳漢恵帝七年)¶
八月加李輔國兵部尚書¶
　(輔國求為宰相上曰以卿之功何官不可為其如朝/望未孚何輔國乃諷僕射裴冕等使薦已冕曰吾臂)¶
　(可㫁宰相不可得/上大恱輔國銜之)¶
九月置道場於三殿¶
　(上以天成地平莭於三殿置道場以宫人為佛/菩薩北門武士為金剛神王召大臣膜拜圍繞)集覽¶
　(天成地平莭書大禹謨地平天成孔氏傳曰水土治/曰平五行叙曰成蔡氏傳曰言水土既平萬物得以)¶
　(成遂菩薩梵語菩薩華言普濟也按釋典云菩之為/言了也薩之為言見也謂智慧了見也北門武士左)¶
<pb:KR2o0020_WYG_064-22b>¶
　(右羽林將軍掌綂北衙禁兵曰北門金剛佛氏有金/剛之號取金有百鍊不壊之義也膜拜胡人禮拜也)¶
　(膜音謨韻㑹舉要曰胡人拜稱南膜/穆天子傳膜拜而受注云長跪拜也)正誤(天成地平/莭今按此)¶
　(乃肅宗生日九月三日也/以是日為天成地平莭)¶
　　書法(書置道場譏也於三殿甚譏之也日食再既/不聞恐懼修省之實加輔國以尚書置道場)¶
　　(於三殿肅宗所以應天者盖如此且帝以佛能禍/福而以宫人為之汙䙝甚矣書曰於三殿非地也)¶
　　(是故晉孝武之立佛精舎書内殿肅宗之置道/場書三殿武宗之築望僊書禁中皆譏之譏也)¶
　　發眀(前書立太一壇此書置道場於三殿其失一/也肅宗上危其父下殺其子内受制於其妻)¶
　　(而欲求媚鬼神將誰/欺哉書以譏之宜矣)¶
<pb:KR2o0020_WYG_064-23a>¶
制去尊號及年號以建子月為嵗首¶
　(范氏曰肅宗信禳祈之小數以為更制改號可以致/福而弭禍夫畏鬼神聽巫覡者匹婦之愚也以天下)¶
　(之君為之/不亦異哉)質實(巫覡注見漢隱/帝乾祐三年)¶
　　書法(書譏也肅宗所以應天者又如此天之再譴/其為輔國張后眀矣七月而食既八月而加)¶
　　(輔國尚書是猶父母怒此而復以此反之有不甚/其怒乎方且置道場去尊號改正朔以厭之果何)¶
　　(益哉綱目歴厯/書之垂戒深矣)¶
制除五品以上官令舉一人自代¶
　　書法(授官舉人/自代始此)¶
<pb:KR2o0020_WYG_064-23b>¶
○江淮大饑○冬十月楚州牙將髙幹殺其刺史李藏¶
用質實(楚州注見晉孝武/大眀三年山陽)¶
　(江淮都統崔圎署李藏用為楚州刺史㑹度支租庸/使以劉展之亂諸州用物無凖奏請徴驗諸將往往)¶
　(賣産以償之藏用恐其及已嘗與人言頗有悔恨其/牙將髙幹挟故怨告藏用反&KR0670;殺之崔圎遂簿責藏)¶
　(用將吏將吏皆附成其狀獨孫待封堅言不反圎命/斬之或謂曰子何不従衆以求生待封曰吾始従劉)¶
　(大夫奉詔書来赴鎮人謂吾反李公起兵滅劉大夫/今又以李公為反如此誰則非反者吾寕就死不能)¶
　(誣人以非/罪遂斬之)集覽(簿責以文簿次/第一一責之)¶
建子月受朝賀如正旦儀○貶劉晏為通州刺史質實¶
<pb:KR2o0020_WYG_064-24a>¶
(一統志云通州本漢巴郡宕渠縣之東界東漢析置宣/漢縣晉省之劉宋復置屬南宕渠郡南齊屬巴渠郡梁)¶
(改置東關郡及置萬州西魏改為通州隋初郡罷大業/初改州為通川郡唐初復為通州天寳初改為通川郡)¶
(乾元初復改為通州宋初改為達州以宣漢等縣省入/元仍舊國朝初改州為縣又以通州縣省入屬䕫州府)¶
　(或告鴻臚卿康謙與史朝義通事連司農卿嚴荘俱/下獄京兆尹劉晏遣吏防守莊家莊怨晏告其道禁)¶
　(中語矜功怨上乃貶晏荘而誅謙胡氏曰嚴莊死有/餘罪不可以其降而貰之幸其自敗正名行辟夫豈)¶
　(不可又寛宥焉且晏誠有矜功怨上/之言不輕於荘之背叛殺逆之罪乎)集覽(建子月以/十一月為)¶
　(嵗首肅宗改制度故不以數紀月以斗所建辰為名/眀年建寅月復稱正月鴻臚卿注見漢武帝太初元)¶
　(年道禁中語道說宫禁中語話也徳宗時杜黄裳勸/韋執誼請太子監國執誼驚曰丈人甫得一官奈何)¶
<pb:KR2o0020_WYG_064-24b>¶
　(啟口議禁中事行辟/辟毘亦反刑法也)¶
以元載為度支鹽鐡轉運等使¶
　(度支郎中元載敏悟善奏對上愛其才委以江淮漕/運數月遂代劉晏掌財利載以江淮雖經兵荒其民)¶
　(猶有貲産乃按籍舉八年租調之違負及逋逃者計/其大數而徴之擇豪吏為縣令督之不問負之有無)¶
　(察民有粟帛者發徒圍之籍其所有而中分之甚者/取八九謂之白著有不服者嚴刑以威之民聚山澤)¶
　(為羣盗州/縣不能制)集覽(白著民有貲産無因而/彊取之故謂之白著)¶
上朝太上皇於西内考異(上上字當作/帝太字羡)¶
　(先是山人李唐見上上方抱㓜女謂唐曰朕念之卿/勿恠也對曰太上皇思見陛下計亦如陛下之念公)¶
<pb:KR2o0020_WYG_064-25a>¶
　(主也上泫然泣下然畏張后不敢詣西内至是始徃/朝范氏曰陽失其所以為陽則制於陰剛失其所以)¶
　(為剛則制於柔肅宗失其所以為君故制於/小人女子至不敢見其父而况能保四海乎)集覽(泫/然)¶
　(涕流貌泫/音胡畎反)¶
　　書法(自輔國刼遷於是踰年矣始一書朝徒以脇/於張后故也又五月而上皇違世矣肅宗之)¶
　　(罪其何以/自贖哉)¶
(壬/寅)寳應元年春建寅月李光弼抜許州質實(許州注見/漢後主建)¶
(興十年/許昌)○建卯月河東軍亂殺其節度使鄧景山¶
　(初王思禮為河東莭度使資儲豐衍積米百萬斛管/崇嗣代之為政寛弛耗散殆盡上聞之以鄧景山代)¶
<pb:KR2o0020_WYG_064-25b>¶
　(之景山至鉤校出入將士隱沒者皆懼有禆將抵罪/當死諸將請之不許其弟請代之亦不許請入一馬)¶
　(以贖罪乃許之諸將怒曰我&KR1200;曽不及一馬乎遂殺/景山上以景山撫御失所以致亂遣使慰諭以安之)¶
　(諸將請以兵馬使辛/雲京為莭度使従之)質實(鉤校即鉤考注見/閔帝應順元年)¶
行營兵殺都綂李國貞節度使荔非元禮¶
　(絳州糧賜不充朔方行營都統李國貞屢以状聞朝/廷未報軍中咨怨又以國貞治軍嚴思郭子儀之寛)¶
　(突將王元振因謀作亂矯令於衆曰来日修都統宅/具畚鍤待命士卒皆怒曰朔方健兒豈修宅夫邪元)¶
　(振帥之執國貞置卒食於前曰食此而役其力可乎/國貞曰修宅則無之軍食則屢奏而未報諸君所知)¶
　(也衆欲退元振曰今日都統不死則我軰死矣遂殺/之鎮西北庭行營兵亦殺其莭度使荔非元禮推禆)¶
<pb:KR2o0020_WYG_064-26a>¶
　(將白孝徳為帥/朝廷因而授之)集覽(畚鍤音本挿左傳宣二年寘諸/畚注畚以草索為之筥屬史記)¶
　(田單傳身操版/鍤注鍤鍫也)質實(絳州注見宋文帝元/嘉二十三年東雍)¶
　　發眀(所貴乎天子者為其能守上下之分嚴等級/之防也故曰君將納民於軌物而人君者所)¶
　　(以管分之樞要者也等而下之士卒之事偏禆偏/禆之事主帥亦猶主帥之事天子嚴其下正所以)¶
　　(衛其上耳肅宗在唐雖僅能克復二京然紊亂名/分實始於此盖自前日平盧置帥由軍士廢立於)¶
　　(是軍權倒置遂不可解綱目於去冬書楚州牙將/殺其刺史今春書河東軍殺其莭度使又書行營)¶
　　(兵殺都統及莭度皆不聞朝廷有䖏置之命徐而/考之或付之不問或就軍中所欲立者授以莭鉞)¶
　　(自是而後承&KR0670;為常至于唐亡而後已君子觀綱/目前後所書則知唐之亡也由於藩鎮而藩鎮之)¶
<pb:KR2o0020_WYG_064-26b>¶
　　(禍實始於肅宗所謂丘夷則淵實下陵則/上替其来非一日矣有天下者可不鍳哉)¶
建辰月賜郭子儀爵汾陽王知諸道行營¶
　(絳州諸軍剽掠不已朝廷憂其與太原亂軍合非新/進諸將所能鎮服以郭子儀為汾陽王知諸道莭度)¶
　(行營兼興平定國等軍副元帥發京師粟帛數萬以/給絳軍時上不豫羣臣莫得進見子儀請曰老臣受)¶
　(命將死於外不見陛下目不瞑矣上召入卧内謂曰/河東之事一以委卿子儀至軍王元振自以為功子)¶
　(儀曰吾為宰相豈受一卒之私邪收元振及其黨四/十人皆殺之&KR0605;雲京聞之亦按誅殺鄧景山者數十)¶
　(人由是河東諸/鎮率皆奉法)質實(汾陽縣名注見隋煬帝大業十/三年興平軍名注見楚義帝元)¶
　(年廢丘定國軍名注見/𤣥宗開元十一年同州)¶
<pb:KR2o0020_WYG_064-27a>¶
以來瑱為淮西河南節度使¶
　(召山南東道莭度使來瑱赴京師瑱樂在㐮陽諷將/吏上表留已復得還鎮呂諲及中使往来者言瑱曲)¶
　(收衆心恐久難制上乃割商金均房别置觀察使令/瑱止領六州行軍司馬裴茙謀奪瑱位宻表瑱倔彊)¶
　(難制請以兵&KR0670;取之上以為然以瑱為淮西河南莭/度使外示寵任實欲圗之宻敕以茙代瑱為防禦使)¶
　集覽(商金商古商國後魏上洛郡周為商州金即漢/之西城郡西魏改金州均房均秦屬南陽隋置)¶
　(均州房本隋房陵郡唐改/房州裴茙姓名茙如終反)質實(㐮陽府名注見漢獻/帝建安十二年商金)¶
　(均房四州名商注見晉元帝元興元年上洛金注見/漢後主建興十八年西城均注見晉元帝建武元年)¶
　(武當房注見漢獻帝建安二十四年/河南莭度注見秦荘㐮王元年三川)¶
<pb:KR2o0020_WYG_064-27b>¶
蕭華罷以元載同平章事領度支轉運使如故¶
　(李輔國以求宰相不得怨蕭華言華専權請/罷之而相載上不許固請不已上乃従之)¶
　　書法(李輔國請之也自韋倫被代而莭度皆出於/輔國矣自蕭華罷去而宰相亦出於輔國矣)¶
　　(宰相職無不統而復領使則是下行有司之事也/書領度支轉運使如故深譏之凡書如故皆譏也)¶
　　(終綱目書如故四是年代宗廣徳元年僖/宗中和元年五代庚戌年惟鄭畋非譏辭)¶
建巳月楚州得寳玉十三枚¶
　(楚州言尼真如恍惚登天見上帝賜以寳玉十三枚/云中國有灾以此鎮之羣臣表賀范氏曰堯命重黎)¶
　(絶地天通盖惡巫覡矯妄而誣天㒺民也後世主昬/於上民迷於下黷亂天地無所不有肅宗父子不相)¶
<pb:KR2o0020_WYG_064-28a>¶
　(信妖由人興故姦偽得以惑之獲寳不/一月而二帝崩吉㓙之驗亦可覩矣)集覽(尼真如/尼女僧)¶
　(即所謂比丘尼也名真如堯命重黎絶地天通書呂/刑文蔡氏傳曰以書考之乃舜之事重即羲黎即和)¶
　(也呂氏曰治世公道昭明民曉然知禍福之所由不/求之𣺌茫𡨕昧之間當三苖昬虐民之得罪者莫知)¶
　(其端相與聽於神祭非其鬼天地人神之典雜糅瀆/亂此妖誕之所以興人心之所以不正也在舜當務)¶
　(之急首命重黎修明祀典絶地天之通/嚴幽明之分焄蒿妖誕之說舉皆屏息)質實(恍惚猶/依稀也)¶
　(見不審貌/亦作彷彿)¶
　　書法(上書得寳玉十三而下書大䘮二殺后一寳/之為應乃如此書所以示鍳戒也終綱目書)¶
　　(得寳一/而已矣)¶
<pb:KR2o0020_WYG_064-28b>¶
　　發明(𤣥宗得妙寳真符未㡬而有漁陽之變肅宗/得寳玉十三枚未㡬而兩宫不保是皆妖人)¶
　　(附㑹以投之耳直書/于䇿識者可以觀矣)¶
太上皇崩考異(太字羡皇下/漏天帝二字)¶
　(太上皇崩年七十八上自仲春寢疾/聞上皇登遐疾轉劇乃命太子監國)¶
復以建寅為正月¶
　　書法(魏主叡嘗建丑矣漢後主建興十五年不三/年而復武后嘗用周正矣中宗嗣聖六年十)¶
　　(一年而復於是肅宗建子亦不一年而復是年/夏時信不可易也自是終綱目無書改正者矣)¶
○帝崩李輔國殺皇后張氏考異(殺當作弑按北魏宣/武之后于氏暴疾殂)¶
<pb:KR2o0020_WYG_064-29a>¶
(分註人皆咎髙氏宮禁事秘莫能詳也綱日特書髙肇/弑其主之后于氏則此當書弑不當書殺尹氏曲為之)¶
(說非朱/子意也)考證(殺當作弑○謹按唐書張皇后謂太子曰/李輔國久典禁兵制敕皆従之出擅逼遷)¶
(聖皇其罪甚大陰謀作亂不可不誅張后雖云有隙而/輔國罪誠可誅代宗果能従母之令明正其罪上告君)¶
(父而顯誅之則肅宗未至遽崩母后不致遇弑下可全/昆弟之命上可振朝廷之威宦寺之禍或由此而息歟)¶
(一失其機反被輔國矯太子命遷后於别殿幽殺之及/其二子有累代宗之徳多矣尹氏發眀云直書曰殺者)¶
(非予輔國也所以正張后之罪爾發明不正弑逆之罪/而正受弑者之罪其說抑未然乎若然其說則恐世之)¶
(為人奴者殺其主母而不謂之弑何足以昭/監戒於將來也哉今故推眀正例殺當作弑)¶
　(初張后與輔國相表裏專權用事晚更有隙内射生/使程元振黨於輔國上疾篤后召太子謂曰輔國久)¶
<pb:KR2o0020_WYG_064-29b>¶
　(典禁兵陰與程元振謀作亂不可不誅太子泣曰陛/下疾甚危不告而誅必致震驚恐不能堪也太子出)¶
　(后召越王係選宦官授甲以誅輔國元振知其謀宻/告輔國以兵送太子於飛龍廐勒兵收係遷后於别)¶
　(殿時上在長生殿使者逼后下殿宦官宫人驚散眀/日上崩輔國等殺后并係及兖王僴范氏曰肅宗信)¶
　(任李輔國上不保其父中不保其身下不保其/妻子此近小人之禍也可不戒哉可不戒哉)集覽¶
　(僴下/板反)質實(程元振京兆三原人越州名注見漢和帝/永元元年㑹稽長生殿注見𤣥宗天寳六)¶
　(載華清宫兖州名注/見漢獻帝興平二年)¶
　　書法(賀善賛曰肅宗趣取大物而子道悖制於張/后而夫道奪脇於輔國而君道失殺齊王倓)¶
　　(而父道虧綱目厯書而深病之儻㣲郭李唐之克/復未可知矣○曹操於伏后髙肇於于后皆書弑)¶
<pb:KR2o0020_WYG_064-30a>¶
　　(此其書殺何罪張后也張后為妻而制其夫為婦/而逆其舅是大罪逆人也故不書弑是故晉賈后)¶
　　(書殺唐張后書殺皆罪之也終綱目書皇后弑者/二漢許后伏后書殺者二晉賈后唐張后列國之)¶
　　(后書弑者/一魏于后)¶
　　發明(皇后天下之母&KR1275;體宸極輔國以家奴賊之/書弑可也而以殺書何耶張后與輔國表裏)¶
　　(擅權殺建寧遷上皇鉗制天子撓亂國政今又挾/越王以造禍使其事成則太子亦不得立而唐危)¶
　　(矣綱目權其輕重直書曰殺固非予輔國也所以/正張后之罪爾若夫輔國専横之惡又自不言可)¶
　　(知皇后且猶殺之如/獵狐兎然况餘人乎)¶
太子即位考證(當作太子/豫即位)¶
<pb:KR2o0020_WYG_064-30b>¶
　(輔國引太子素服與宰相相見遂即位輔國恃功益/横明謂上曰大家但居禁中外事聽老奴䖏分上内)¶
　(不能平以其方握禁兵外尊禮之號為尚父而不名/事無大小皆咨之羣臣出入皆先詣輔國輔國亦晏)¶
　(然䖏/之)集覽(大家猶言天家蔡邕獨㫁曰天子無外以/天下為家百官小吏不敢指斥天子故稱)¶
　(天家親近侍従官則稱大家號為尚父太公望為周/師尚父說者謂可尚可父天子師也劉向别錄師之)¶
　(尚之父之故/曰師尚父)質實(禁中注見宋孝/武大眀六年)¶
以李輔國為司空兼中書令¶
　　書法(前書為太僕卿矣又書加兵部尚書矣於是/復為司空是三公也宦者書為司空魏有劉)¶
　　(騰唐有/輔國)¶
<pb:KR2o0020_WYG_064-31a>¶
　　發明(書以輔國為司空兼中書令文無貶詞然以/一宦者而居上公之職又兼中書長官則唐)¶
　　(室之卑従可知矣貽/是禍者非肅宗乎)¶
○敕大小錢皆當一¶
　(民始/安之)¶
　　書法(唐世錢幣七變肅宗居四至是而民/始安之自此終唐世無書改鑄者矣)¶
李光弼使田神功擊史朝義大破之考異(擊當/作討)¶
　(史朝義自圍宋州數月城中食盡果毅劉昌曰倉中/猶有麴數千斤請屑食之不過二十日李太尉必救)¶
　(我李光弼至臨淮諸將以朝義兵尚彊請南保揚州/光弼曰朝廷倚我以為安危我復退縮朝廷何望徑)¶
<pb:KR2o0020_WYG_064-31b>¶
　(趣徐州使兖鄆莭度使田神功進擊朝義大破之先/是神功既克劉展留連揚州聞光弼至乃還光弼在)¶
　(徐州惟軍旅之事自决之衆務悉委判官張傪傪吏/事精敏區䖏如流諸將事之如事光弼由是軍中肅)¶
　(然東夏以寧先是神功見官屬皆平受其拜及見光/弼與傪抗禮乃大驚徧拜官屬曰神功出於行伍不)¶
　(知禮儀諸君亦胡為/不言成神功之過乎)集覽(宋州今睢州是注見漢景/帝三年睢陽張傪姓名也)¶
　(傪倉/含反)質實(果毅軍名注見太宗貞觀十年劉昌開封/人揚州注見漢武帝元朔五年淮南徐州)¶
　(注見秦始皇二十八年彭城兖鄆二州名兖注見前/鄆本魯地漢為壽良縣地東漢屬廩丘縣後周置清)¶
　(澤縣及髙平郡隋初罷郡改縣為萬安後改為郡以/廪丘省入大業初改置鄆城縣屬東平郡唐初因之)¶
　(乾元間改置鄆州以鄆城縣屬五代周罷州以縣屬/濟州宋因之金以水患徙盤溝村元屬濟寧路管國)¶
<pb:KR2o0020_WYG_064-32a>¶
　(朝因之改屬兖州府軍旅注見/梁武帝中大通二年一旅之衆)¶
　　書法(書使何歸功光弼也神功自平劉展大肆暴/横留連揚州其非心乎王室明矣自非光弼)¶
　　(號令豈能成功故特書使若都將/李晟則不書使矣代宗大歴三年)¶
復以來瑱為山南東道節度使¶
　(來瑱聞徙淮西大懼上言淮西無糧請俟收麥而行/又諷將吏留已上欲姑息許之裴茙屯榖城既得宻)¶
　(敕即帥麾下趣㐮陽瑱以兵逆之且問來故對曰尚/書不受朝命故來瑱曰吾已䝉恩復留鎮此因取敕)¶
　(告示之茙驚惑瑱縦兵擊之擒送京師賜死范氏曰/肅宗信讒黜陟不明以藩鎮為餌欲誘反側之臣故)¶
　(劉展來瑱相繼叛亂皆朝廷易置不以其道故也且/瑱未失臣節而行裴茙簒奪之謀使茙克瑱而代其)¶
<pb:KR2o0020_WYG_064-32b>¶
　(位不若瑱跋扈之為愈也夫藩臣倔彊阻兵/得一賢相足以制之謀及宦者得無亂乎)集覽(藩/鎮)¶
　(唐自安禄山史思明之亂肅宗幸長安分河北地付/授叛將後遂效戰國肱髀相依以土地傳子孫謂之)¶
　(藩/鎮)質實(榖城縣名注見漢髙帝五年反側之臣謂反/叛不正之人猶漢光武紀所謂反側子是也)¶
　(跋扈注見漢質帝本初元年/倔彊注見漢髙帝十一年)¶
　　書法(書復以何美改過也肅宗信用邇言專以節/鎮餌其臣而圖之非瑱復請而代宗察焉則)¶
　　(瑱亦劉展矣然則姑息是乎曰瑱之跋扈未明也/與其以詐失人不若徐為之計也使瑱果跋扈則)¶
　　(割其四州必不肯嘿無一辭而/淮西之徙必不畏懼而上請矣)¶
六月進李輔國爵博陸王考證(當加宦者於李輔國之/上○謹按李輔國宦官)¶
<pb:KR2o0020_WYG_064-33a>¶
(之罪首也宦者拜官有之未聞為三公者封侯有之未/聞進王爵者為三公封王自輔國始或曰均為輔國也)¶
(既書宦者於兼太僕卿之上進王爵何必復書乎曰漢/封單超為列侯又以為車騎將軍皆書宦者於其上考)¶
(之凡例加於除官以著其與政加於封爵以著其有功/先儒謂宦寺之禍甚於女寵漢唐傾危實由此軰可不)¶
(誡哉可/不誡哉)¶
　(程元振謀奪李輔國權宻言於上請稍加裁制解輔/國行軍司馬及兵部尚書出居外第於是道路相賀)¶
　(輔國始懼上表遜位詔/罷中書令而進其爵)¶
　　書法(宦者封侯過矣未有封王者也雖曰實奪其/權然非所以示後世矣故書譏之宦者封王)¶
　　(終綱目/一而已)¶
<pb:KR2o0020_WYG_064-33b>¶
　　發眀(以一閹尹而寵之以宰相封之以王爵自有/中人以來未之有也其為可醜不亦甚哉)¶
以劉晏為度支轉運鹽鐵等使○秋七月郭子儀入朝¶
　(時程元振用事忌子儀功高任重數譛之子/儀不自安奏請解副元帥節度使遂留京師)質實(京/師)¶
　(注見周顯王/二十五年)¶
台州袁晁作亂質實(台州注見晉孝武/太元二年臨海)○以程元振為¶
驃騎大將軍考異(以下漏宦/者二字)考證(當書宦者於/程元振之上)質實(驃/騎)¶
(注見漢武帝/元狩二年)¶
　　發明(嗚呼唐室宦者之禍相尋於無窮烏得而不/亂哉是時亂根尚在而代者已踵其後故書)¶
<pb:KR2o0020_WYG_064-34a>¶
　　(以元振為大將軍則是一輔國未去一/輔國已生矣禍亂果何時而弭乎吁)¶
○九月以來瑱同平章事○貶裴冕為施州刺史¶
　(左僕射裴冕為山陵使議事/與程元振相違貶為刺史)質實(施州注見中宗嗣/聖三年僕射官名)¶
　(注見秦始皇/三十四年)¶
回紇舉兵入援冬十月以雍王适為天下兵馬元帥討¶
史朝義大敗之取東京及河陽賊將薛嵩張忠志以州¶
降¶
　(上遣中使劉清潭使於回紇修舊好且徴兵討史朝/義時回紇登里可汗已為朝義所誘云唐室繼有大)¶
<pb:KR2o0020_WYG_064-34b>¶
　(䘮中原無主清潭謂曰先帝雖棄天下今皇帝即廣/平王也回紇乃為起兵至三城見州縣皆為丘墟有)¶
　(輕唐之志乃困辱清潭清潭遣使言狀京師大駭上/遣殿中監藥子昻往勞之初毘伽闕為登里求昏肅)¶
　(宗以僕固懷恩女妻之上令懷恩往見可汗為言唐/家恩信不可負可汗恱自陜州大陽津渡河食太原)¶
　(倉粟與諸道俱進制以雍王适為天下兵馬元帥以/藥子昂魏琚為左右廂兵馬使韋少華李進為行軍)¶
　(司馬會諸道節度使及回紇於陕州進討史朝義上/欲以郭子儀為适副程元振魚朝恩等沮之而止加)¶
　(僕固懐恩同平章事領諸軍節度行營以副适适至/陕州囘紇屯於河北适與僚屬往見之可汗責适不)¶
　(拜舞藥子昂對以禮不當然囘紇將車鼻曰唐天子/與可汗約為兄弟可汗於雍王叔父也何得不拜舞)¶
　(子昂曰安有中國儲君向外國可汗拜舞乎且兩宫/在殯不應舞蹈力爭久之車鼻遂引子昂等各鞭一)¶
<pb:KR2o0020_WYG_064-35a>¶
　(百遣适歸營琚少華遂死詣軍發陜州僕固懐恩與/回紇為前鋒郭英乂魚朝恩為殿李抱玉自河陽入)¶
　(李光弼自陳留入㑹於洛陽陳於横水懐恩遣驍騎/及囘紇並南山出賊柵東北表裏合擊大破之朝義)¶
　(悉其精兵十萬救之官軍擊之不動鎮西莭度使馬/璘曰事急矣遂單騎奮擊奪賊兩牌突入萬衆中賊)¶
　(左右披靡大軍乗之而入賊衆大敗斬首六萬級捕/虜二萬朝義將輕騎數百東走懐恩進克東京及河)¶
　(陽城獲偽中書令許叔冀懐恩留囘紇營河陽使其/子瑒帥歩騎萬餘逐朝義至鄭州再戰皆㨗汴州降)¶
　(囘紇入東京肆行殺掠死者萬計朝義自濮州北渡/河懐恩追敗之於衛州賊將田承嗣等將兵四萬與)¶
　(朝義合復來拒戰僕固瑒擊破之於是朝義鄴郡莭/度使薛嵩以相衛洺邢四州降於李抱玉恒陽莭度)¶
　(使張忠志以恒趙深定易五州降於辛雲京抱玉等/入其營嵩等皆受代居無何僕固懐恩皆令復位由)¶
<pb:KR2o0020_WYG_064-35b>¶
　(是抱玉雲京各表懐恩有貳心朝廷宜/宻為備懐恩亦上疏自理上慰勉之)集覽(毘伽闕/前可汗)¶
　(之號登里之父适古活反雍王之名車鼻囘紇將名/也車昌遮反披靡史記漢書漢軍皆披靡並上聲正)¶
　(義曰披靡精體低垂也/韻會注披靡震慴貌)質實(三城注見梁武帝大同/四年河陽三城一統志)¶
　(云大陽津即茅津在河南府陜州城北四里一名陕/津春秋時秦伯伐晉自茅津濟封崤尸而還即此䖏)¶
　(雍州名注見𤣥宗開元十一年京兆為殿注見漢昭/烈章武二年後殿陳留縣名注見秦二世三年南山)¶
　(注見周安王十五年伊闕馬璘岐州扶風人河陽城/在懐慶府孟縣西南三十里春秋天王狩於河陽即)¶
　(此漢置縣隋文帝於此建河陽宫濮州注見周安王/五年濮陽鄴郡注見漢元帝建昭二年魏郡相衛洺)¶
　(邢四州相注同上年魏郡衛注見秦王政六年朝歌/洺注見漢武帝元狩四年廣平邢注見楚義帝元年)¶
<pb:KR2o0020_WYG_064-36a>¶
　(襄國恒陽縣名注見𤣥宗天寳十五載張忠志營州/栁城人安禄山假子恒趙深定易五州恒注見漢光)¶
　(武建武九年常山趙注見漢景帝三年趙國深注見/穆宗長慶二年下博定注見周威烈王二十三年中)¶
　(山易注見周世宗顯徳六年囘紇/匈奴别種注見太宗貞觀元年)¶
　　書法(於是遣劉清潭使囘紇徴其兵其不書徴兵/何諱之也據至徳元載書徴兵回紇曷為諱)¶
　　(之囘紇既至三城乃困辱使者故諱之諱之則曷/為書入援朝義之敗東京之復回紇與有功焉固)¶
　　(不得不/書之也)¶
　　發明(前日兩京之復借助回紇綱目皆不書之者/不予夷狄之有其功也今焉舉兵入援何為)¶
　　(復書之哉夫當逆胡反叛之初二京覆沒肅宗以/欲速之心急於討賊為迎侍上皇之舉是以借兵)¶
<pb:KR2o0020_WYG_064-36b>¶
　　(收復故綱目亦亮其不得已之意寓諸書法之間/所以尊中國而存大體耳若夫代宗之初則非前)¶
　　(日之比思明既死餘孽僅存李郭諸賢效忠宣力/正自不必外求援兵况是時虜酋恃功浸肆桀驁)¶
　　(甚至殺辱使人縦兵屠掠卒啟入宼之禍故綱目/於此直書囘紇入援者所以深罪唐人不能自立)¶
　　(好與異類共功召亂納侮為後戒耳然則/或書或不書皆有深意君子不可不察也)¶
盗殺李輔國¶
　(上在東宫以李輔國專權心甚不平及嗣位以輔國/有殺張后之功不欲顯誅之夜遣盗入其室竊輔國)¶
　(首及一臂而去敕有司捕盗遣中使存問其家仍贈/太傅胡氏曰不平輔國專横者公心也不欲顯誅之)¶
　(者私意也公與私特在利己不利己之間人君可不/慎乎夫張后正位申宫猶太子之母也輔國遣使者)¶
<pb:KR2o0020_WYG_064-37a>¶
　(以太子命逼后下殿幽而殺之其/為太子累大矣而猶以為功乎)集覽(累大累力偽/反荀子王覇)¶
　(萹不得道以持之則/大累也注累猶辱也)正誤(其為太子累大矣今/按累謂罪相連及也)質實¶
　(東宫注見宋文帝/元嘉二十七年)¶
　　書法(書盗殺何病唐也輔國罪惡滔天明正刑誅/固已晚矣而行盗賊之計直書盗殺病帝之)¶
　　(不䏸刑也是故唐不能誅李輔國而使盗殺之則/書盗晉不能誅楊光逺而使李守貞殺之則書李)¶
　　(守貞因其實而録之而上之不能刑著矣終綱目/書盗殺十一書遣盗殺三詳周威烈王二十四年)¶
　　發明(李輔國脇天子遷上皇賊國母其罪大矣按/法行辟死有餘辜代宗乃遣盗殺之何歟夫)¶
　　(以天子而行盗賊之謀是亦盗賊而已書盗/殺李輔國不知所謂盗者何人哉可愧甚矣)¶
<pb:KR2o0020_WYG_064-37b>¶
十一月以張忠志為成徳軍節度使賜姓名李寳臣¶
　(初辛雲京引兵將出井陘常山禆將契丹王武俊說/張忠志曰河東兵精銳出境逺鬭不可敵也且吾以)¶
　(寡當衆以曲遇直戰則必離守則必潰公其圗之忠/志乃降制復以為莭度使賜姓名李寳臣寳臣擢武)¶
　(俊為先鋒/兵馬使)集覽(契丹王武俊王武/俊本契丹奴皆部)質實(成徳軍莭度/注見漢光武)¶
　(建武九年常山片陘縣名注見秦王政十/八年常山郡名注見漢光武建武九年)¶
　　書法(賜姓名不悉書㨜盟沒斯賜李思忠宋文通/賜李茂貞叚凝賜李紹欽王晏球賜李紹䖍)¶
　　(温韜賜李紹中朱友謙賜李繼麟皆不書甚美書/甚惡書書寳臣譏不踐其名也賜姓名始此終綱)¶
　　(目書賜姓名三李寳臣李國昌李賛華書賜姓三/婁敬徐世勣羅藝書賜名五詳𤣥宗天寳九載)¶
<pb:KR2o0020_WYG_064-38a>¶
以僕固懷恩為河北副元帥¶
　(郭子儀以懐恩有平河/朔功請以副元帥譲之)質實(河北道名注見漢成帝/綏和二年魏郡河朔二)¶
　(郡名注見𤣥宗/天寳十五載)¶
諸軍圍史朝義於莫州¶
　(史朝義走至貝州與其大將薛忠義䓁合還攻僕固/瑒瑒設伏擊走之回紇又至戰于下博朝義大敗奔)¶
　(莫州懐恩兵馬使薛兼訓郝庭玉及田/神功辛雲京皆㑹進圍朝義于莫州)質實(貝州注/見漢安)¶
　(帝建光元年甘陵下博縣名注見穆宗長慶二年一/統志云莫州本漢之鄚縣隋屬瀛州唐置鄚州改鄚)¶
　(為莫入國朝省之故城在河/間府任&KR0588;縣北三十五里)¶
<pb:KR2o0020_WYG_064-38b>¶
(癸/卯)代宗皇帝廣徳元年春正月以劉晏同平章事度支¶
等使如故○流來瑱於播州殺之¶
　(初來瑱在襄陽程元振有所請託不従及為相元振/譛瑱言渉不順與賊合謀坐削官爵流播州賜死由)¶
　(是藩鎮皆切/齒於元振)¶
　　發明(來瑱誠有罪耶宜正其誅誠無罪耶則不可/殺今綱目書殺而分註述元振之譛則其無)¶
　　(罪為可知代宗初政如此何以號令天/下宜乎他日叛將援之以為口實也)¶
賊將田承嗣以莫州降李懷僊殺史朝義傳首京師¶
　(史朝義屢出戰皆敗田承嗣說朝義令往幽州發兵/朝義従之承嗣即以城降時朝義范陽莭度使李懐)¶
<pb:KR2o0020_WYG_064-39a>¶
　(僊已請降朝義至不得入獨與胡騎數百東奔欲入/奚契丹懐僊遣兵追及之朝義窮蹙縊於林中懐僊)¶
　(取其首以獻僕固/懐恩與諸軍皆還)集覽(奚契丹奚注見陳宣帝大建/十三年契丹注見晉安帝義)¶
　(熈二/年)質實(幽州注見髙/祖武徳四年)¶
以薛嵩田承嗣李懷僊為河北諸鎮節度使¶
　(以史朝義降將薛嵩為相衛邢洺貝磁六州節度使/田承嗣為魏博徳滄瀛五州都防禦使李懐僊仍故)¶
　(地為盧龍節度使時河北諸州皆已降嵩䓁迎僕固/懐恩拜於馬首乞行間自效懐恩恐賊平寵衰故奏)¶
　(留嵩等及李寳臣分帥河北自為黨援朝廷亦厭苦/兵革茍冀無事囚而授之承嗣舉管内戸口壯者皆)¶
　(籍為兵惟使老弱耕稼數年間有衆十萬又選其驍/徤者萬人自衛謂之牙兵范氏曰唐失河北實自此)¶
<pb:KR2o0020_WYG_064-39b>¶
　(始由任蕃夷為制將也/使李郭為將肯如是乎)集覽(乞行間自效行胡剛反/薛嵩願於行陳之間自)¶
　(展功/效也)質實(磁州名注見隋文帝仁壽四年魏博徳滄/瀛五州魏注見漢成帝綏和二年魏郡博)¶
　(注見漢光武建武八年東郡徳注見陳宣帝太建八/年安徳滄注見晉穆帝永和六年瀛注見漢帝𤣥更)¶
　(始二年河間盧龍莭度注/見漢武帝元朔二年肥如)¶
　　書法(拜莭度未有總稱諸鎮者此其稱河北諸鎮/何見河北之盡失也復失河北懐恩為之)¶
　　發明(前書以僕固懐恩為河北副元帥此書以薛/嵩等為河北諸鎮莭度則見䖏置之權出於)¶
　　(懐恩明矣謹而書之所/以志唐失河北之始)¶
回紇歸國¶
<pb:KR2o0020_WYG_064-40a>¶
　(回紇部衆所過抄掠廩給小不如意輒殺之無所忌/憚陳鄭莭度使李抱玉欲遣官屬置頓人人辭憚趙)¶
　(城尉馬燧獨請行比回紇將至燧先遣人賂其渠帥/約毋暴掠帥遺之旗曰有犯令者君自戮之燧取死)¶
　(囚為左右小有違令立斬之囘紇相顧失色渉其境/者皆拱手遵約束抱玉竒之燧因說抱玉曰燧與囘)¶
　(紇言頗得其情僕固懷恩恃功驕蹇其子瑒好勇而/輕今内樹四帥外交囘紇必有窺河東澤潞之志宜)¶
　(深備之抱/玉然之)集覽(置頓安置宿頓之具渠帥夏書殱厥/渠魁注渠大魁帥也好勇而輕輕去)¶
　(聲不持重也左/傳絞小而輕也)質實(陳鄭二州名陳注見周赧王三/十七年鄭注見梁武帝普通六)¶
　(年鄭城一統志云趙城縣名本周穆王封造父之地/春秋時趙簡子居之漢為河東郡彘縣地隋為霍邑)¶
　(縣地隋末始分置趙城縣屬霍山郡唐屬呂州後屬/晉州宋初省入洪洞縣尋復舊政和中陞為慶祚軍)¶
<pb:KR2o0020_WYG_064-40b>¶
　(金復改為趙城縣屬平陽府元割/屬霍州入國朝因之改屬平陽府)¶
　　書法(綱目書蠻夷借兵多矣未有書其歸者此其/書歸國何幸之也知杜子美留花門之詩則)¶
　　(知綱目書歸國之意矣是故囘紇為暴三輔則以/歸國書是年吐蕃觀望反覆則以歸國書徳宗興)¶
　　(元元年契丹南向人心驚駭則以北還書石晉丙/申年皆幸之之辭也終綱目書蠻夷借兵八詳漢)¶
　　(髙帝四年書/還歸者三)¶
以梁崇義為山南東道節度留後¶
　(初梁崇義従來瑱鎮襄陽累遷右兵馬使有勇力能/卷鐵舒鉤沉毅寡言得衆心瑱死自鄧州引戍兵歸)¶
　(衆推為帥上不能討因以/為留後崇義奏改塟瑱)¶
<pb:KR2o0020_WYG_064-41a>¶
　　書法(書留後/始此)¶
三月塟泰陵喬陵考異(喬陵按唐鑑/當作建陵)質實(一統志云泰/陵唐𤣥宗之)¶
(墓在西安府蒲城縣東北三十里金粟山建陵唐肅/宗之墓在西安府醴泉縣西北一十八里武將山)○¶
夏四月李光弼遣將擒袁晁浙東平¶
　(初台州賊袁晁攻䧟浙東諸州民疲於賦斂者多歸/之聚衆近二十萬光弼使部將張伯儀將兵討平之)¶
　質實(浙東道名注見漢和/帝永元元年㑹稽)¶
分河北諸州節度¶
　(以幽莫媯檀平薊為幽州管恒定趙深易為成徳軍/管相貝邢洺為相州管魏博徳為魏州管滄棣冀瀛)¶
<pb:KR2o0020_WYG_064-41b>¶
　(為青淄管懐衛/河陽為澤潞管)質實(媯檀平薊四州名媯注見晉懐/帝永嘉五年廣寗檀注見中宗)¶
　(嗣聖十五年平注見秦王政三年北平薊注同上年/漁陽棣冀二州名棣注見宋明帝泰始三年樂陵冀)¶
　(注見秦二世二年信都青淄/軍名注見大厯十四年淄青)¶
敕議舉孝亷¶
　(禮部侍郎楊綰上疏曰古之選士必取行實自隋煬/帝始置進士科猶試策而已至髙宗時考功貟外郎)¶
　(劉思立始奏進士加雜文明經加帖括従此成俗公/卿以此待士長老以此訓子其明經則誦帖括以僥)¶
　(倖又令舉人投牒自應如此欲其返淳朴崇亷譲何/可得也請置孝亷科令縣令取行著鄉閭學知經術)¶
　(者薦之於州刺史考試升之於省任占一經問經義/二十條對策三道上第注官中第出身下第罷歸其)¶
<pb:KR2o0020_WYG_064-42a>¶
　(道舉亦非理國所資望與明經進士並停上命諸司/通議給事中李栖筠左丞賈至京兆尹嚴武並是綰)¶
　(議仍請兼廣學校保桑梓者鄉里舉焉在流寓者庠/序推焉敕禮部具條目以聞綰奏國子監舉人令博)¶
　(士薦於祭酒祭酒試通者升之於省如鄉貢法明法/委刑部考試或以為明經進士行之已久不可遽改)¶
　(事雖不行識者是之范氏曰自三代以後取士之法/不本於鄉里學校至唐而弊極矣惟楊綰之議近古)¶
　(可行卒為庸人沮止况先王所以致治之其欲盡舉/而措之天下不亦難乎胡氏曰楊綰初議髣髴鄉舉)¶
　(里選之意也及上貢舉條則徒有問經對策之文而/無興亷舉孝之實或者猶沮止之建議之難如此及)¶
　(綰為相可以行矣亦復不聞再請豈薨謝之遽有所/未及歟夫問以經義已渉空言然亦足以觀士人之)¶
　(師尚顧綰所條其詳不可見爾宜為之法曰凡應經/義科者有司問以十條令随所占經引先儒之說兩)¶
<pb:KR2o0020_WYG_064-42b>¶
　(家至三家而主其善者或有已見則附於後勿矜詞/藻惟務直述毎條以三百字止如此則人之習經者)¶
　(可見其通塞矣對策惟問以前代故事有疑難無折/𠂻者以五道為率每道亦以三百字止而勿問時事)¶
　(以杜其謟䛕之態如此則人之習史者可見其深淺/矣若夫投牒自應最壊人材之本也欲革此者於鄉)¶
　(里必慎選守令於庠序必慎選師儒察/其譽毁觀其言行次第而薦之可矣)集覽(進士加/雜文注)¶
　(見𤣥宗開元十七年明經加帖括帖括即帖試也明/經帖試注同上年長老謂年長老成之人誦帖括注)¶
　(見𤣥宗開元二十五年帖誦上第索隠曰才優而品/第最髙者道舉唐制取士嵗舉常選之外其天子自)¶
　(詔者曰制舉道其所欲問而親策之保桑梓謂居其/鄉土者詩小弁萹維桑與梓必恭敬止注父母所樹)¶
　(已不敢不恭敬文公集傳曰桑梓二木古者五畝之/宅樹之墻下以遺子孫給蠶食具噐用者也故謂家)¶
<pb:KR2o0020_WYG_064-43a>¶
　(鄉曰桑梓之邦博士學官名掌通/古今祭酒注見漢獻帝建安元年)正誤(道舉今按𤣥/宗尊重道教)¶
　(開元二十五年置𤣥學博士毎嵗依明經舉道即道/舉也故楊綰謂非理國所資望與明經進士俱停)¶
　質實(楊綰華陰人僥倖注見宋孝武大/明二年嚴武華陽人挺之之子)¶
　　書法(事竟不行矣何/以書是綰議也)¶
秋七月羣臣上尊號○九月遣使徴僕固懷恩入朝不¶
至¶
　(初僕固懷恩受詔與囘紇可汗相見於太原河東莭/度使辛雲京恐其合謀&KR0670;軍府閉城自守亦不犒師)¶
　(懐恩怒具表其狀不報中使駱奉仙至太原雲京厚/結之使言懐恩反狀已露懐恩亦奏請誅雲京奉仙)¶
<pb:KR2o0020_WYG_064-43b>¶
　(詔和解之懐恩自以兵興以來所在力戰一門死王/事者四十六人女嫁絶域說喻囘紇再收兩京平定)¶
　(河南北功無與比而為人搆䧟憤怨殊深上書自訟/曰臣罪有六昔同羅叛亂臣為先帝掃清河曲一也)¶
　(男玢陷虜亡歸臣斬之以令衆士二也二女逺嫁為/國和親三也身與男瑒為國効命四也河北新附撫)¶
　(安反側五也說喻囘紇使赴急難六也臣既負六罪/誠合萬誅思得一奉天顔又以來瑱之死深畏中官)¶
　(讒口虛受陛下誅夷臣奏奉僊非不摭實陛下竟無/䖏置寵任彌深竊聞四方遣人奏事陛下皆云與驃)¶
　(騎議之曽不委宰相可否或留數月不還逺近無不/疑阻儻不納愚懇且務因循臣實不敢保家陛下豈)¶
　(能安國惟陛下圖之上遣裴遵慶詣懐恩喻㫖諷令/入朝懐恩抱遵慶足號泣訴寃然以懼死為辭竟不)¶
　(奉/詔)集覽(河曲注見漢光武建武二十二年/男玢注見𤣥宗天寳十五載降虜)質實(太原/郡名)¶
<pb:KR2o0020_WYG_064-44a>¶
　(注見齊明帝建武三年并州河東莭度注/同上年并州中使注見𤣥宗天寳十五載)¶
　　書法(書徴䖏士不至者有之矣未有徴入朝不至/者也書徴蠻夷入朝不至者有之矣隋煬帝)¶
　　(大業六年未有徴臣子入朝不/至者也於是僕固之不臣甚矣)¶
冬十月吐蕃入㓂上如陜州吐蕃入長安闗内副元帥¶
郭子儀擊之吐蕃遁去考異(上當/作帝)¶
　(唐自武徳以來開拓邊境地連西域皆置都督府開/元中置朔方隴右河西安西北庭諸莭度使以統之)¶
　(嵗發山東丁壯為戍卒繒帛為軍資開屯田供糗糧/設監牧畜馬牛軍城戍邏萬里相望及安禄山反邊)¶
　(兵精銳者皆徴發入援謂之行營留兵單弱數年之/間胡虜蠶食自鳳翔以西邠州以北皆為左祍矣至)¶
<pb:KR2o0020_WYG_064-44b>¶
　(是吐蕃入大震闗䧟蘭廓河鄯洮岷秦成渭等州盡/取河西隴右之地邊將告急程元振皆不以聞十月)¶
　(虜至涇州刺史髙暉降之為之鄉導既過邠州上始/聞之至奉天武功京師震駭詔以雍王适為闗内元)¶
　(帥郭子儀副之出鎮咸陽以禦之子儀間廢日久部/曲離㪚至是召募得二十騎而行至咸陽吐蕃帥吐)¶
　(谷渾党項氐羌二十餘萬衆渡渭循山而東子儀使/判官王延昌入奏請益兵程元振遏之竟不召見吐)¶
　(蕃渡便橋上倉猝不知所為出幸陕州官吏六軍逃/散子儀聞之遽自咸陽歸長安射生將王獻忠擁四)¶
　(百騎脇豐王珙等十王西迎吐蕃遇子儀子儀叱之/獻忠曰今社稷無主令公為元帥廢立在一言耳子)¶
　(儀責之以兵送行在賜珙死吐蕃入長安立廣武王/承宏為帝縦兵焚掠長安中蕭然一空苗晉卿病卧)¶
　(家輿入脇之晉卿閉口不言虜不敢殺子儀引三十/騎自御宿川循山而東謂王延昌曰大軍逃潰多在)¶
<pb:KR2o0020_WYG_064-45a>¶
　(商州速往收之延昌徑入商州撫諭之諸將方縦兵/暴掠聞子儀至皆大喜聽命得四千人軍勢稍振子)¶
　(儀乃泣諭將士以共雪國耻取長安皆感激受約束/上恐吐蕃出潼闗徴子儀詣行在子儀表曰臣不收)¶
　(京城無以見陛下若兵出藍田虜亦不敢東向上許/之鄜坊莭度判官段秀實說白孝徳引兵赴難孝徳)¶
　(即日大舉南趣京畿與蒲陕商華合勢進擊子儀使/羽林大將軍長孫全緒將二百騎出藍田又令寳應)¶
　(軍使張知莭將兵繼之全緒至韓公堆晝則擊皷張/旗幟夜則多然火以疑吐蕃吐蕃懼百姓乂紿之曰)¶
　(郭令公自商州將大軍至矣吐蕃惶駭悉衆遁去髙/暉東走潼闗守將李日越擒殺之詔以子儀為西京)¶
　(留守王甫自稱京兆尹聚衆二千餘人暴横長安中/子儀至滻水引三十騎徐進召甫斬之白孝徳與邠)¶
　(寧莭度使張藴琦將兵屯畿縣子儀召之入城京畿/遂安吐蕃還圍鳳翔鎮西莭度使馬璘將精騎千餘)¶
<pb:KR2o0020_WYG_064-45b>¶
　(人赴難轉鬭至城下持滿外向突入城中不解甲出/戰单騎奮擊俘斬千計明日虜復請戰璘開懸門以)¶
　(待之虜引退曰此將軍不惜死宜避之遂去胡氏曰/郭子儀之徳之才可以兼任將相乃置之間䖏及有)¶
　(急難又遽委用之代宗於閹尹之言受命如響進退/子儀如待奴𨽻自李光弼已下恃功負氣夫豈堪此)¶
　(獨子儀無纎芥於胷中一聞君命不俟駕而行蹈危/履險死生以之其忠義精誠仰貫白日而度量宏偉)¶
　(無所不包真可以為人臣之師表矣使代宗挈國權/兵柄而付之于以復太宗之業何難焉而不能也可)¶
　(勝歎/哉)集覽(大震闗隴州汧源縣大震闗後改曰安成/部曲漢百官表將軍領軍皆有部曲大將)¶
　(軍營五部部校尉一人部有曲曲有軍候一人轉鬭/轉相戰鬭也轉陟兖反持滿謂注矢於弓弩引滿而)¶
　(不發纎芥纎細也芥菜名其實至細以喻事之至㣲/者或作纎介注介間也謂不以細事而間介于懐)¶
<pb:KR2o0020_WYG_064-46a>¶
　質實(西域國名注見漢哀帝元夀二年安西鎮名注/見髙宗永淳元年北庭鎮名注見齊明帝建武)¶
　(四年髙昌屯田注見髙宗龍朔三年蠶食注見大歴/十四年左祍注見漢靈帝中平二年大震闗注見𤣥)¶
　(宗天寳十五載蘭廓河鄯洮岷秦成渭九州名蘭注/見太宗貞觀十八年廓注見晉懐帝永嘉四年崞縣)¶
　(河注見晉穆帝永和元年鄯注見漢宣帝元康四年/湟中洮注見髙祖武徳六年岷注見秦始皇三十三)¶
　(年臨洮秦注見漢光武建武元年天水成注見漢獻/帝建安二十二年下辨渭注見漢後主建興六年南)¶
　(安涇州注見漢光武建武元年安定奉天縣名注見/徳宗建中元年武功縣名注見漢後主建興十二年)¶
　(闗内道名注見𤣥宗開元十一年京兆咸陽縣名注/見周顯王十九年吐谷渾西羌别種注見晉元帝建)¶
　(武元年渭水名注見漢髙帝五年便橋注見髙祖武/徳九年長安縣名注見漢惠帝五年豐縣名注見晉)¶
<pb:KR2o0020_WYG_064-46b>¶
　(元帝大興四年行在注見晉惠帝永興元年廣武縣/名注見晉安帝義熈五年宛川一統志云御宿川在)¶
　(西安府城西南四十二里一名華嚴川鄜坊二州名/注見肅宗上元元年蒲州名注見周赧王十二年蒲)¶
　(坂華州名注見𤣥宗開元十一年寳應縣名注見梁/元帝承聖元年陽平滻水注見𤣥宗天寳二載吐蕃)¶
　(西羌種名注見/太宗貞觀八年)¶
　　書法(播越之辭有三如緩辭也奔急辭也走賤辭/也終綱目播越書如四書刼如二書出奔四)¶
　　(書奔九書走六詳/𤣥宗天寳十五載)¶
　　發明(肅宗寵一李輔國使父子夫婦皆不相保此/代宗所切齒者也而又寵一程元振使之掩)¶
　　(蔽虜㓂抑遏奏請遂至㡬亡社稷何哉綱目書吐/蕃入長安郭子儀擊之而不言帥師是無兵可將)¶
<pb:KR2o0020_WYG_064-47a>¶
　　(也向非子儀威望素著不戰屈人則唐其能國乎/嗚呼閹宦之禍至此唐帝猶不知悟則亦末如之)¶
　　(何也/已)¶
十一月削程元振官爵放歸田里¶
　(驃騎大將軍程元振専權自恣人畏之甚於李輔國/諸將有大功者元振皆忌嫉欲害之吐蕃入㓂元振)¶
　(不以時奏致上狼狽出幸上發詔徴諸道兵李光弼/等皆忌元振莫有至者中外切齒莫敢言胡氏曰人)¶
　(臣之義無以有已東西南北惟命是従况蕃戎入冦/乗輿播越使未奉詔命猶當奔赴危難死生以之况)¶
　(徴兵之制累下乎光弼雖憾中官豈可移之君父坐/視而不顧夫所以不敢至京師者小則畏讒大則畏)¶
　(死耳有如唐室威令振舉問諸將緩於勤王之罪則/亦豈能免乎誠能星馳颷發擊退虜賊再安社稷元)¶
<pb:KR2o0020_WYG_064-47b>¶
　(振雖欲譛愬誣㒺亦豈能盡奪公議哉光弼不忍小/忿以失大莭不學之過也○太常博士栁伉上疏曰)¶
　(犬戎犯闗度隴不血刃而入京師刼宫闈焚陵寢武/士無一人力戰者此將帥叛陛下也陛下䟽元功委)¶
　(近習日引月長以成大禍羣臣在庭無一人犯顔回/慮者此公卿叛陛下也陛下始出都百姓填然奪府)¶
　(庫相殺戮此三輔叛陛下也自十月朔召諸道兵盡/四十日無隻輪入闗此四方叛陛下也陛下必欲存)¶
　(宗廟安社稷獨斬程元振首馳告天下悉出内使𨽻/諸州持神策兵付大臣然後削尊號下詔引咎曰天)¶
　(下其許朕自新改過宜即募士西赴朝廷若以朕惡/未悛則帝王大噐敢妨賢路如此而兵不至人不感)¶
　(天下不服臣請闔門寸斬以謝陛下上猶以元振嘗/有保䕶功削官爵放歸田里胡氏曰孔子曰王者奉)¶
　(三無私以勞天下老子曰公乃王元振於代宗雖有/保䕶之功而迷國誤朝㡬危社稷於是而權其輕重)¶
<pb:KR2o0020_WYG_064-48a>¶
　(肆諸市朝則代宗之心如天地日月天下見之而王/道著矣今不以宗社為念而専念其保己夫蕃戎入)¶
　(㓂不以聞子儀請兵不召見虜至便橋帝方出奔其/不為吐蕃所得者㡬希如是而尚可謂之保䕶乎)¶
　集覽(疏元功䟽與踈通逺也元大也奉三無私以勞/天下記孔子閒居曰天無私覆地無私載日月)¶
　(無私照奉斯三者以勞天下此之謂三無私注勞力/報反勞來也公乃王老子歸根萹容乃公公乃王王)¶
　(乃天注無所不包容則公正無私無私則可以為天/下王能為王則徳合神明可謂天子也肆諸市朝記)¶
　(檀弓下君之臣不免於罪則將肆諸市朝而妻妾執/注肆陳尸也大夫以上於朝士以下於市執拘也)¶
　質實(狼狽注見漢獻帝初平三年京師注見周顯王/二十五年勤王注見漢獻帝建安元年犯闗度)¶
　(隴闗謂闗中注見𤣥宗開元十一年京兆隴謂隴州/注見漢光武建武六年汧縣三輔注見漢武帝征和)¶
<pb:KR2o0020_WYG_064-48b>¶
　(元/年)¶
　　書法(元振之罪大矣不書有罪何罪不止於削爵/也故以無罪之辭書之知其有罪則不若是)¶
　　(輕矣書放歸譏失刑也終綱目宦/官書削官爵二程元振仇士良)¶
宦官呂太一反廣州討平之質實(廣州注見秦始皇/三十三年南海)¶
　　書法(唐世宦官不書宦官此其書何非常也宦官/而反則非常矣故以為觀軍容使則書宦官)¶
　　(肅宗乾元元年魚朝恩反則書宦官弑則書宦官/敬宗寳歴二年劉克明皆非常也終綱目宦官書)¶
　　(反二是年呂太一昭/宗大順二年楊復恭)¶
○十二月上還長安考異(上當/作帝)¶
<pb:KR2o0020_WYG_064-49a>¶
　(車駕發陕州左丞顔真卿請上先謁陵廟然後還宮/元載不従真卿怒曰朝廷豈堪相公再壊耶載由是)¶
　(銜之上至長安郭子儀帥百官諸軍奉迎/伏地待罪上勞之曰用卿不早故及於此)質實(陕州/注見)¶
　(周顯王四/十五年)¶
以魚朝恩為天下觀軍容宣慰䖏置使總禁兵¶
　　書法(朝恩前為宣慰䖏置使削不書矣此其復書/之何一宦官也至加以天下之大名則不必)¶
　　(削可也故備書之而代宗尊寵/閹寺之過不待貶而自見矣)¶
　　發眀(嗚呼宦者之蠧至是深矣宦者之權至是極/矣書以魚朝恩為天下觀軍容宣慰䖏置使)¶
　　(總禁兵是舉天下之大四海九州之衆皆制於一/閹臣之手使之宣慰使之䖏置而猶以為未足又)¶
<pb:KR2o0020_WYG_064-49b>¶
　　(使之總統禁兵合内外之兵權以歸之他時脇制/朝野門生天子是豈一朝一夕之故哉大書于冊)¶
　　(為後/鍳也)¶
○苗晉卿裴遵慶罷以李峴同平章事¶
　(遵慶既去元載權益盛以貨納内侍董秀上意所屬/載必先知之承意探㣲言無不合上以是愈愛之)¶
放廣武王承宏於華州¶
　(吐蕃既去承宏逃匿草野/上赦不誅放之於華州)¶
吐蕃陷松維保三州¶
　(吐蕃陷三州及二城西川莭度使髙適不/能救於是劍南西山諸州亦入於吐蕃矣)質實(松維/保三)¶
<pb:KR2o0020_WYG_064-50a>¶
　(州松注見漢後主炎興元年甘松維注見大歴十四/年保未詳沿革西川莭度注見晉武帝泰始八年益)¶
　(州劍南道名注/同上年益州)¶
(甲/辰)二年春正月流程元振於溱州¶
　(元振得罪歸三原聞上還宫衣婦人服私入長安復/規任用京兆擒之以聞敕流溱州上念其功復令江)¶
　(陵安/置)集覽(三原耀州縣名屬京兆按/耀州今安西路輝州是也)質實(三原縣名/注見晉孝)¶
　(武太元五年溱州注見肅宗乾元二年/江陵縣名注見漢獻帝建安十三年)¶
　　書法(綱目宦官書流二程元振/吐突承璀書杖一辛宗景)¶
遣刑部尚書顔真卿宣慰朔方行營¶
<pb:KR2o0020_WYG_064-50b>¶
　(上之在陕也真卿請奉詔召僕固懷恩不許至是命/真卿諭懐恩入朝對曰陛下在陕臣往以忠義責之)¶
　(使之赴難彼猶有可來之理今陛下還宫彼進不成/勤王退不能釋衆召之庸肯至乎且言懷恩反者獨)¶
　(辛雲京駱奉僊李抱玉魚朝恩四人耳陛下若以郭/子儀代懐恩可不戰而服也時抱玉従弟抱真為邠)¶
　(州别駕知懐恩有異志脫身歸京師召見問計對曰/此不足憂也朔方將士思郭子儀如父兄陛下誠以)¶
　(子儀鎮朔方彼皆不/召而來矣上然之)質實(李抱真河西人别駕官名/注見宋文帝元嘉二十八)¶
　(年朔方郡名注見/漢武帝元朔元年)¶
　　書法(譏不早也故雖不/行亦書遣譏之)¶
立雍王适為皇太子○以魏博為天雄軍質實(天雄軍/注見漢)¶
<pb:KR2o0020_WYG_064-51a>¶
(成帝綏和/二年魏郡)¶
　(従田承嗣/之請也)¶
　　書法(承嗣請之也軍曰天雄則/跋扈之意可見矣故書)¶
僕固懷恩反㓂太原¶
　(懷恩謀取太原辛雲京覺之乗城設/備懐恩使其子瑒攻之大敗而還)¶
以郭子儀為河中莭度䓁使¶
　(上謂子儀曰懐恩父子負朕實深聞朔方將士思公/如枯旱之望雨公為朕鎮撫河東汾上之師必不為)¶
　(變乃以子儀為闗内河東副元帥河中莭度䓁使懐/恩將士聞之皆曰吾軰従懐恩為不義何面目見汾)¶
<pb:KR2o0020_WYG_064-51b>¶
　(陽王子儀至河中雲南子弟萬人戍河中將貪卒/暴為一府患子儀斬十四人杖三十人府中遂安)質¶
　實(汾上汾水之上注見周威烈王二十三年河東郡/名注見漢獻帝建安七年河中府名注見周赧王)¶
　(十二年蒲坂雲南未詳䖏所或/謂即雲中郡注見秦王政三年)¶
僕固瑒為其下所殺懷恩走雲州¶
　(僕固瑒圍榆次十將焦暉白玉攻殺之懐恩聞之入/告其母母曰吾語汝勿反國家待汝不薄今衆心既)¶
　(變禍必及我將如之何懐恩不對而出母提刀逐之/曰吾為國家殺此賊取其心以謝三軍懷恩疾走得)¶
　(免遂與麾下三百渡河北走雲州都虞候張維嶽在/汾州聞懐恩去乗傳至汾州撫定衆心殺焦暉白玉)¶
　(而竊其功以告子儀子儀使牙官盧諒至汾州維嶽/賂諒使實其言子儀奏維嶽殺瑒傳首詣闕羣臣入)¶
<pb:KR2o0020_WYG_064-52a>¶
　(賀上慘然不悅曰朕信不及人致勲臣顛越深用為/愧又何賀焉命輦懐恩母至長安給待優厚月餘以)¶
　(夀終以禮塟之功臣皆感歎子儀如汾州懐恩之衆/數萬悉歸之咸鼔舞涕泣喜其来而悲其晚也子儀)¶
　(知盧諒之詐杖殺之上以李抱真言有驗遷殿中少/監范氏曰代宗之責己也厚其待人也恕而誠不能)¶
　(感物何哉賞罰無章而善善惡惡不明上下之情不/通讒巧得行於其間故也是以恩加人而人不親以)¶
　(信示人而人益疑紀/綱壞亂恩威不立也)集覽(榆次注見隋恭帝侗皇泰/二年十將官名也一本作)¶
　(其將也善善惡惡注/見太宗貞觀十六年)質實(雲州注見秦王政三年雲/中汾州注見周威烈王二)¶
　(十三年西河乗傳注見漢景帝/年牙官注見𤣥宗開元二十二)¶
　　發眀(安史反逆皆死於其子天理固為甚明懐恩/親目其事尤而效之故瑒亦為其下所殺綱)¶
<pb:KR2o0020_WYG_064-52b>¶
　　(目書之為斯世戒亂臣/賊子猶欲稱亂不已乎)¶
劉晏李峴罷¶
　(晏坐與元振交通元振獲罪峴有力/焉由是為宦官所疾故與晏皆罷)¶
　　書法(晏交元振者也峴去元振者也而以宦官之/譛與晏俱罷用法如此唐之僅存幸矣綱目)¶
　　(並書之所/以譏也)¶
以王縉杜鴻漸同平章事質實(王縉太原/人維之弟)○三月以劉¶
晏為河南江淮轉運使¶
　(自䘮亂以来汴水堙廢漕運者自江漢抵梁洋迂險/勞費兵火之後中外艱食闗中米斗千錢百姓捋穂)¶
<pb:KR2o0020_WYG_064-53a>¶
　(以給禁軍宮厨無兼時之積晏乃䟽浚汴水遺元載/書具陳漕運利害令中外相應自是毎嵗運米數十)¶
　(萬石以給闗中唐世稱漕運之能者/推晏為首後來者皆遵其法度云)質實(河南道名/注見宋主)¶
　(昱元徽元年汴水注見晉安帝義熈十二年汴河梁/洋二州名梁注見周赧王四年漢中洋注見梁簡文)¶
　(帝大寳元年西鄉江漢二/水名注見周赧王四年)¶
夏五月初行五紀厯○罷孝悌力田及童子科¶
　(楊綰奏孝悌力田無實狀/及童子科皆僥倖悉罷之)¶
六月罷河中莭度及耀徳軍¶
　(郭子儀以安史昔據洛陽故諸道置莭度使以制其/要衝今大盗已平而所在聚兵耗蠧百姓表請罷之)¶
<pb:KR2o0020_WYG_064-53b>¶
　(仍自河中/為始従之)¶
秋七月稅青苗錢給百官俸集覽(稅青苗錢唐租庸調/之法壊代宗以畝定)¶
(稅斂以夏秋時又以國用急不/及秋苗方青即征之號青苗錢)¶
　　書法(官俸未有書所出者書所出譏也是故𤣥宗/之給官俸書始加賦代宗之給官俸書稅青)¶
　　(苗錢皆譏辭也終綱/目書青苗錢一而已)¶
○臨淮武穆王李光弼卒考異(此誤/書諡)考證(當去武穆二/字分註諡武)¶
(穆/)¶
　(上之幸陕也李光弼竟遷延不至上恐遂成嫌隙以/其母在河中數遣中使存問之吐蕃退除光弼東都)¶
<pb:KR2o0020_WYG_064-54a>¶
　(留守光弼辭以就江淮糧運引兵歸徐州上迎其母/至長安厚加供給使其弟光進掌禁兵遇之加厚光)¶
　(弼治軍嚴重指顧號令諸將莫敢仰視謀定而後戰/能以少制衆與郭子儀齊名及在徐州擁兵不朝諸)¶
　(將田神功䓁不復禀畏光弼愧恨成/疾而卒詔以王縉都統諸道行營)質實(東都注見/秦荘㐮王)¶
　(元年三川徐州注見秦/始皇二十八年彭城)¶
　　書法(綱目卒子儀號官爵諡具郭李齊名此其止/於爵諡何致不滿也代宗播越光弼擁兵不)¶
　　(赴國難君子病之故雖有太尉副元帥之官削不/復書以為能思其職則不若是矣是以大臣不可)¶
　　(以不知學光弼之失大義/不明而利害之念重也)¶
　　發明(事君有大義不可擇利害而為之蘓峻之亂/陶侃遷延顧望賴温嶠左右推輓同濟國事)¶
<pb:KR2o0020_WYG_064-54b>¶
　　(君子猶為之不滿光弼為中興元功特以畏讒疑/沮緩於勤王遂至諸將不復禀畏愧恨而死夫當)¶
　　(代宗播越之時光弼擁兵不赴國難雖有他美亦/莫能贖故君子深為之惜且光弼與子儀齊名號)¶
　　(為李郭戰功俱為第一然綱目於子儀之卒書尚/父太尉中書令汾陽忠武王而於光弼之卒不書)¶
　　(其太尉侍中副元帥之官止及其爵諡而已於此/見君子有不滿之意故予之而不盡予亦可以為)¶
　　(事君不知命義者之戒也嗚呼以臨淮之功少/有疑沮猶不足以全始終况下於臨淮者乎)¶
僕固懷恩引回紇吐蕃入㓂詔郭子儀出鎮奉天¶
　(懐恩至靈武收合㪚亡其衆復振上厚撫其家下詔/曰懐恩勲勞著於帝室疑隙之端起自羣小君臣之)¶
　(義情實如初但當詣闕更勿有疑懐恩竟不従遂引/回紇吐蕃十萬衆入㓂京師震駭會郭子儀自河中)¶
<pb:KR2o0020_WYG_064-55a>¶
　(入朝詔子儀出鎮奉天召問方畧對曰懐恩勇而少/恩士心不附所以能入㓂者因思歸之士耳懐恩本)¶
　(臣偏裨其麾下皆臣部曲必/不忍以鋒刃相向無能為也)¶
九月闗中蟲蝗霖雨○冬十月懐恩逼奉天郭子儀出¶
兵懐恩退¶
　(懐恩與囘紇吐蕃進逼奉天諸將請戰郭子儀曰虜/深入利速戰吾堅壁以待之彼必以吾為怯而不戒)¶
　(乃可破也若遽戰而不利則衆心離矣敢言戰者斬/既而夜出陳於乾陵之南虜始以子儀為無備欲&KR0670;)¶
　(之忽見大軍驚愕遂不戰而退懐恩之南冦也河西/莭度使楊志烈發卒五千謂監軍栢文達曰君將之)¶
　(以攻靈武則懐恩有返顧之慮此亦救京師之一竒/也文達進攻靈州懐恩遽歸夜&KR0670;文達大破之文達)¶
<pb:KR2o0020_WYG_064-55b>¶
　(將餘衆歸哭而入志烈迎之曰此行有安京室之功/卒死何傷士卒怨其言未㡬吐蕃圍凉州士卒不為)¶
　(用志烈奔甘州為沙陁所殺凉州遂陷/沙陁者姓朱邪世居沙陁磧因以為名)質實(乾陵中/宗之墓)¶
　(注見嗣聖元年河西郡名注見漢安帝元初元年月/支凉州注見漢光武建武十年武威甘州注見晉安)¶
　(帝隆安元年張掖朱邪世居/沙陁磧注見睿宗太極元年)¶
懐恩冦邠州不克而遁¶
　(初郭子儀聞虜逼邠州遣其子晞將兵救之虜攻之/不克及還又攻之不克遂遁晞在邠州縦士卒為暴)¶
　(莭度使白孝徳患之而不敢言叚秀實自請補都虞/候晞軍士入市取酒刺酒翁壊醸噐秀實列卒盡取)¶
　(其首注槊上植市門晞一營大譟盡甲孝徳恐秀實/曰無傷也請往解之選老躄者一人馳馬至晞門甲)¶
<pb:KR2o0020_WYG_064-56a>¶
　(者出秀實笑且入曰殺一老卒何甲也吾戴吾頭來/矣晞出秀實譲之曰副元帥勲塞天地當念始終今)¶
　(常侍恣卒為暴行且致亂亂則罪及副元帥郭氏功/名其存者㡬何言未畢晞再拜曰公幸教晞以道敢)¶
　(不従命叱左右皆解甲敢譁者死秀/實因留宿軍中旦俱至孝徳所謝)質實(列與裂通/車裂也常)¶
　(侍謂郭晞子/儀第三子也)¶
十二月加郭子儀尚書令不受¶
　(子儀以太宗為此官近皇太子亦/為之不敢當遂不受還鎮河中)¶
　　發明(凡前代柄臣或自加某官而復辭不受綱目/悉書之以譏其偽若子儀辭尚書令可謂真)¶
　　(情不欺者矣書以美之非譏之/也春秋之法美惡不嫌同詞)¶
<pb:KR2o0020_WYG_064-56b>¶
戸部奏是嵗戸口之數¶
　(戸二百九十餘萬口/一千六百九十餘萬)¶
　　書法(神龍乙巳嘗書戸口之數矣於時户六百一/十五萬至開元丙寅凡二十一年而再書所)¶
　　(増者九十一萬餘戸耳又至開元庚辰凡十四年/而復書所増者一百三十萬餘戸也又至天寳甲)¶
　　(午凡十四年而復書為戸九百六十一萬有竒所/増者一百二十萬餘戸也自甲午至今甲辰十年)¶
　　(耳所减蓋六百七十萬餘户益之甚/難損之甚易䘮亂之禍可勝痛哉)¶
　　發明(天寳十三年戸部奏戸九百六十一萬有竒/口五千二百八十餘萬至是所奏之數戸僅)¶
　　(二百九十餘萬口僅一千六百九十餘萬較之天/寳不能三分之一夫有盛必有衰固天地盈虚之)¶
<pb:KR2o0020_WYG_064-57a>¶
　　　(數𤣥宗恃其戸口之富窮奢極欲自謂長享太平/不料禍出目前生民塗炭纔十年間其減耗之數)¶
　　　(為戸凡六百七十餘萬為口凡三千三百九十餘/萬向来富庶之盛今皆安在哉方其溺愛之時特)¶
　　　(一女子所樂僅若毫芒然而驕奢淫泆之事皆由/之而出其極遂至䘮壊生靈若是其衆可謂其源)¶
　　　(甚㣲其流甚廣者矣人主觀此要當兢畏持守毋/使乍盛而忽衰暫安而遽危則亦庶乎其可也嗚)¶
　　　(呼保治之難如此可/不畏諸可不戒諸)¶
　¶
　¶
　¶
<pb:KR2o0020_WYG_064-57b>¶
　¶
　¶
　¶
　¶
　¶
　¶
　¶
御批資治通鑑綱目卷四十五上¶
