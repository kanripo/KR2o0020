# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.893868
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十三上
<pb:KR2o0020_WYG_060-1a>¶
　欽定四庫全書¶
御批資治通鑑綱目卷四十三上¶
　　(起甲寅唐𤣥宗開元二年/盡丁亥唐𤣥宗天寶六載)凡三十四年¶
　(甲/寅)二年春正月定内外官出入恒式¶
　　(制選京官有才識者除都督刺史有政/迹者除京官使出入常均永為恒式)¶
　以盧懐慎檢校黄門監○置左右教坊¶
　　(舊制雅俗之樂皆𨽻太常上以太常禮樂之司不應/典倡優雜伎乃更置左右教坊以教俗樂又選樂工)¶
　　(宮女數百人自教之謂之皇帝梨園弟子禮部侍郎/張廷珪酸棗尉袁楚客皆上疏以上春秋鼎盛宜崇)¶
<pb:KR2o0020_WYG_060-1b>¶
　　(經術邇端士尚樸素深以悦鄭聲好遊獵為戒上雖/不能用欲開言路咸嘉賞之胡氏曰𤣥宗不以太常)¶
　　(典倡優是也乃更置坊院盛選工女而自教之則是/以天子而典倡優矣而可乎夫以顔子亞聖之資夫)¶
　　(子尚以放鄭聲為戒况𤣥宗乎大臣之責務引其君/以當道以格其非心而防其㣲漸者也姚崇于是昧)¶
　　(其所/職矣)集覽(梨園弟子隋有法曲其聲清近雅明皇愛/之選坐部伎子弟三百教於梨園號皇帝)¶
　　(梨園弟子宫女數百亦為梨園弟子居宜春北院尚/樸素敦尚質樸見素守貞不事文飾也老子見素抱)¶
　　(樸少私寡欲莊子同/乎無欲是謂素樸)質實(太常官名注見漢明帝永/平二年倡優女樂也注見)¶
　　(隋文帝開皇二十年梨園有二一在西安府雲陽廢/縣漢武帝置一在京兆府通化門外唐文宗嘗命太)¶
　　(常卿王涯取開元雅樂按之既成獻之于此酸棗縣/名注見周慎靚王四年鄭聲注見漢元帝永光元年)¶
<pb:KR2o0020_WYG_060-2a>¶
　(鄭衛/之樂)¶
　　書法(直書其事其為初政之累/多矣○教坊之名始此)¶
　　發明(𤣥宗即位至是再朞宗廟之事學校之典未/聞有所舉行而左右教坊之置綱目首書于)¶
　　(册則帝之溺意鄭聲固已不待晚年/而後知其有霓裳羽舞之失矣惜哉)¶
沙汰僧尼¶
　(中宗以来貴戚爭營寺度僧富戸彊丁削髪避役姚/崇上言佛圖澄不能存趙鳩摩羅什不能存秦齊襄)¶
　(梁武未免禍殃何用妄度姦人使壊正法上從之沙/汰萬二千餘人禁創寺鑄佛寫經百官之家母與僧)¶
　(尼道士徃還胡氏曰人之與人類也無不得相見之/理惟罪人則人之所棄而夷狄者中國之所絶也今)¶
<pb:KR2o0020_WYG_060-2b>¶
　(不使百官與僧尼道士徃還是夷狄待之罪人畜之/非平民也然則曷若使之衣巾冠帶而齒于平民乎)¶
　集覽(齒於平民齒謂舉列如齒也/得以年齒序列于平民也)質實(佛圖澄晉末/僧名趙王石)¶
　(勒甚敬之鳩摩羅什晉末僧名秦王姚興/尤重之沙汰注見宋孝武帝大明二年)¶
　　書法(書沙汰何黜異教也魏書罷沙門五十以下/者矣宋戊寅年唐初雖一書沙汰僧道髙祖)¶
　　(武徳九年不旋踵而書罷焉于是復書沙汰/僧尼是年予知節也終綱目異端書沙汰三)¶
以薛訥同紫㣲黄門三品將兵擊契丹¶
　(初營州都督治栁城以鎮撫奚契丹武后之世都督/趙文翽失政奚契丹攻䧟之或言靺鞨奚霫以唐不)¶
　(建營州無所依投故且附突厥并州長史薛訥奏請/復置營州上亦欲討契丹姚崇等諫不聼遂以訥同)¶
<pb:KR2o0020_WYG_060-3a>¶
　(三品將兵擊契丹群臣乃不敢言范氏曰姚崇䓁以/其君討契丹為是邪當成之為非邪當爭之不可㣲)¶
　(諫而止也明皇既不聼諫又益甚之遂相薛訥而使/之將兵崇等乃不敢言則是人君可以威脇羣臣而)¶
　(遂其非也然則君有大過將何以止之夫人臣諫而/不聼則當去位茍不能强諫而視其君之過舉至于)¶
　(天下咸怨則曰非我不諫君不能用我也始則擇利/以處其身終則引謗以歸其君此不忠之大者也使)¶
　(君驕其臣而輕于用武天/下不勝其弊崇之罪也)集覽(桞城注見漢獻帝建/安十二年文翽名也)¶
　(翽呼/外反)質實(營州注見漢獻帝建安十二年奚契丹東/胡别㮔注見睿宗太極元年靺鞨北狄國)¶
　(名注見隋文帝開皇十八年奚霄東胡種名注同上/開皇元年突厥北狄國名注見梁武帝大同十一年)¶
　(并州注見齊明/帝建武三年)¶
<pb:KR2o0020_WYG_060-3b>¶
　　書法(書以相國將兵於樊噲見之矣此書同紫㣲/黄門三品何重其任也重其任則曷為書擊)¶
　　(譏也帝之好邉功拒人言莫此為甚故書/擊貶之而卒以敗績削其官亦何益矣)¶
　　發明(自文武既分而後將相之任各異其選其未/已非一日明皇欲擊契丹慮羣臣進諫乃相)¶
　　(薛訥而使之將兵名之不正莫甚于此或曰唐中/世以後率以平章事為節度使亦宰相之選也夫)¶
　　(以平章繫銜或大臣出鎮藩方或方鎮䟦扈不臣/不得已而加之君子猶深為之惜况承平無事乃)¶
　　(以紫㣲黄門同三品將兵擊契丹/果何謂哉㨿事直書失自見矣)¶
三月朔太史奏日食不應質實(日食注見新/莾天鳯元年)¶
　(太史奏太陽應虧不虧姚/崇表賀請書史册從之)¶
<pb:KR2o0020_WYG_060-4a>¶
　　書法(書譏諛也按九年太史奏麟徳歴浸踈日食/屢不効然則日食之不應厯官之失也而遽)¶
　　(以稱賀故書譏之綱目書日食三百六十七□周/安王二十年及漢惠帝七年書不應者一而已)¶
　　發明(日食不應僅可免咎而已表請賀之/姚崇之諛也特書於此盖譏之耳)¶
突厥同俄圍北庭都䕶郭䖍瓘擊斬之¶
　(突厥黙啜遣其子同俄圍北庭䖍瓘擊斬之突厥/請悉軍中資糧以贖同俄間其已死慟哭而去)質¶
　實(北庭都䕶注見齊/明帝建武四年)¶
復置十道按察使集覽(十道一曰關内二曰河南三曰/河東四曰河北五曰山南六曰)¶
(隴右七曰淮南八曰江/南九曰劍南十曰嶺南)¶
<pb:KR2o0020_WYG_060-4b>¶
　(或上言按察使徒煩擾公私請精簡刺史縣令停按/察使姚崇以為今止擇十使猶患未盡得人况天下)¶
　(三百餘州縣多數倍安得皆稱其職乎乃止范氏曰/姚崇之辯雖能折議者之言然亦未為得也夫天子)¶
　(擇一相而任之一相擇十使而使之十使者擇刺史/縣令而置之賢者舉之不肖者去之則君不勞而天)¶
　(下治矣故任相者天子之事也選使者相之職也察/吏者使之責也吏非其人則是相之不才也退之而)¶
　(已矣崇不論此乃以為刺史縣/令不可徧擇豈宰相之體乎)¶
以徐惀為恭陵令¶
　(上思徐有功用法平以其子惀為恭陵令竇孝諶之/子光禄卿希瑊等請以已官爵讓惀以報其徳由是)¶
　(惀累遷申/王府司馬)集覽(惀龍春反希瑊名也/瑊音緘申王名成義)質實(徐惀東海/人恭陵縣)¶
<pb:KR2o0020_WYG_060-5a>¶
　(名未詳沿革申州名注見/梁武帝大清二年義陽)¶
貶劉幽求為睦州刺史鍾紹京為果州刺史¶
　(或告太子少保劉幽求詹事鍾紹京有怨望語按問/不服姚崇慮懐慎等言於上曰幽求等皆功臣乍就)¶
　(閒職不無沮䘮若令下獄慮驚逺聴乃皆貶之/時紫㣲侍郎王琚行邉未還坐黨貶澤州刺史)質實¶
　(睦州注見憲宗元和二年一統志云果州禹貢梁州/之域春秋戰國時為巴子國地秦屬巴郡漢為充國)¶
　(安漢等縣地仍屬巴郡漢末劉璋分墊江以上仍為/巴郡治安漢晉屬巴西郡劉宋析置宕渠郡隋省宕)¶
　(渠入巴西唐初地屬隆州尋析置果州治南充天寳/初改南充郡乾元初復為果州大歴中又改充州尋)¶
　(復舊五代蜀置水寕軍節度宋初以州𨽻梓州路寳/慶間陞順慶府元置東川府又改為順慶路至本朝)¶
<pb:KR2o0020_WYG_060-5b>¶
　(改順慶府𨽻四川道澤州注/見梁武帝大同六年建州)¶
黜涪州刺史周利貞等十三人質實(涪州注見晉武/帝太安二年)¶
　(以利貞等天后時酷吏比周興等/情狀差輕放歸草澤終身勿齒)集覽(草澤猶言田/里謂寂寞之)¶
　(地終身勿齒記王制屏之逺方終身不齒又曰出鄉/不與士齒注齒猶錄也不齒賤也於其鄉中則齒親)¶
　(親/也)¶
三月貶韋安石韋嗣立趙彦昭李嶠為諸州别駕¶
　(御史中丞姜晦以宗楚客等改中宗遺詔當時宰相/韋安石韋嗣立趙彦昭李嶠不能匡正令監察御史)¶
　(郭震奏弹貶之晦又奏安石檢校定陵/盗隐官物下州徵贓安石憤恚而卒)集覽(定陵中/宗陵墓)¶
<pb:KR2o0020_WYG_060-6a>¶
　(名/)質實(姜晦秦州上邽人謩之弟/定陵注見中宗景龍四年)¶
毁天樞¶
　(毁武后所作天樞鎔其銅鐵歴月不盡先是/韋后亦於天街作石臺頌徳至是并毁之)¶
夏五月罷員外檢校官¶
　(以歳饑悉罷員外試檢校官自今非戰功及别敕毋/得注擬時薛王業之舅王仙童侵暴百姓御史彈奏)¶
　(業為之請敕覆按之姚崇盧懐慎奏御史言是上從/之申王成義奏以府録事為參軍崇等不可事亦寢)¶
　(由是貴戚束/手請謁不行)¶
　　發明(興治之世其精明氣象必有可觀𤣥宗初政/如相姚崇定官制汏僧尼廢酷吏皆有足取)¶
<pb:KR2o0020_WYG_060-6b>¶
　　(今又罷員外檢校官大書于册開元之治自此日/益進矣使其有始有終常如一日豈不為有唐盛)¶
　　(徳之/主哉)¶
魏知古罷¶
　(知古本起小吏姚崇薦之以至為相崇意輕之請知/古知東都選事遣吏部尚書宋璟於門下過官知古)¶
　(銜之崇二子分司東都有所請託知古歸悉以聞他/日上問崇卿子何官才性何如崇揣知上意對曰臣)¶
　(三子兩在東都為人多欲而不謹是必以事干知古/臣未及問之耳上問安從知之對曰知古㣲時臣當)¶
　(卵而翼之臣子愚以為知古容其為非故敢干之耳/上于是以崇為無私而薄知古欲斥之崇固請曰臣)¶
　(子無狀陛下赦之已幸茍逐知古累聖政/矣上久乃許之知古竟罷為工部尚書)集覽(門下/過官)¶
<pb:KR2o0020_WYG_060-7a>¶
　(唐制凡選事侍郎以下三注三唱/仍過門下省審之故謂之過官)質實(東都注見秦荘/㐮王元年三川)¶
六月以宋王成器等為諸州刺史¶
　(宋王成器申王成義上兄也岐王範薛王業上弟也/&KR0206;王守禮從兄也上素友愛近世帝王莫能及初即)¶
　(位為長枕大被與兄弟同寢聼朝罷多從諸王遊在/禁中拜跪如家人禮飲食起居相與同之業嘗疾上)¶
　(親為煑藥火爇上鬚左右驚救之上曰但使飲此而/愈鬚何足惜成器尢恭慎未嘗及時政妄結交上愈)¶
　(信重之故䜛間無自而入然專以聲色飲博遊獵畜/飬娱樂之不及以政羣臣以成器等地逼請循故事)¶
　(出刺外州乃以成器領岐州成義領&KR0206;州守禮領虢/州範領濟州業領同州到官但領大綱州務皆委上)¶
　(佐是後諸王領州者並凖此范氏日文王孝于王季/故友于兄弟睦于太姒故慈于子孫以及于家邦至)¶
<pb:KR2o0020_WYG_060-7b>¶
　(於烏獸草木無不被澤者惟其心而已矣先王未有/孝而不友友而不慈者也至於後世帝王或能於此)¶
　(則不能於彼何哉不能舉斯心加諸彼而已成器辭/位以授明皇故明皇篤于兄弟之愛蓋成器之行有)¶
　(以飬其友愛之心也茍能充是心則仁不可勝用矣/然至於為人父則以䜛殺其子為人夫則以孽黜其)¶
　(妻為人君則以非罪殄滅其臣下是皆不能充其/類也茍不能充其類則其為善豈不出于利心哉)集¶
　覽(地逼地位逼迫也盖宋王成器乃嫡長當立故曰/地逼太姒周文王之正妃莘國之長女也姒姓音)¶
　(詳里反充其類孟子滕文篇是尚為能充其類也乎/又萬章篇充類至義之盡也李氏觧云夫所謂充類)¶
　(者謂自其小者充之以至於大自/至輕者充之以至于重之謂也)質實(禁中注見宋/孝武帝大明)¶
　(六年岐州注見周顯王八年&KR0206;州注見漢桓帝延熹/五年虢州注見宋文帝元嘉十二年莘濟州注見晉)¶
<pb:KR2o0020_WYG_060-8a>¶
　(帝奕太和元年髙平同/州注見開元十一年)¶
秋七月焚珠玉錦繡於殿前¶
　(上以風俗侈靡制乘輿服御金銀器玩令有司消毁/以供軍國之用其珠玉錦繡焚于殿前后妃以下皆)¶
　(毋得服敕百官所服帶及酒器銜鐙三品以上聼飾/以玉四品以金五品以銀餘皆禁之婦人從其夫子)¶
　(自今天下更毋得采珠玉織錦繡等物罷兩京織錦/坊司馬公曰明皇之始欲為治能自刻厲節儉如此)¶
　(晚節猶以奢敗甚哉奢靡之易以溺人也詩曰靡不/有初鮮克有終可不慎哉○其後有胡人上言海南)¶
　(多珠翠竒寶因言市舶之利又欲徃獅子國求靈藥/醫嫗上命監察御史楊範臣徃求之範臣奏曰陛下)¶
　(前年焚珠玉錦繡示不復用今所求者何以異於所/焚者乎彼市舶與商賈争利殆非王者之體胡藥之)¶
<pb:KR2o0020_WYG_060-8b>¶
　(性中國多不能知况于胡嫗豈宜寘之宫掖夫御史/天子耳目之官必有軍國大事臣雖觸冐炎瘴死不)¶
　(敢辭此特胡人眩惑求媚無益/聖徳上遽引咎慰喻而罷之)集覽(銜鐙銜馬勒也/字從金從行以)¶
　(行馬者也鐙丁鄧反鞍鐙也市舶蠻夷汎海舟/曰舶舶音白於海濵置吏以稅海商名曰市舶)質實¶
　(靡不有初鮮克有終詩大雅蕩詩之詞獅子/國在西方之域其地能馴飬狻猊因以名國)¶
　　書法(書予之也晉武焚雉頭裘於前殿不書不誠/也明皇初政勵精誠有崇儉之意故綱目特)¶
　　(書之綱目書焚錦綺三乙未年陳焚文錦隋文帝/開皇十五年焚綾文布是年皆予之也舎是無書)¶
　　(者/矣)¶
薛訥擊契丹敗績詔削其官爵¶
<pb:KR2o0020_WYG_060-9a>¶
　(訥與監門將軍杜賔客定州刺史崔宣道等將兵六/萬擊契丹賔客以為士卒盛夏負甲齎糧深入冦境)¶
　(難以成功訥曰盛夏革肥羔犢孽息因糧於敵正得/天時一舉滅虜不可失也行至灤水山峽中契丹伏)¶
　(兵遮其前後擊之唐兵大敗死者什八九訥與數十/騎突圍得免宣道將後軍亦走訥歸罪於宣道制斬)¶
　(之免訥死/削其官爵)質實(定州注見周威烈王二十三年中山/灤水莫詳處所唯有灤河在萬全都)¶
　(司雲州堡北六十里發源炭山氷井亂泉合為此河/北流經古桓州南下流入口北開平界又東南流經)¶
　(永平府遷安縣界至盧龍縣合漆河又南至/樂亭縣入于海未知是否姑錄此以備攷焉)¶
襄王重茂薨於房州諡曰殤皇帝考異(提要薨作卒按/凡例王侯死皆)¶
(曰卒當/從提要)考證(薨當作卒諡當分註○謹按韋氏弑中宗/而立重茂韋氏伏誅睿宗即位廢重茂復)¶
<pb:KR2o0020_WYG_060-9b>¶
(為王凢例曰正統之君廢為王公而死者書卒而註其/諡重茂韋氏所立故不書即位者非正統之君也然亦)¶
(廢為王而死故比例而書/薨當作卒註其諡於下)質實(襄州名注見漢獻帝建/安十二年襄陽房州注)¶
(同上建安二/十四年房陵)¶
　　書法(書薨何諡為帝者也綱目自分王外其書薨/非不成君廢帝廢后則諡為帝為后者也不)¶
　　(然則帝母也有功公主也舎是無薨道矣唐㑹昌/以後方鎮大臣有書薨者誤也以皇帝贈諡於是)¶
　　(再/見)¶
作興慶宫考異(作上漏/圏子)¶
　(宋王成器等請獻興慶坊宅為離宫許之仍賜成器/等宅環于宫側又于宫西南置樓西曰花蕚相輝南)¶
<pb:KR2o0020_WYG_060-10a>¶
　(曰勤政/務本)集覽(花蕚相輝義取詩棠棣之華鄂/不韡韡燕兄弟之意以名樓)質實(一/統)¶
　(志云興慶宫在西安府治東南五里唐南内也𤣥宗/所建内有文㤗南薫大同等殿離宫注見周赧王四)¶
　(十五年花蕚相輝樓在西安府治東南唐興慶宫西/南隅勤政樓西𤣥宗與寜薛諸王篤友愛常登此樓)¶
　(召諸王同榻飲宴勤政務本樓在西安府治東南唐/興慶宫西南隅𤣥宗建每歳千秋節酺飲於樓前)¶
八月出宫人¶
　(初民間訛言上采女子以充掖庭上聞之令有司具/牛車於崇明門選後宫無用者載還其家訛言乃息)¶
　質實(掖庭注見漢光/武建武三年)¶
　　發明(蘇軾有言操網罟而赴江湖語人曰我非漁/也不如捐網罟而人自信明皇以盛年即位)¶
<pb:KR2o0020_WYG_060-10b>¶
　　(徳信未孚故民間有采擇女子之言是未可以家/至戸曉也一出宫人而訛言自息所謂止謗莫如)¶
　　(自脩明皇蓋得之/矣故書以美之)¶
吐蕃入㓂以薛訥為隴右防禦使擊之¶
　(吐蕃衆十萬冦臨洮至渭源掠牧馬命薛訥郭知運/王晙帥兵擊之初鄯州都督楊矩以九曲之地與吐)¶
　(蕃其地肥饒吐蕃就之畜/牧因以入冦矩悔懼自殺)集覽(王晙晙/祖峻反)質實(吐蕃西/羌種名)¶
　(注見太宗貞觀八年臨洮郡名注見髙祖武徳六年/洮州渭源縣名注見晉帝奕太和五年九曲地名注)¶
　(見天寶/十二載)¶
以武后鼎銘頒告中外¶
<pb:KR2o0020_WYG_060-11a>¶
　(太子賔客薛謙光以武后鼎銘有云上天降鍳方建/隆基為上受命之符獻之姚崇表賀請宣示史官頒)¶
　(告中外司馬公曰日食不驗太史之過也而君臣相/賀是誣天也采偶然之文以為符命小臣之謟也而)¶
　(宰相實之是侮其君也以/姚崇之賢猶不免是惜哉)¶
　　書法(書譏諛也武氏書頒大雲/經𤣥宗書頒鼎銘皆譏也)¶
敕諸州脩常平倉法¶
　(敕以歳稔令諸州脩常平倉法江嶺/淮浙劒南下濕不堪貯積不用此例)質實(劍南道名/注見晉武)¶
　(帝秦始八/年益州)¶
冬十月薛訥與吐蕃戰於武街大破之¶
<pb:KR2o0020_WYG_060-11b>¶
　(吐蕃復冦渭源薛訥王晙帥兵禦之吐蕃十萬屯大/来谷晙選勇士七百衣胡服夜襲之多置鼓角于其)¶
　(後前軍遇敵大呼後人鳴鼔角應之虜以為大軍至/驚懼自相殺傷死者萬計虜大潰追至洮水又敗之)¶
　(前後殺獲數萬人豐安軍使王海賔戰死以其子忠/嗣為尚輦奉御飬之宫中命左驍衛郎將尉遲瓌使)¶
　(吐蕃宣慰金城公主吐蕃亦遣其大臣/請和用敵國禮上不許自是連歳犯邉)質實(武街郡/名注見)¶
　(漢後主炎興元年洮水在臨洮府城西南吐谷渾界/一名恒水源出西傾山流經府界金城公主金城郡)¶
　(名注見太宗貞觀十八年公主注/見天寶十二載王海賔鄭縣人)¶
以郭知運為隴右節度大使¶
　(領鄯秦河渭蘭臨武/洮岷廓疊宕十二州)質實(鄯秦河渭蘭臨武洮岷廓/疊宕十二州鄯注見漢宣)¶
<pb:KR2o0020_WYG_060-12a>¶
　(帝元康四年湟中秦注見漢光武建武元年天水河/注見晉穆帝永和元年渭注見漢後主建興六年南)¶
　(安蘭注見太宗貞觀十八年臨注見秦王政三年隴/西武注見漢武帝元鼎六年武都洮注見高祖武徳)¶
　(六年岷注見秦始皇三十三年臨洮廓注見晉懐帝/永嘉六年疊注見太宗貞觀二十三年宕注見宋文)¶
　(帝元嘉/元年)¶
十二月立皇子嗣眞為&KR2306;王嗣謙為皇太子考異(立皇/子嗣)¶
(真為&KR2306;王嗣謙為皇太子立當作/以子上皇字羡嗣謙上當有立字)集覽(&KR2306;王&KR2306;封邑名/本漢琅邪&KR2306;縣)¶
(正義曰古&KR2306;子/國在東海郡)質實(&KR2306;州名注見漢/光武建武四年)¶
　(上長子嗣真母曰劉華妃次子嗣謙母曰趙麗妃麗/妃以倡進有寵故立之胡氏曰母正則子重母賢則)¶
<pb:KR2o0020_WYG_060-12b>¶
　(子良以天子而納倡優又立其子為儲貳其輕宗廟/慢神器甚矣嗣謙之死盖不待武妃林甫之謀而輕)¶
　(賤不正其勢/有所必至矣)¶
　　書法(景雲之萹先書命太子監國重國本也此立/皇太子也則曷為先書&KR2306;王譏也𤣥宗不勝)¶
　　(其私舍長立少先書嗣真為&KR2306;/王所以著太子之為少子也)¶
置幽州節度經畧大使¶
　(領幽易平媯/檀燕六州)質實(幽易平媯檀燕六州幽注見髙祖/武徳四年易注見周世宗顯徳六)¶
　(年平注見秦王政三年北平媯注見晉懐帝永嘉五/年檀注見中宗嗣聖十五年燕注見髙祖武徳九年)¶
　　書法(景雲先書以薛訥為幽州經畧節度大使矣/此始書置何不常置也至是始有常除故特)¶
<pb:KR2o0020_WYG_060-13a>¶
　　(書置且以/志禍始也)¶
(乙/卯)三年春正月以盧懐慎為黄門監¶
　(懐慎清謹儉素不營資産俸賜随散親舊妻子不免/饑寒所居不蔽風雨姚崇謁告十餘日政事委積懐)¶
　(慎不能决惶恐入謝上曰朕以天下事委姚崇以卿/坐鎮雅俗耳崇既出湏臾裁决俱盡頗有得色顧謂)¶
　(紫㣲舍人齊澣曰我為相可比何人澣未對崇曰何/如管晏澣曰管晏之法雖不能施於後猶能沒身公)¶
　(所為法随復更之似不及也崇曰然則竟何如澣曰/可謂救時之相耳崇喜投茟曰救時之相豈易得乎)¶
　(懐慎自以其才不及崇每事推之時人謂之伴食宰/相司馬公曰夫不肖用事為其僚者愛身保祿而從)¶
　(之不顧國家之安危是誠罪人也賢智用事為其僚/者愚惑以亂其治專固以分其權媢嫉以毁其功愎)¶
<pb:KR2o0020_WYG_060-13b>¶
　(戾以竊其名是亦罪人也崇唐之賢相懐慎與之同/心以濟太平之政夫何罪哉秦誓所謂是能容之者)¶
　(懐慎之/謂矣)集覽(謁告注見漢武帝建元六年賜告委積/注見宋主昱元徽二年得色謂容色自)¶
　(矜為得志也得或作徳顔師古曰謂容色自矜為恩/徳也媢嫉與冐疾通書秦誓人之有技冒疾以惡之)¶
　(注見人之有技藝則蔽冒疾害以憎惡之是能容之/書秦誓人之有技若已有之人之彦聖其心好之不)¶
　(啻如自其口出是能容之注皆/樂善之志也是人必能容之)正誤(頗有得色今按/謂有自得之色)¶
　質實(齊澣定州義豊人管晏謂管仲晏嬰也管仲注/見宋武帝大明二年晏嬰莱之夷維人相齊景)¶
　(公食不重肉妾不衣帛一狐裘三十年/盡忠補過名顯諸侯秦誓周書萹名)¶
貶御史大夫宋璟為睦州刺史¶
<pb:KR2o0020_WYG_060-14a>¶
　(坐監朝堂杖/人杖輕故也)¶
　　發眀(御史大夫風憲之長在漢為三公之官而使/之監杖則非其職矣又以杖輕而黜之故書)¶
　　(貶書爵而不書/其罪以譏之也)¶
夏四月以薛訥為凉州大總管郭䖍瓘為朔川大總管¶
　(初突厥可汗黙啜衰老昬虐其葛邏祿胡禄屋諸部/降唐者前後萬餘帳制皆以河南地處之遣薛訥居)¶
　(凉州郭䖍瓘居朔/川勒兵以偹黙啜)集覽(葛邏祿突厥諸部之號也胡/祿屋本泥黙啜部將之名後)¶
　(以為部落之號或曰/本突厥啜陸部也)質實(朔川未詳處所或云即朔/州注見漢髙帝六年馬邑)¶
　(凉州注見漢光武/建武十年武威)¶
<pb:KR2o0020_WYG_060-14b>¶
山東大蝗¶
　(山東蝗民不敢殺拜祭之姚崇遣御史督州縣捕而/瘞之議者以為蝗多除不可盡崇曰河南北之人流)¶
　(亡殆盡豈可坐視借使除之不盡猶勝飬以成災上/乃從之盧懐慎以為殺蝗太多恐傷和氣崇曰昔楚)¶
　(莊吞蛭而愈疾孫叔殺蛇而致福奈何不忍於/蝗而忍人之饑死乎若使殺蝗有禍崇請當之)集覽¶
　(楚莊吞蛭而愈疾賈誼新書楚荘王食寒菹而得蛭/恐左右見而監食不誅則廢法遂吞之令尹賀曰王)¶
　(有仁徳天所輔也是夜嘔而蛭出久疾得愈蛭音質/水蟲也張華博物志蛭三斷而成三物有石蛭草蛭)¶
　(泥蛭一名馬蝗孫叔殺蛇而致福孫叔敖為兒時見/両頭蛇殺而埋之歸而泣其母問故叔敖曰聞之見)¶
　(両頭蛇者死恐他人又見已殺而埋之矣母曰吾/聞有隂徳者天報以福汝不死也及長為楚令尹)質¶
<pb:KR2o0020_WYG_060-15a>¶
　實(山東道名注見宋文/帝元嘉二十五年)¶
秋七月朔日食質實(日食注見新/莾天鳯元年)¶
　　發明(日食不應而宰相表賀則日食而應當表/弔可也比而觀之姚崇謟君之罪著矣)¶
○九月置侍讀官¶
　(上謂宰相曰朕每讀書有疑無從質問可選儒士入/内侍讀盧懐慎薦太常卿馬懐素以為左散騎常侍)¶
　(與右散騎常侍褚無量更日侍讀聼肩輿乘馬於宫/中以無量羸老為造腰輿使内侍舁之親送迎之待)¶
　(以師傅/之禮)質實(褚無量/鹽官人)¶
　　書法(侍讀之名/始見于此)¶
<pb:KR2o0020_WYG_060-15b>¶
　　發明(自帝學不傳而後君徳不古𤣥宗讀書無從/質問始置侍讀之官而又以羸老充選書之)¶
　　(于册雖曰幸之/盖亦惜之也)¶
遣薛訥討突厥考證(討當/作伐)¶
　　書法(奚契丹吐蕃皆書擊此則曷為以討書突厥/請和既稱臣矣於是復圍北庭是叛也故特)¶
　　(書/討)¶
○郴州刺史劉幽求卒¶
　(幽求自杭徙/郴憤恚道卒)質實(杭州名注見憲宗元和二年/郴州名注見楚義帝元年)¶
　　書法(刺史多矣卒幽求何志帝之薄也其薄奈何/方天星散落幽求實賛大計睿宗疑立太子)¶
<pb:KR2o0020_WYG_060-16a>¶
　　(幽求力言平王太平逆黨又幽求首發其姦有功/如此而帝待之薄則帝之私也蓋韋氏既誅帝有)¶
　　(自取之志而幽求則曰衆約今夕共立相王何不/早定比曉帝乃僅迎相王入輔少帝而已既而幽)¶
　　(求復白請相王早即位以鎮天下若此皆非帝意/此帝所以終外之也書曰郴州刺史劉幽求卒綱)¶
　　(目之意/㣲矣)¶
　　發明(韋氏之亂幽求首建大䇿太平之逆又發其/姦𤣥宗雖處以相職未㡬即遭貶黜畧無少)¶
　　(恕之意何哉當臨淄討亂之時意蓋在于自取幽/求既不諭此而又力請相王早正大位𤣥宗是時)¶
　　(蓋已深憾于中是以輕於黜逐畧不念其有功當/時之人既不能知帝意所在而後来賛唐史者止)¶
　　(謂恨其待之太薄而已綱目推求其實故於幽求/之卒特掲郴州刺史書之以見斥逐逺外之意不)¶
<pb:KR2o0020_WYG_060-16b>¶
　　(然當時刺史徧天下何/獨於幽求而卒之哉)¶
以郭䖍瓘為安西四鎮經畧大使¶
　(以郭䖍瓘為安西大都䕶經畧四鎮䖍瓘請募闗中/兵萬人詣安西皆給遞䭾熟食許之將作大監韋湊)¶
　(上䟽曰今西域服從雖或時小有盗竊舊鎮兵足以/制之闗中常宜充實以彊幹弱枝頃年以来征行畧)¶
　(盡豈宜更募驍勇逺資荒服又萬人征行六千餘里/咸給遞䭾熟食道次州縣將何以供秦隴之西戸口)¶
　(漸少凉州已徃沙磧悠然儻稽天誅所損甚大縱令/必克其獲㡬何時姚崇亦以為不然既而䖍瓘卒無)¶
　(功䖍瓘復奏奴八人有戰功請除游擊將軍/盧懐慎曰䖍瓘恃功侮法不可許也上從之)集覽(遞/䭾)¶
　(遞驛遞也䭾唐佐反驢馬馲駝載物曰負䭾彊幹弱/枝京師為幹四方曰枝沙磧悠然唐志西州之西南)¶
<pb:KR2o0020_WYG_060-17a>¶
　(有南平安昌両城百二十里至天山西南入谷經礌/石磧二百二十里至銀山磧又北庭都䕶府有小磧)¶
　(又云伊麗河西行千里至碎葉城水皆北流入磧今/曰沙磧則沙乃流沙之類自是両名杜甫八哀首萹)¶
　(贈司空王思禮詩意無流沙/磧是也悠然眇邈無期貌)質實(安西都䕶注見髙/宗永淳元年四鎮)¶
　(注同上年西域國名注見漢哀帝元夀二年秦隴二/州名秦注見漢光武建武元年天水隴注同上建武)¶
　(六年/汧)¶
西域八國請降¶
　(初監察御史張孝嵩奉使廓州聼以便宜從事㧞汗/那者古烏孫也内附嵗久吐蕃攻之其王奔安西求)¶
　(救孝嵩遂帥旁側戎落兵萬餘人出龜兹西數千里/下數百城傳檄諸國威振西域天食䓁八國請降勒)¶
<pb:KR2o0020_WYG_060-17b>¶
　(石紀功/而還)集覽(㧞汗那㧞或作枝誤也㧞汗那注見中/宗景龍二年大食西域國在波斯國西)¶
　(都婆/羅門)質實(龜兹西域國名注見漢光武建武/二十二年傳檄注見楚義帝元年)¶
冬十二月貶崔日知為歙縣丞¶
　(京兆尹崔日知貪暴不法李傑將紏之日知反搆傑/罪侍御史楊瑒廷奏曰若紏彈之司使奸人得而恐)¶
　(喝則御史臺可廢矣上遽命/傑視事貶日知為歙縣丞)集覽(瑒丑亮反恐喝喝/與愒通音許曷反)¶
　(史記務以秦權恐愒諸侯顔師古曰恐愒相恐脇也/歙漢丹陽地初改鄣郡為丹陽而丹陽都尉分治歙)¶
　(隋置歙州宋改徽州/治歙縣歙失渉反)質實(京兆郡名注見開元十一/年崔日知滑州靈昌人一)¶
　(統志云歙縣秦初所置屬鄣郡以縣南有歙浦故名/漢屬丹陽郡為都尉治晉屬新安郡梁屬新寕郡隋)¶
<pb:KR2o0020_WYG_060-18a>¶
　(初縣省後復置為歙州治宋為徽州/治元仍舊至本朝因之屬徽州府)¶
以韋玢為冀州刺史¶
　(尚書左丞韋玢以郎官多不舉職請汰之尋敕出玢/為小州刺史姚崇言玢以奉公貶黜議者皆謂郎官)¶
　(謗傷恐後來左右丞指以為成/則省事何從而舉乃除冀州)集覽(玢悲貧反不舉/職舉稱也記明)¶
　(堂位各揚其職百官廢職服大刑也/揚舉也廢不舉也受廢職之大罰)質實(冀州注見/秦二世二)¶
　(年信/都)¶
以突騎施部將蘇祿為金方道經畧大使¶
　(突騎施守忠既死部將蘇祿頗善綏撫十姓部落稍/稍歸之有衆二十萬據有西方遣使入見故有是命)¶
<pb:KR2o0020_WYG_060-18b>¶
(丙/辰)四年春正月殺尚衣奉御長孫昕¶
　(昕皇后妹夫也與御史大夫李傑不恊於里巷伺而/毆之傑自訴上大怒命於朝堂杖殺以謝百僚胡氏)¶
　(曰髙宗有言雖太子有罪亦不可赦近於公矣而失/父子之恩使太子不免于絀死𤣥宗以重刑加諸后)¶
　(黨之輕罪亦近於公矣而傷夫婦之義使皇/后不免于廢殺故㡬者動之㣲不可不慎也)¶
　　書法(昕恃后黨毆大臣罪也帝罪之公矣其以無/罪之辭書何昕信有罪罪不至死也而殺之)¶
　　(甚矣網目賞罰之權衡故/樊世書殺長孫昕書殺)¶
　　發明(𤣥宗初政清明深惡戚里撓權之弊故長孫/昕有犯随即戮之可謂公正之至然昕罪不)¶
　　(至死若等其輕重貶竄足/矣故書殺而不去其官)¶
<pb:KR2o0020_WYG_060-19a>¶
以鄫王嗣真為安北大都䕶陕王嗣昇為安西大都䕶¶
質實(陜州名注見周/顯王四十五年)¶
　(二王皆不出閤諸王/遥領節度自此始)¶
　　書法(諸王遥領/外鎮始此)¶
以倪若水為汴州刺史¶
　(上欲重都督刺史選京官才望者為之然當時猶輕/外任揚州採訪使班景倩入為大理少卿過大梁若)¶
　(水餞之望其行塵久之謂官屬曰班生此行何異登/仙上嘗遣宦官詣江南取鵁鶄鸂鶒等欲置苑中所)¶
　(至煩擾若水言今農桑方急而羅捕禽鳥水陸傳送/道路觀者豈不以陛下為賤人而貴鳥乎上手敕謝)¶
<pb:KR2o0020_WYG_060-19b>¶
　(之縱散/其鳥)集覽(鵁鶄音交睛郭璞曰鵁鶄似鳬脚高有/毛冠辟火災陸佃云長目睛交故名鵁)¶
　(鶄鸂鷘音奚敕水鳥五色小於鴨埤雅作溪鷘淮/賦云溪鷘尋邪而逐害其宿若有敕令故名溪鷘)質¶
　實(汴州注見周顯王二十九年大梁揚州注見漢武/帝元朔五年淮南大梁郡名注見周顯王二十九)¶
　(年/)¶
　　書法(於是欲重外任特選京官才望者為之帝可/謂知所權衡矣自貞觀二十年以耒綱目書)¶
　　(以為刺史者四十餘人自狄仁傑外皆貶黜者以/父母斯民之職而以其所貶黜者為之若此而求)¶
　　(外任之重難矣/書此盖予之也)¶
山東復大蝗¶
<pb:KR2o0020_WYG_060-20a>¶
　(山東蝗復大起姚崇又命捕之倪若水謂蝗乃天災/非人力所及宜脩徳以禳之劉聰時嘗捕埋之為害)¶
　(益甚拒不從命崇牒若水曰劉聰為主徳不勝妖今/日聖朝妖不勝徳古之良守蝗不入境若其脩徳可)¶
　(免彼豈無徳致然因𠡠使者察捕/蝗者勤惰以聞由是不至大饑)集覽(劉聰晉恵時/據平陽僣號)¶
　(曰/漢)質實(劉聰時嘗捕埋之事在晉愍帝建興四年蝗/不入境漢宋均建武中為九江太守時楚沛)¶
　(多蝗其飛至九江/界者輙東西散去)¶
　　書法(三年書山東大蝗矣/於是復見故書復)¶
召新除縣令試理人䇿¶
　(或言於上曰今嵗選叙太濫縣令非才上悉召至殿/庭試理人䇿惟韋濟詞理第一擢為醴泉令餘二百)¶
<pb:KR2o0020_WYG_060-20b>¶
　(人不入第且令之官四十五人放歸學問吏部侍郎/盧從愿李朝隐皆坐左遷從愿朝隐典選稱職髙宗)¶
　(之世馬載裴行儉在吏部最有/名時人稱前有馬裴後有盧李)質實(韋濟陽武人嗣/立之子醴泉縣)¶
　(名注見中宗嗣聖七年左/遷注見漢宣帝元康二年)¶
夏六月太上皇崩○拔曵固斬突厥黙啜以降¶
　(初突厥黙啜北擊㧞曵固大破之恃勝輕歸不復設/備㧞曵固迸卒頡質略自栁林突出斬之時子將郝)¶
　(靈荃使突厥得其首㧞曵固囘紇同羅霫僕固五部/皆来降突厥立黙棘連為毗伽可汗以闕特勒為左)¶
　(賢王專/典兵馬)集覽(㧞曵固注見太宗貞觀元年㧞野古迸/卒頡質畧迸卒散走之卒也名頡質畧)¶
　(子將子者人之嘉稱將者官稱也舉其官而稱子焉/後靈荃改授郎將回紇注見太宗貞觀元年同羅注)¶
<pb:KR2o0020_WYG_060-21a>¶
　(同上年霫注同上年僕固注同上年闕/特勒突厥俗稱子弟曰特勒闕名也)質實(突厥北/狄國名)¶
　(注見梁武帝大同十一年可汗夷/狄君長號注見漢後主景耀四年)¶
秋八月遷中宗於别廟¶
　(太常博士陳貞節蘇獻以太廟七室已滿請遷/中宗神主於别廟奉睿宗神主祔太廟從之)¶
突厥降戸叛命薛訥等追討之¶
　(突厥黙啜既死突騎施蘇禄復自立為可汗毘伽可/汗患之黙啜時牙官暾欲谷年七十餘多智畧國人)¶
　(信服之毗伽乃召以為謀主突厥降戸處河曲者多/叛歸之并州長史王晙上言此屬徒以其國䘮亂故)¶
　(相率来降若彼安寧必復叛去乃是畜飬使為間諜/日月滋久奸詐愈深願集兵衆徙之内地漸變舊俗)¶
<pb:KR2o0020_WYG_060-21b>¶
　(皆成勁兵雖一時暫勞然永久安靖疏奏未報降戸/果叛命朔方大總管薛訥討之王晙亦引并州兵追)¶
　(擊破之單于副都䕶張知運不設備為虜所擒將軍/郭知運邀擊破之張知運乃得還上以其䘮師斬之)¶
　(毗伽謀入冦暾欲谷曰唐王英武民和年豐未有間/隙我衆新集且當息飬數年始可觀變而舉毗伽又)¶
　(欲築城立寺觀暾欲谷曰突厥人徒不及唐之百一/所以能與為敵者正以随逐水草射獵為業人皆習)¶
　(武彊則進兵弱則竄伏故也若變舊俗必為所滅釋/老之法教人仁弱非用武争勝之術不可崇也乃止)¶
　集覽(河曲注見漢光武/建武二十二年)質實(間諜注見漢王邦三年/朔方郡名注見漢武帝)¶
　(元朔/元年)¶
冬十月塟橋陵質實(一統志云橋陵在西/安府蒲城縣豐山)○十一月黄¶
<pb:KR2o0020_WYG_060-22a>¶
門監盧懐慎卒¶
　(懷慎疾亟上表薦宋璟李傑李朝隐盧從愿上深/納之既薨家無餘蓄惟老蒼頭請自鬻以辦䘮事)質¶
　實(老蒼頭注見漢/光武建武五年)¶
以源乾曜同平章事十二月以宋璟為西京留守¶
　(姚崇無居第寓居㒺極寺以病謁告上遣使問之日/數十軰源乾曜奏事稱㫖上曰此必姚崇之謀或不)¶
　(稱㫖則曰何不與姚崇議之乾曜請遷崇于四方館/仍聼家人入侍疾崇固辭上曰設四方館為官吏也)¶
　(使卿居之為社禝也恨不可使卿居禁中耳此何足/辭崇子彛异頗受賂遺為時所譏又崇所親信主書)¶
　(趙誨受賂事覺當死崇復營救上不悦㑹曲赦京城/特勅杖誨流嶺南崇由是請避位薦廣州都督宋璟)¶
<pb:KR2o0020_WYG_060-22b>¶
　(自代上將幸東都以璟為刑部尚書西京留守遣内/侍楊思朂迎之璟風度凝逺人莫測其際在塗不與)¶
　(思朂交言思朂素貴幸歸訴于上上嗟嘆良久益重/璟范氏曰昔申棖以慾不得為剛璟所以能剛其惟)¶
　(無慾乎明皇以此重/之可謂能知賢矣)集覽(彛异崇二子風度凝逺/風采度量凝固逺大)質¶
　實(社稷注見新莾天鳯元年嶺南道名注見秦始皇/三十三年南海廣州注同上年申棖以慾不得為)¶
　(剛申棖魯人孔門弟子孔子嘗言吾未見剛者或/以棖對孔子謂棖也慾焉得剛後世追封上蔡侯)¶
　　書法(自隋世以来京尹不書書留守越王侗重留/任也唐有天下且百年京尹無聞焉盖至是)¶
　　(四書留守矣房𤣥齡劉仁軌蘇良嗣宋/璟綱目於此致意管鑰之任夫豈輕哉)¶
閠月姚崇源乾曜罷以宋璟為黄門監蘇頲同平章事¶
<pb:KR2o0020_WYG_060-23a>¶
　(璟為相務在擇人随材授任使百官各稱其職刑賞/無私犯顔正諌上甚敬憚雖不合意亦曲從之突厥)¶
　(黙啜自武后世為中國患朝廷旰食傾天下之力不/能克郝靈荃得其首自謂不世之功璟以天子好武)¶
　(功恐好事者競生心徼倖痛抑其賞逾年始授郎將/靈荃慟哭而死范氏曰宋璟可謂賢相矣見其始而)¶
　(知其終沮其勝而憂其敗明皇卒以黷武至于大亂/何其智之明歟其可謂賢相矣○璟與頲相得甚厚)¶
　(璟每論事則頲助之璟嘗謂人曰吾與蘇氏父子同/居相府僕射寛厚誠為國器若獻可替否則黄門過)¶
　(其父矣上嘗令璟及頲制皇子名及國邑之號又令/别制一佳名號進璟頲奏曰七子之均飬著于國風)¶
　(今制名號各三十餘混同以進以彰陛下覆幬無偏/之徳上甚善之姚宋相繼為相崇善應變成務璟善)¶
　(守法持正二人志操不同然恊心輔佐使賦役寛平/刑罰清省百姓富庶唐世賢相前稱房杜後稱姚宋)¶
<pb:KR2o0020_WYG_060-23b>¶
　(他人莫得比焉二人每進見上輒為之起去則臨軒/送之及李林甫為相雖寵任過于姚宋然禮遇殊卑)¶
　(薄矣范氏曰三公坐而論道天子所與共天位治天/職者也故其禮不可不尊其任不可不重自堯舜至)¶
　(于三代尊禮輔相詩書著矣漢承秦敝崇君卑臣然/猶宰相進見天子御坐為起在輿為下所以體貌大)¶
　(臣而風厲其節也開元之初明皇勵精政治優禮故/老姚宋是師天寳以後宴安驕侈倦求賢俊委政羣)¶
　(下彼小人者惟利是就不顧國體巧言令色以求親/昵人主甘之薄于禮而厚于情是以林甫得容其姦)¶
　(故人君不體貌大臣則賢者日退而小人日進矣每/紫微舍人髙仲舒博通典籍齊澣練習時務姚宋)¶
　(坐二人以質所疑既而嘆曰欲知古問髙君欲知今/問齊君可以無闕政矣廣州請為璟立遺愛碑璟請)¶
　(禁之以革謟䛕之風於是他州皆不敢立山人范知/璿獻所為文璟判之曰觀其良宰論頗渉謟䛕文章)¶
<pb:KR2o0020_WYG_060-24a>¶
　(若髙宜從舉/選不可别奏)集覽(僕射謂蘇瓌黄門謂蘇頲開元初/改門下省為黄門省七子之均飬)¶
　(詩凱風羙七子能盡其孝道/體貌大臣謂加容貌以敬之)質實(徼倖注見宋孝/武帝大明二年)¶
罷十道按察使○始制郎御史起居遺補不擬¶
　(舊制六品以下官皆委尚/書奏擬是嵗始更此制)¶
　　書法(良法也故/特書始)¶
(丁/巳)五年春正月太廟四室壞行幸東都考異(行幸二字/當作帝如)¶
　(上將幸東都㑹太廟四室壞上素服避殿以問宋璟/蘇頲對曰陛下三年之制未終遽爾行幸恐未契天)¶
　(心故災異為戒願且停之姚崇曰太廟屋材皆苻堅/時物朽腐而壞適與行㑹何足異也百司供擬已備)¶
<pb:KR2o0020_WYG_060-24b>¶
　(不可失信但遷神主於太極殿更脩太廟耳上大喜/從之命崇五日一朝入閣供奉恩禮更厚有大政輙)¶
　(訪焉褚無量言隋文帝富有天下豈取苻氏舊材以/立太廟此特䛕臣之言願陛下克謹天戒納忠諌逺)¶
　(謟䛕上弗聼遂幸東都胡氏曰長君之惡其罪小逄/君之惡其罪大姚崇于是其逄也甚矣大臣以道事)¶
　(君固如是邪因是見唐有天下不自建廟而因隋故/屋非禮亦大矣太宗營繕甚衆而忽于所當先賢于)¶
　(王珪能幾何哉○上過崤谷道隘不治欲免河南尹/及知頓使官宋璟曰陛下方事廵幸今以此罪二臣)¶
　(臣恐將来民受其弊上遽命釋之璟曰陛下罪之而/以臣言免之是臣代陛下受徳也請令待罪朝堂而)¶
　(後赦之/上從之)質實(苻堅畧陽氐人晉升平初弑秦王生自/立為天王太原中入㓂敗績為後秦王)¶
　(姚萇殺之陛下注見漢光武建武二/十七年崤谷注見漢安帝元初二年)¶
<pb:KR2o0020_WYG_060-25a>¶
　　書法(上書太廟四室壊下書行幸東都是壊不以/行故矣然則無譏歟春秋書世室屋壊譏慢)¶
　　(也况太廟方壊而行幸自如則其為忽宗廟益甚/矣姚崇賢相於是凡三獻䛕惜哉終綱目宗廟書)¶
　　(壊三漢宣帝本始四年是年五/代壬子年蜀大水壊其太廟)¶
　　發明(春秋文公十三年書世室壊而左氏以為書/不恭公榖以為譏不脩誠以有國之君莫重)¶
　　(于宗廟而至于圯壊則其怠慢為何如哉𤣥宗之/時太廟室壊此莫大之變也彼姚崇者素以謟君)¶
　　(為事日食不應則表賀鼎銘偶合則表賀既有以/蠱其君之心矣今𤣥宗當此大變乃欲行幸始焉)¶
　　(問之宋璟蘇頲二人對以三年之制未終災異為/戒願且停車駕其説甚正使崇亦能以此意告之)¶
　　(猶或可以稍警其君今乃以壊與行㑹為言則是/逢君之惡而遷就其説以合之也誣罔甚矣故綱)¶
<pb:KR2o0020_WYG_060-25b>¶
　　(目于此書太廟四室壊于上書行幸東都于下則/見𤣥宗不終禮制不畏天戒不敬宗廟輕事遊幸)¶
　　(一舉而四失皆具而唐人簡于宗廟/不以時加葺治之罪又自見矣吁)¶
二月復置營州¶
　(奚契丹内附貝州刺史宋慶禮請復營州制置營州/都督于栁城使慶禮築之三旬而畢慶禮清勤嚴肅)¶
　(開屯田八千餘所招安流散數/年之間倉廩充實市邑浸繁)集覽(制置屬下句制/敕也敇令置立)¶
　(營州/都督)質實(貝州注見漢安帝建光元/年宋慶禮洛州永年人)¶
秋七月放太常卿姜皎歸田考異(提要太常/作宗政)¶
　(初上㣲時與姜皎親善及誅竇懐貞等皎預有功由/是寵遇特厚出入卧内至與后妃連梢宴飲宋璟言)¶
<pb:KR2o0020_WYG_060-26a>¶
　(皎權寵太甚非所以安之上以為然因下制曰西漢/諸將以權貴不全南陽故人以優閒自保皎宜放歸)¶
　(田園勲/封如故)集覽(南陽故人漢光武南陽人嚴光字子陵/光武之故人也除為諌議大夫光不屈)¶
　(乃耕於/富春山)正誤(南陽故人今按光武南陽故人立功為/官不令與政得保福禄者皆是也不當)¶
　(專指/嚴光)質實(西漢諸將以權貴不全諸將謂韓信彭越/英布軰事在髙帝十一年南陽故人以優)¶
　(閒自保故人謂鄧禹李通賈/復軰事在光武建武十三年)¶
以張嘉貞為天兵軍大使¶
　(嘉貞上言突厥降者散居太原以北請宿重/兵以鎮之乃置天兵軍于并州集兵八萬)質實(太/原)¶
　(府名注見齊明帝/建武三年并州)¶
<pb:KR2o0020_WYG_060-26b>¶
以明堂為乾元殿¶
　(太常少卿王仁惠奏則天明堂窮極奢侈不合古制/宻邇宫掖人神雜擾制復以為乾元殿正至受賀季)¶
　(秋大享復/就圓丘)集覽(大享奉上之謂享享通作饗禮書大/饗之禮正義曰大饗即食饗也變食)¶
　(言大崇其名故也不尚重味故食/言大此言禮盛不作至味之事)正誤(大享今按大/享乃祀神之)¶
　(享如武后大享萬/象神宫即明堂也)¶
九月復舊官名令史官隨宰相入侍羣臣對仗奏事¶
　(貞觀之制中書門下及三品官入奏事必使諌官史/官随之有失則匡正羙惡必記之諸司皆正衙奏事)¶
　(御史彈百官服豸冠對仗讀彈文故大臣不得專君/而小臣不得為䜛慝及許敬宗李義府用事政多私)¶
<pb:KR2o0020_WYG_060-27a>¶
　(僻奏事官多俟仗下于御座前屏人密奏監察御史/及待制官逺立以俟其退諫官史官皆隨仗出仗下)¶
　(後事不復預聞武后以法制羣下諫官御史得以風/聞言事互相彈奏于是多以險詖相傾宋璟欲復貞)¶
　(觀之政制自今事非的湏秘宻者/皆令對仗奏聞史官自依故事)集覽(豸冠豸音宅/買反異物志)¶
　(東北荒中有獸名獬豸一角性忠見人闘則觸不直/者聞人論則咋不正者楚懐王嘗穫之以為冠執法)¶
　(者服之故名法冠一曰柱後惠文髙五寸一纚為展/筒鐡柱卷對仗注見髙宗永徽五年仗下專君西漢)¶
　(司馬相如傳適足以專君自損也注專古貶/字史記本傳作貶君一本作專君音訓同)正誤(大/臣)¶
　(不得專君今按相如傳專君自損本作貶非專字也/此言中書門下奏事諌官史官随之諸司皆正衙奏)¶
　(事御史對仗讀彈文故大臣不得專君專乃/專檀之專集覽不詳上文謂為貶君何哉)¶
<pb:KR2o0020_WYG_060-27b>¶
　　書法(良法也此令一出則史無不記之事臣/無私謁之言朝廷清明矣故書予之)¶
　　發明(開創之君有典則以垂後清明之世無詭祕/之私情太宗令諌官史官随宰相入閤議事)¶
　　(治致太平自高宗昬庸失徳此制遂冺今宋璟輔/政首復舊規雖未能盡如貞觀之盛亦庶幾焉耳)¶
　　(大書于册/盖羙之也)¶
謫孫平子為都城尉¶
　(伊闕人孫平子上言春秋譏魯躋僖公今遷中宗于/别廟而祀睿宗正與魯同兄臣于弟猶不可躋况弟)¶
　(臣于兄乎若以兄弟同昭則不應出兄置于别廟願/下羣臣博議遷中宗入太廟太常博士陳貞節馮宗)¶
　(蘇獻以為七代之廟不&KR0070;兄弟殷代或兄弟四人相/繼為君若數以為代則無祖禰之祭矣今睿宗之室)¶
<pb:KR2o0020_WYG_060-28a>¶
　(當亞髙宗故為中宗特立别廟非躋睿宗于中宗之/上也平子誣罔聖朝漸不可長然時論多是平子故)¶
　(議久不决獻頲之從祖兄也故頲卒/從其議平子論之不已謫都城尉)集覽(譏魯躋僖/公春秋文)¶
　(二年躋僖公注躋升也僖公閔公庶兄繼閔而立廟/坐宜次閔下今升在閔上故書而譏之公羊傳曰躋)¶
　(者何升也何言乎升僖公譏何譏爾逆祀也先禰而/後祖也注後祖者僖公以臣繼閔公猶子繼父故閔)¶
　(公于文公亦猶祖也都城康州邑名也城本作成史/記侯者年表漢昭帝封金安上都成侯索隐曰屬潁)¶
　(川/)質實(伊闕縣名注見漢帝𤣥更始二年祖禰注見/漢章帝元和二年一統志云都城唐之縣名)¶
　(屬康州宋省入端溪縣故址在/肇慶府徳慶州東八十二里)¶
冬十二月詔訪逸書¶
<pb:KR2o0020_WYG_060-28b>¶
　(祕書監馬懐素奏省中書頗散闕請選學士整比校/補從之于是搜訪逸書選吏繕寫命國子愽士尹知)¶
　(章等二十二人於乾元殿前編校刋正以褚無量為/之使無量卒國子祭酒元行冲代之九年上其録凡)¶
　(四萬八/千卷)集覽(整比校次之/也比毘至反)¶
(戊/午)六年春正月禁惡錢¶
　(敕錢重二銖四分以上乃得行歛人間惡錢鎔之更/鑄如式宋璟請出太府錢二萬緡以平價貨百姓不)¶
　(售之物可充官用庶使良錢流布人間其後敕太府/及府縣出粟十萬石糶之以歛人間惡錢送少府銷)¶
　(毁/)質實(惡錢謂鉛鐡相雜及/摩質取鉛盗鑄者)¶
徵嵩山處士盧鴻為諌議大夫不受質實(嵩山注見中/宗嗣聖十二)¶
<pb:KR2o0020_WYG_060-29a>¶
(年處士注見周赧王/元年盧鴻幽州人)¶
　　書法(書予之也綱目書徴士二十有一書不至者/八書不屈不就不受不食而卒各一詳漢光)¶
　　(武建武/五年)¶
○夏四月敕度鄭銑郭仙舟為道士¶
　(河南參軍鄭銑朱陽丞郭仙舟投匭獻詩敕曰觀其/文理乃崇道法至于時用不切事情宜從所好度為)¶
　(道/士)質實(河南府名注見秦莊襄王元年三川朱陽縣/名未詳沿革投匭注見中宗嗣聖三年道士)¶
　(注見隋煬帝/大業六年)¶
　　書法(書敕度何羙之也鄭郭獻詩志崇道法盖執/左道以蠱惑其君者也黜為道士足以懲姦)¶
<pb:KR2o0020_WYG_060-29b>¶
　　(人矣故綱目特書敕度是時𤣥宗初政清明/故有此敕後二十年則有元學博士之置矣)¶
　　發明(書敕度鄭銑郭仙舟為道士以文觀之似若/崇尚異端者而不知二人從宦于時獻詩見)¶
　　(志乃溺于虚無之學故𤣥宗特以是黜之與/太宗之聼蕭瑀出家無異亦可以警流俗矣)¶
秋八月令州縣嵗十二月行鄉飲酒禮¶
　(胡氏曰物有本末事有終始知所先後則近道矣鄉/飲酒者古鄉禮也然必先制民之産使安土樂業急)¶
　(政暴賦無施于其間設為庠序學校教以人倫且興/其賢能出長而入治之然後禮樂可行鄉飲酒者其)¶
　(一條也人道所急有冠有婚有䘮有祭有燕有射有/鄉飲酒其緩急則又有序矣今獨舉鄉飲酒而行之)¶
　(他皆不及焉安能有益于百/姓哉祇為繁文末莭而已矣)集覽(鄉飲酒禮禮季冬/之月正齒位則縣)¶
<pb:KR2o0020_WYG_060-30a>¶
　(令為主人鄉之老人年六十以上有徳望者一人為/賔其次為介為三賔為衆賔賔主燕飲則司正北靣)¶
　(揚觶而戒之以忠孝之本唐制州貢明經秀才進士/身孝悌旌表門閭者行鄉飲酒之禮皆刺史為主人)¶
　(先召鄉致仕有徳者謀之賢者為賔其次為介又其/次為衆賔與之行禮而賔舉之山堂攷索曰正義曰)¶
　(鄉飲酒一萹凡有四事一則三年賔賢能二則鄉大/夫飲國中賢者三則州長習射飲酒也四則黨正蜡)¶
　(祭飲酒也總而言/之皆謂之鄉飲酒)質實(設為庠序學校教以人倫孟/子曰設為庠序學校以教之)¶
　(庠者飬也校者教也序者射也夏曰校殷曰/序周曰庠學則三代共之皆所以明人倫也)¶
　　書法(鄉飲酒古之所以序長㓜也終綱目千數百/年行此禮者開元而已雖舉一廢百而綱目)¶
　　(書之其亦餼/羊之㣲意歟)¶
<pb:KR2o0020_WYG_060-30b>¶
始加賦以給官俸¶
　(唐初州縣官俸皆今富戸掌錢出息以給之多破産/者秘書少監崔沔請計州縣官俸于百姓常賦之外)¶
　(㣲有所加以/給之從之)¶
　　書法(官俸未有書所出者書加賦何譏也國之有/賦以給公上之用百官之祿也唐初制賦不)¶
　　(為輕矣當是時未有飬兵之費也而官俸又取之/息錢是常賦專以給公上爾人主之心安得不侈)¶
　　(乎㤙錢既弊盍亦以常賦通融給之又加賦焉民/之不堪可知矣故特書始終綱目官俸書所出者)¶
　　(二是年代宗廣徳二年税/青錢錢給官俸皆譏也)¶
　　發明(官俸當給則官給之可也若官中嵗計不足/則當量入為出㑹計而均通之足矣今崔沔)¶
<pb:KR2o0020_WYG_060-31a>¶
　　(乃請于常賦之外㣲有所加以給之則是公家有/給俸之名而其實出于他人爾取他人之物以示)¶
　　(已恩固不若不給之為愈然則書始加賦/以給官俸豈不深為可戒而適足為笑哉)¶
冬十一月帝還西京○吐蕃請和¶
　(吐蕃奉表請和乞舅甥親署誓/文及令彼此宰相皆著名其上)¶
以李邕鄭勉為逺州刺史李朝隱為大理卿陸象先為¶
河南尹¶
　(宋璟奏邕勉並有才畧文詞俱好是非改變若全引/進則咎悔必至若長棄捐則才用可惜請以為渝峽)¶
　(刺史大理卿元行冲不稱職請以朝隐代之象/先閑于政體寛不容非請以為河南尸皆從之)集覽¶
<pb:KR2o0020_WYG_060-31b>¶
　(渝峽渝水在遼西臨渝東出塞隋置渝州案峡州秦/將白起攻楚燒夷陵即其地周以居三峡之口因為)¶
　(峡/州)質實(渝峽二州名渝注見周顯王八年巴/郡峽注見周赧王三十七年夷陵)¶
(己/未)七年夏四月祁公王仁皎卒質實(祁州名注見中宗/嗣聖八年義豐)¶
　(仁皎后父也其子駙馬都尉守一請用竇孝諶例築/墳髙五丈一尺上許之宋璟蘇頲以為凖令一品墳)¶
　(髙一丈九尺其陪陵者髙出三丈竇太尉墳議者頗/譏其髙大至韋庻人崇其父墳以自速禍豈可復踵)¶
　(為之臣等所以再三進言者欲成中宫之羙耳上説/曰朕每欲正身率下况于妻子何敢私之卿能固守)¶
　(典禮垂法將/来誠所望也)集覽(陪陵陪侍也陪葬于君后之陵墓/者竇孝諶岐州人毅之後竇太尉)¶
　(謂孝/諶也)¶
<pb:KR2o0020_WYG_060-32a>¶
五月朔日食¶
　(上素服以俟變徹樂减膳命中書門下察繫囚賑饑/乏勸農功宋璟奏曰陛下勤恤人隐此誠蒼生之福)¶
　(然臣聞日食脩徳月食脩刑親君子逺小人絶女謁/除䜛慝所謂脩徳也君子耻言浮于行茍推至誠以)¶
　(行之不必數/下制書也)集覽(人隱隐幽也閭閻之陋人主所難/知者女謁婦人請託也言浮於行)¶
　(浮過也行言迹也謂所言過於所行也/或曰浮者如物之浮於水上不著實也)正誤(勤恤人/隐今按)¶
　(人隱民之憂戚也/唐諱民字多作人)質實(日食注見漢惠帝七/年月食注同上年)¶
秋八月敇五服並從禮傳¶
　(右補闕盧履氷言禮父在為母服周年則天改服三/年今請從舊上下其議褚無量是履氷議敕自今五)¶
<pb:KR2o0020_WYG_060-32b>¶
　(服並依䘮服傳文然士大夫議論猶不息行之各從/其意無量歎曰聖人豈不知母恩之厚乎厭降之禮)¶
　(所以明尊卑異戎狄也俗情/膚淺一紊其制誰能正之)集覽(則天改服三年髙/宗時請自今父在)¶
　(為母服齊衰三年厭降之禮厭損降下也禮子為母/服齊衰三年父在則厭降服齊衰期也䘮服小記注)¶
　(父在厭也厭一/妾反又於豔反)¶
九月徙宋王憲為寧王質實(寧州名注見肅/宗上元元年)¶
　(憲成器改名也上嘗從複道中見衛士食畢而棄其/餘于竇怒欲殺之憲諫曰陛下窺人過失而殺之臣)¶
　(恐人人不自安且陛下惡棄食者為食可以飬人也/今以餘食殺人無乃失其本乎上大悟遽釋之是日)¶
　(宴飲極歡上自解/紅玉帶以賜之)¶
<pb:KR2o0020_WYG_060-33a>¶
以突騎施蘇祿為忠順可汗¶
(庚/申)八年春正月宋璟蘇頲罷¶
　(上以王仁琛藩邸故吏墨敕與五品官宋璟曰仁琛/曏縁舊恩已獲優改又是后族湏杜輿言乞下吏部)¶
　(檢勘茍無負犯請依資稍優注擬從之寧王憲奏選/人薛嗣先請授㣲官璟奏嗣先以懿親之故固應㣲)¶
　(假官資然自大明臨御斜封墨敕一皆杜絶望付吏/部知不出正敕從之先是朝集使徃徃齎貨入京師)¶
　(將還多遷官璟奏一切勒還以革其弊璟又疾負罪/而妄訴不已者悉付御史臺治之人多怨之者㑹天)¶
　(旱優人作魃狀戲于上前問魃何為出對曰奉相公/處分又問何故對曰負寃者三百餘人相公悉以繫)¶
　(獄故不得不出耳上心以為然時江淮間惡錢尤甚/璟使監察御史蕭隱之括之隱之嚴急煩擾怨嗟盈)¶
<pb:KR2o0020_WYG_060-33b>¶
　(路於是貶隐之官罷璟頲弛錢禁而惡錢復行矣胡/氏曰惡錢之弊不可不革其失在所遣使人嚴急煩)¶
　(擾而以之罷宰相何也𤣥宗外雖重璟心實厭之優/人中傷安知非楊思朂之徒懐宿憾而惎使為之乎)¶
　(姚崇張説善于迎合故罷而復用宋璟蘇頲介然守/正故斥而不復甚哉君子之難合也史論賢相姚宋)¶
　(並稱姚非宋公比也安得齊名必也/張九齡乎乃可與璟同日而語矣)集覽(大明臨御/東漢馬融)¶
　(傳大明生東注大明日也今𤣥宗如日之在上故曰/大明也臨御義取尚書臨下御衆斜封墨敕中宗時)¶
　(公主婕妤皆依埶用事於側門請謁受賕雖屠沽臧/獲用錢三十萬則别降墨敕除官斜封以付中書時)¶
　(號斜封官知不出正敕天子敕書湏中書省宣署申/覆然後施行謂之正敕𤣥宗覺知宋璟必不肯降出)¶
　(正敕遂從其奏魃狀魃之形狀也詩大雅旱魃為虐/注魃音䟦旱神也神異經南方有神長二三尺袒身)¶
<pb:KR2o0020_WYG_060-34a>¶
　(目在頂上走行如風名曰魃所見之國大旱赤地千/里一名旱母中傷中竹仲反隂中害之也戰國䇿曰)¶
　(必中于趙矣注猶射中的也/惎使惎渠記反教也謀也)正誤(望付吏部知不出/正敕從之今按知)¶
　(字當屬上文為句璟謂望以薛嗣先事付吏部知之/從主者施行不别其敕也正敕猶通鑑乾元二年肅)¶
　(宗所謂/正言也)質實(優人即伶官注見/髙宗咸亨三年)¶
以源乾曜張嘉貞同平章事¶
　(初嘉貞為天兵軍使入朝有告其奢僣贓賄者按驗/無狀上欲反坐告者嘉貞奏曰今若罪之恐塞言路)¶
　(使天下之事無由上逹其人遂/得减死上以嘉貞為忠用之)¶
夏五月復置十道按察使○以源乾曜為侍中張嘉貞¶
<pb:KR2o0020_WYG_060-34b>¶
為中書令¶
　(乾曜上言形要之家多任京官使俊乂之士沈廢于/外臣三子皆在京請出其二上從之于是出者百餘)¶
　(人嘉貞吏事彊敏剛躁自用引進苖延嗣吕太一員/嘉靜崔訓與論政事四人頗招權時人語曰令公四)¶
　(俊苖吕/崔員)集覽(員王問/反姓也)質實(俊乂釋名云才過/千人曰俊乂治也)¶
六月瀍榖溢考異(溢上當有/水字疑漏)質實(瀍榖二水名瀍注見/梁武帝大同九年榖)¶
(注見漢王/邦二年)¶
　(漂溺幾/二千人)¶
朔方大使王晙誘殺突厥降戸僕固勺磨¶
<pb:KR2o0020_WYG_060-35a>¶
　(突厥降戸散居受降城側朔方大使王晙言其隂引/突厥謀䧟軍城誘僕固都督勺磨而殺之㧞曵固諸)¶
　(部聞之皆懼并州長史張説引二千騎持節即其部/落慰撫之因宿其帳下副使李憲以虜情難信馳書)¶
　(止之説復書曰吾肉非黄羊必不畏食血非野/馬必不畏刺此吾效死之秋也諸部由是遂安)集覽¶
　(勺磨都督名/也勺職各反)質實(受降城注見中宗景龍二年朔方/郡名注見漢武帝元朔元年肉非)¶
　(黄羊必不畏食血非野/馬必不畏刺未詳其義)¶
　　書法(凡書誘殺譏也書大使甚譏之也若曰/以中國大使而行詐于降人可愧甚矣)¶
　　發明(誘殺之非前已論之詳矣書大/使而誘殺突厥降戸尤可耻也)¶
冬十月流裴虛已於新州¶
<pb:KR2o0020_WYG_060-35b>¶
　(上禁約諸王不使與羣臣交結駙馬都尉裴虚已與/岐王範遊宴私挾䜟緯坐流新州離其昬上待範如)¶
　(故謂左右曰吾兄弟自無間但趨競之/徒彊相託附耳吾終不以此責兄弟也)質實(䜟緯注/見齊武)¶
　(帝永明三年新州注/見梁武帝大同七年)¶
十一月突厥冦凉州¶
　(先是王晙奏請西發㧞悉宻東發奚契丹掩毘伽于/奚落水上毘伽大懼暾欲谷曰不足畏也㧞悉宻在)¶
　(北庭與奚契丹相去絶逺埶不相及且㧞悉宻輕而/好利得晙之約必喜而先至晙與張嘉貞不相悦奏)¶
　(請多不相應必不敢出兵㧞悉宻獨至擊而取之勢/甚易耳既而㧞悉宻果發兵逼突厥牙帳朔方奚契)¶
　(丹兵不至㧞悉宻退毘伽欲擊之暾欲谷曰此屬去/家千里將死戰未可擊也不如以兵躡之先分兵間)¶
<pb:KR2o0020_WYG_060-36a>¶
　(道圍北庭因縱兵擊㧞悉宻㧞悉密敗走北庭不得/入盡為突厥所虜暾欲谷還出赤亭掠凉州河西莭)¶
　(度使楊敬述遣禆將盧公利邀之大/敗毘伽由是大振盡有黙啜之衆)集覽(㧞悉宻北/狄種名㧞)¶
　(音䟦輕而輕去聲左傳戎輕而不整注輕不持重也/牙帳帳謂旃帳虜俗于帳前立纛為牙門故曰牙帳)¶
　質實(河西郡名注見漢/安帝元初元年)¶
(辛/酉)九年春正月改蒲州為河中府置中都質實(蒲州注/見周赧)¶
(王十二/年蒲坂)○二月以宇文融為勸農使¶
　(監察御史宇文融上言天下戸口逃移巧偽甚衆請/加檢栝源乾曜賛成之敕有司議招集流移按詰巧)¶
　(偽之法以聞制州縣逃亡戸口聽百日自首或于所/在附籍或牒歸故鄉各從所欲過期不首謫徙邉州)¶
<pb:KR2o0020_WYG_060-36b>¶
　(以融充使奏置勸農判官十人分行天下其新附客/戸免六年賦調使者競為刻急州縣承風勞擾百姓)¶
　(苦之陽翟尉皇甫憬上䟽言之坐貶州縣希㫖虚張/其數或以實戸為客凡得戸八十餘萬田亦如之)¶
　質實(陽翟縣名注見/周安王二年)¶
突厥遣使求和¶
　(突厥毘伽遣使求和上賜書諭以曩昔和親華夷安/逸黙啜無信數冦邉鄙人怨神怒隕身䘮元今可汗)¶
　(復蹈前迹掩襲甘凉随遣求好國家天覆海容不追/徃咎可汗果有誠心則共保遐福不然無煩使者徒)¶
　(爾徃来若具侵邉亦有/以待可汗具審圖之)質實(可汗夷狄君長號注見/漢後主景耀四年甘凉)¶
　(二州名甘注見晉安帝隆安三年張/掖凉注見漢光武建武十年武威)¶
<pb:KR2o0020_WYG_060-37a>¶
夏四月敇舉縣令¶
　(敕京官五品以上外官刺史四府上佐/舉縣令一人視其政善惡為舉者賞罰)集覽(四府上/佐四府)¶
　(京兆河南河中太原也别/駕長史司馬通謂之上佐)¶
六月罷中都¶
　(蒲州刺史陸象先政尚寛簡吏民有罪曉諭遣之嘗/謂人曰天下本無事但庸人擾之耳茍清其源何憂)¶
　(不/治)¶
秋七月蘭也州胡康待賔反王晙等擒斬之¶
　(初蘭也州胡康待賔誘諸降戸同反攻䧟六胡州有/衆七萬命朔方大總管王晙太僕卿王毛仲天軍兵)¶
<pb:KR2o0020_WYG_060-37b>¶
　(節度大使張説共討之晙攻待賔擒之集四夷酋長/腰斬之先是叛胡潜與党項通謀攻銀城連谷張説)¶
　(將歩騎萬人出合河關掩擊大破之党項更與胡戰/胡衆潰説安集党項使復其居業阿史那獻以党項)¶
　(翻覆請并誅之説曰王者之師當伐叛柔服/豈可殺已降耶因奏置麟州以撫其餘衆)集覽(阿/史)¶
　(那獻阿史那突厥/三字姓獻其名也)質實(酋長注見漢帝𤣥更始二年/酋豪党項西羌别種注見陳)¶
　(後主至徳四年銀城注見漢宣帝甘露三年光祿塞/一統志云連谷隋之鎮名唐改為縣宋政和中廢故)¶
　(址在延安府神木縣舊麟州北一十里合河闗在太/原府興縣北乃唐時所置麟州本漢之五原西河二)¶
　(郡地後周為銀勝二州地屬雕隂郡隋仍舊唐開元/初置麟州後改新秦郡尋廢乾元初復為州宋初移)¶
　(治吳兕堡尋陞建寧軍端拱初改鎮西軍元于此/置雲州後改為神木縣至本朝因之改屬延安府)¶
<pb:KR2o0020_WYG_060-38a>¶
九月朔日食○康待賔餘黨復叛貶王晙為梓州刺史¶
　(待賔之反詔河西隴右節度大使郭知運與王晙討/之晙言朔方兵自有餘力請敕知運還未報知運已)¶
　(至由是與晙不恊晙所招降者知運縱兵/擊之虜以晙為賣已由是復叛晙遂坐貶)質實(梓州/注見)¶
　(漢獻帝建安/十八年梓潼)¶
梁文獻公姚崇卒考異(此誤/書諡)考證(當去文獻二字/分註諡文獻)¶
　(崇遺令曰佛以清净慈悲為本而愚者冩經造像冀/以求福昔周毁經像而修甲兵齊崇塔廟而弛刑政)¶
　(一朝合戰齊滅周興汝曹勿效兒女子終身不寤追/薦冥福道士見僧獲利效其所為尤不可延之於家)¶
　(永為/後法)質實(周毁經像而修甲兵事在陳宣帝大建六/年齊崇塔廟而弛刑政事在陳宣帝大建)¶
<pb:KR2o0020_WYG_060-38b>¶
　(八/年)¶
以張説同三品○以王君㚟為河西隴右節度大使¶
　(君㚟與郭知運皆以驍勇著名為虜/所憚至是知運卒君㚟自麾下代之)集覽(君㚟㚟/敕畧反)質¶
　實(麾下注見漢獻/帝建安十四年)¶
冬十一月罷諸王都督刺史召還○新作蒲津橋質實¶
(蒲津橋注見梁/武帝大同元年)¶
　　書法(西晉之初書作河橋矣于是復書蒲津皆津/要也終綱目書作橋三晉初甲午年是年憲)¶
　　(宗元和八年/吐蕃鳥蘭橋)¶
<pb:KR2o0020_WYG_060-39a>¶
○安州别駕劉子𤣥卒質實(安州注見周世/宗顯徳五年)¶
　(子𤣥即知㡬也以字行初著作郎吳兢撰則天實録/言宋璟激張説使證魏元忠事後説脩史見之謬曰)¶
　(劉五殊不相借兢起對曰此兢所為史草具在不可/使明公枉怨死者同僚皆失色其後説隂祈兢改數)¶
　(字兢曰若狥公請則此史/不為直茟何以取信于後)集覽(史草撰史/之草本)¶
　　書法(别駕未有書卒者卒子𤣥何録/良史也綱目卒别駕一而已)¶
造新厯及黄道遊儀¶
　(太史言麟徳厯浸踈日食屢不效上命僧一行更造/新厯梁令瓚造黄道遊儀以候七政遣太史監南宫)¶
　(説䓁於河南北平地測日晷及極星夏至日中立八/尺之表同時候之陽城晷長一尺四寸八分弱夜視)¶
<pb:KR2o0020_WYG_060-39b>¶
　(北極出地髙三十四度十分度之四浚儀岳臺晷長/一尺五寸㣲强極髙三十四度八分南至朗州晷長)¶
　(一尺七寸七分極髙二十九度半北至蔚州晷長二/尺二寸九分極髙四十度南北相距三千六百八十)¶
　(八里九十歩晷差一尺五寸三分極差十度半又南/至交州晷出表南三寸三分八月海中南望老人星)¶
　(下衆星粲然皆古所未名大/率去南極二十度以上皆見)集覽(僧一行更造新歴/一行名也姓張氏)¶
　(郯國公公謹之孫為僧隐嵩山詔新造歴一行于是/推大衍數立術以應之撰開元大衍歴道士邢和璞)¶
　(嘗謂尹愔曰一行其聖人乎漢時洛下閎造歴云後/八百嵗當差一日必有聖人正之今年期畢矣而一)¶
　(行造大衍正其差謬則洛下閎之言信矣梁令瓚造/黄道遊儀一行改造新歴欲知黄道進退而太史無)¶
　(黄道儀梁令瓚以木為遊儀一行是之乃奏曰李淳/風黄道儀法頗難術遂廢臣更造遊儀使黄道交于)¶
<pb:KR2o0020_WYG_060-40a>¶
　(奎軫之間内施白道月環簡而易從其儀以古尺四/分為度旋樞䨇環其表一丈四尺六寸一分縱八分)¶
　(厚三分直徑四尺五寸九分古所謂旋儀也案李淳/風黄道儀以玉衡璇璣表裏三重其在外者曰六合)¶
　(儀次其内曰三辰儀其最在内者曰四遊儀四遊者/以其東西南北無不周徧也舜典璿璣玉衡下蔡氏)¶
　(傳頗詳南宮説南宮複姓説名也河南北平河南即/洛州也𤣥宗改河南府北平郡屬幽州今定州北平)¶
　(縣是日晷樞要云日光曰景日影曰晷晷長則表影/短晷短則表影長極星是為北辰其星有五在紫㣲)¶
　(中天運大窮三光迭曜而極星不移陽城注見秦二/世元年文公語錄曰今之地中與古不同漢時陽城)¶
　(是地中宋朝岳臺是地中已自差許多浚儀岳臺岳/臺在開封府浚儀縣浚儀注見漢明帝永平十二年)¶
　(朗州郎本作閬秦巴郡閬中縣也唐改閬州在利州/東路蔚州本代地周宣帝置蔚州今屬上都路飛狐)¶
<pb:KR2o0020_WYG_060-40b>¶
　(縣在其南交州本百粤地漢武置交州隋改廣州屬/廣東道老人星下衆星天官書南極老人老人見治)¶
　(安不見兵起正義曰老人一星在弧南一曰南極為/人主夀長之應常以秋分之曙見于丙春分之夕見)¶
　(于丁不見人主憂也其下衆星古未名/者史云乃渾天家以為常沒地中者)正誤(河南北/平地今)¶
　(按此當謂於河南河北/之平地上測度日晷也)質實(陽城縣名注見隋煬帝/大業十三年一統志云)¶
　(浚儀漢之縣名屬陳留郡魏晉以後皆因之東魏于/此置梁州後周改汴州隋廢陳留郡以縣屬鄭州唐)¶
　(於此置汴州以開封縣省入尋復舊宋初改祥符縣/金元因之至本朝復以開封縣併入為開封府治所)¶
　(仍屬焉七政書舜典萹在璇璣玉衡以齊七政注日/月五星也亦曰七曜朗州注見漢光武建武二十四)¶
　(年武陵蔚州注見楚義帝元年代/國交州注見宣宗大中二年安南)¶
<pb:KR2o0020_WYG_060-41a>¶
　　書法(書厯多矣唯太初書造於是復見予一行也/後此則唯王朴欽天書作盖皆予之渾儀必)¶
　　(書重象器也終綱目書渾/儀四書儀一詳宋内子年)¶
(壬/戌)十年春正月幸東都考異(此句上漏帝/字幸當作如)○夏四月以¶
張說兼知朔方軍節度使¶
　(置朔方節度使領單于都䕶府夏鹽䓁六州二軍三/受降城以宰相張説兼領之范氏曰宰相之職無不)¶
　(總統而節制一道此開元之亂制也夫宰相百官之/首名且不正則何以正百官矣自古官制之紊未有)¶
　(如開元/者也)質實(夏鹽二州名注見/徳宗貞元三年)¶
五月伊汝水溢質質(伊汝二水名伊注見漢髙后三/年汝注見梁武帝普通六年)¶
<pb:KR2o0020_WYG_060-41b>¶
　(漂溺數/千家)¶
六月博州河决質實(博州注見漢光武/建武八年東郡)¶
　　書法(自王莾辛未書河决其後無書者至是七百/餘年始復一書豈王莾不塞之私反足以便)¶
　　(水之/性歟)¶
○制増太廟為九室¶
　(増太廟為九室遷中宗還太廟范氏曰天子七廟而/祖功宗徳其廟不毁則無世數自古以来未之有改)¶
　(也明皇始為九廟過其制矣夫禮不可多也不可寡/也三代之禮所以為後世之法者盡矣唐制何所取)¶
　(乎/)質實(七廟注見宋明/帝太始七年)¶
<pb:KR2o0020_WYG_060-42a>¶
　　書法(書譏非古也古者天子七廟唐遷中宗而祀/之别廟非矣於是復還太廟而増為九室則)¶
　　(中睿昭穆之次必有所處可也其如戾古何哉凡/増者不宜増者也是故漢壇塲珪幣書増文帝十)¶
　　(四年唐太廟九室書増是年宗廟/籩豆書増開元二十四年皆譏也)¶
秋安南亂遣内侍楊思朂討平之質實(安南府名注見/宣宗大中二年)¶
　　書法(書遣内侍何譏也亂既平矣何譏焉輕國體/重閹權兩失之矣内臣總兵始此故謹書之)¶
　　(綱目内臣以軍功見者三是年十六年再書僖宗/中和元年楊復光○此後世内臣專兵之始眞徳)¶
　　(秀曰唐世中人預國政自𤣥宗任髙力/士始中人預軍政自𤣥宗用楊思朂始)¶
　　發明(春秋襄十八年諸侯伐齊從齊師齊有寺人/夙沙衛者連大車塞隧而殿齊臣殖綽郭最)¶
<pb:KR2o0020_WYG_060-42b>¶
　　(謂之曰子殿國師齊之辱也夫以寺人殿師若未/甚害而齊人遽謂辱國誠以刀鋸之餘不過供戸)¶
　　(庭灑掃之役若預聞軍政則是國為無人此殖綽/郭最所以深惡之也嗚呼諸侯且爾况天子乎唐)¶
　　(之𤣥宗削平内難興復唐室勵精為治幾致太平/可謂盛天子矣然寵任宦者遂為亡國之本有如)¶
　　(安南之亂豈無將臣可遣而必以内臣為之是以/綱目於此特書内侍以志其失其為夙沙衛也大)¶
　　(矣然則以内臣而總王師勝負皆辱何待他時魚/朝恩吐突承璀田令孜之徒而後知其辱軍政哉)¶
○杖秘書監姜皎流之欽州質實(欽州注見隋文/帝開皇十七年)¶
　(初上之誅韋氏也王皇后頗預宻謀及即位色衰愛/弛武惠妃隂懐傾奪之志上宻與皎謀以后無子廢)¶
　(之皎洩其言上怒張嘉貞希㫖搆成其罪云皎妄談/休咎杖而流之卒于道敕宗戚自非至親無得徃還)¶
<pb:KR2o0020_WYG_060-43a>¶
　(卜相占候之人不/得出入百官之家)¶
北庭節度使張嵩擊吐蕃大破之¶
　(吐蕃圍小勃律王沒謹忙謹忙求救于嵩嵩遣副使/張思禮將蕃漢歩騎四千倍道合擊大破之斬獲數)¶
　(萬自是屢嵗吐/蕃不敢犯邉)集覽(小勃律王沒謹忙小勃律西域/國去京兆七千里而贏其王姓)¶
　(沒名/謹忙)質實(吐蕃西羌種名注/見太宗貞觀八年)¶
張說廵邉討康待賔餘黨平之奏罷邉兵二十萬人¶
　(康待賔餘黨康願子反自稱可汗張説發兵追討擒/之其黨悉平徙殘胡五萬餘口於許汝唐鄧仙豫䓁)¶
　(州空河南朔方千里之地先是縁邉戍兵常六十餘/萬説以時無彊冦奏罷二十餘萬使還農上以為疑)¶
<pb:KR2o0020_WYG_060-43b>¶
　(説曰臣久在彊場具知其情将帥茍以自衛及役使/營私而已若禦敵制勝不必多擁冗卒以妨農務上)¶
　(乃從/之)質實(許汝唐鄧仙豫等州許注見漢光武建武/八年長社汝注同上建武二年梁縣唐注)¶
　(見齊武帝永明五年泚陽鄧注見周赧王十四年/穰仙未詳沿革豫注見漢光武建武十九年汝南)¶
始募兵充宿衛¶
　(初諸衛府兵自成丁從軍六十而免其家不免雜徭/浸以貧弱逃已畧盡百姓苦之張説建議請召募壮)¶
　(士充宿衛不問色役優為之制逋逃者必争出應募/上從之旬日得精兵十三萬分𨽻諸衛更畨上下兵)¶
　(農之分自此始矣范氏曰唐制諸衛府有為兵之利/而無飬兵之害田不井而兵猶藏于民最為近古而)¶
　(便于國者也開元之時其法寖隳張説不究其所以/而輕變之兵農既分卒不能復則説之為也夫三代)¶
<pb:KR2o0020_WYG_060-44a>¶
　(之法出于聖人及其末流亦未嘗無弊救之者舉其/偏以補其弊而已若并其法廢之而以私意為一切)¶
　(茍簡之制此後/世所以多亂也)集覽(府兵唐初置府兵以驃騎車騎/兩將軍府領之天下既定改驃)¶
　(騎曰統軍車騎曰别將後太宗更統軍為折衝都尉/别將為果毅都尉諸府總名曰折衝府天下凡十道)¶
　(置府六百三十四皆有名號而關内二百六十一皆/𨽻諸衛凡府有三䓁兵千二百人為上千人為中八)¶
　(百人為下不問色役七制作簡色役/注簡猶省也色役謂諸色雜徭役)¶
　　書法(志府兵所以廢/也故特書始)¶
冬十月復以乾元殿為明堂質實(明堂注見漢武/帝建元元年)¶
　　書法(武氏毀乾元作明堂則新之矣帝以不依古/制復廢為殿似也别議新之豈無其地於是)¶
<pb:KR2o0020_WYG_060-44b>¶
　　(廢已六年復為明堂則人神之瀆益甚矣又十六/年而復毁為殿謂之何哉故己夘復修東都明堂)¶
　　(不書以為不足/書也故削之)¶
○十一月初令宰相共食實封三百戸○十二月永穆¶
公主適王鈞考異(永上漏/以字)¶
　(敕以永穆公主下嫁資送如太平公主故事僧一行/諫曰武后惟太平一女故資送特厚卒以驕敗奈何)¶
　(以為法乎/上遽止之)質實(一統志云永穆隋之縣名屬巴州唐/屬通州宋始改永睦元省之故址在)¶
　(䕫州府逵縣/西一百里)¶
　　書法(於是敕資送如太平以/一行諌而止書羙之也)¶
<pb:KR2o0020_WYG_060-45a>¶
(癸/亥)十一年春正月帝北廵詔潞州給復五年以并州為¶
太原府置北都質實(潞州注見周赧王/五十三年上黨)¶
　　書法(潞州何潜藩也髙帝之沛光武之舂陵則帝/鄉也潜藩耳而復焉亦濫恩矣故書譏之)¶
○二月張嘉貞罷¶
　(張説與嘉貞不平㑹嘉貞弟嘉佑贓發説勸嘉貞素/服待罪于外遂左遷幽州刺史初廣州都督裴伷先)¶
　(下獄上與宰相議其罪嘉貞請杖之説曰刑不上大/夫為其近君且所以飬亷耻也盖士可殺不可辱臣)¶
　(曏廵北邉聞姜皎杖于朝堂皎官登三品亦有㣲功/奈何以皂𨽻待之事徃不可返豈宜復蹈前失上深)¶
　(然之嘉貞不悦退謂説曰何論事之深也説曰宰相/時来則為之若大臣皆可笞辱行及吾軰矣此言非)¶
<pb:KR2o0020_WYG_060-45b>¶
　(為伷先乃為天下士/君子也嘉貞無以應)質實(左遷注見漢宣帝元康二/年廣州注見秦始皇三十)¶
　(三年南海刑不上大/夫注見漢文帝六年)¶
祭后土于汾隂¶
　(初上將幸晉陽張說言於上曰汾隂脽上有漢后土/祠其禮父廢陛下冝因廵幸脩之為農祈榖上從之)¶
　集覽(汾隂脽上注見漢/武帝元鼎四年)質實(晉陽縣名注見周威烈/王二十三年漢后土祠)¶
　(注見漢武帝/元鼎四年)¶
貶王同慶為贛尉¶
　(坐為平遥令廣為/儲偫煩擾故也)集覽(贛尉贛縣之尉也漢地志豫/章有贛縣注贛音紺如淳曰)¶
<pb:KR2o0020_WYG_060-46a>¶
　(音感章貢二水合流漢即其間立縣因/名焉晉立南康郡隋置䖍州宋改贛州)質實(一統志/云贛漢)¶
　(之縣名屬豫章郡東漢屬廬陵郡吳屬南部都尉晉/始為南康郡治隋初改南康縣後復為贛縣唐為䖍)¶
　(州治宋元仍舊本朝因之為贛州府治仍屬焉平遥/古地名漢為平陶縣屬太原郡東漢屬西河郡晉屬)¶
　(太原國後魏以太武名燾改平遥縣屬西河郡後周/省隋復置屬介休郡唐屬介州貞觀初屬汾州後屬)¶
　(太原府宋金仍舊元屬汾/州至本朝因之仍屬焉)¶
以張說兼中書令○罷天兵大武等軍○三月帝至西¶
京○夏四月以王晙同三品兼朔方軍節度大使○五¶
月置麗正書院¶
<pb:KR2o0020_WYG_060-46b>¶
　(上置麗正書院聚文學之士或修書或侍講以張説/為使有司供給優厚中書舍人陸堅以為無益徒費)¶
　(欲奏罷之説曰自古帝王於無事之時莫不崇宫室/廣聲色今天子獨延禮文儒發揮典籍所益者大所)¶
　(損者㣲陸子之/言何不逹也)¶
　　書法(書羙之也太宗書𢎞文𤣥宗書麗正皆羙之/也終綱目書書院一而已○書書院始此)¶
秋八月敕州縣安集逃戸¶
　(敕前令檢括逃人慮成煩擾冝/令所在州縣安集遂其生業)¶
尊獻祖懿祖祔于太廟¶
　(宣帝為獻祖/光帝為懿祖)¶
<pb:KR2o0020_WYG_060-47a>¶
冬始置長從宿衛¶
　(命尚書左丞蕭嵩與京兆蒲同岐華州長官選府兵/及白丁一十二萬謂之長從宿衛一年兩畨州縣毋)¶
　(得役/使)集覽(京兆蒲同岐華京兆今西安府是蒲漢天/水郡唐改蒲州今秦州是同漢馮翊郡魏)¶
　(改同州岐漢扶風郡魏改岐州唐/改鳯翔府華即華隂魏改華州)質實(蕭嵩蘭陵人/梁明帝之後)¶
　(一統志云京兆郡名本周之王畿地秦置内史以領/闗中漢初置渭南郡尋罷郡復置内史景帝分置左)¶
　(右内史此為右内史武帝改京兆尹與左馮翊右扶/風為三輔東漢於此置雍州尋罷三國魏改尹為守)¶
　(晉置雍州理京兆未幾為劉石苻姚所㨿後魏仍置/雍州西魏後周皆置京兆尹隋初置雍州尋改為京)¶
　(兆郡唐初復為雍州又改京兆郡尋復雍州開元初/改京兆府自周秦漢晉西魏後周隋唐並都於此唐)¶
<pb:KR2o0020_WYG_060-47b>¶
　(末為佑國軍五代梁改永平軍後唐復為京兆府晉/改曰晉昌漢改曰永興宋仍為京兆府屬永興軍路)¶
　(金屬京兆府路元改西安路後改奉元路至本朝改/為西安府𨽻陜西道蒲州名注見周赧王十二年蒲)¶
　(坂同州名本周之大荔國秦為内史地漢初置河上/郡後為左内史武帝時改左馮翊三國魏為馮翊郡)¶
　(後魏兼置西華州西魏改為同州取禹貢澧水攸同/之義隋罷州復置馮翊郡唐初復為同州治馮翊縣)¶
　(天寳初復為馮翊郡乾元初復為同州後為匡國軍/五代梁改忠武軍後唐復舊宋改定國軍屬永興路)¶
　(金屬京兆府元仍為同州以馮翊縣省入焉本朝因/之屬西安府岐州名注見周顯王八年華州名本周)¶
　(時鄭桓公始封之地其地亦名咸林秦為内史地漢/魏晉並為京兆𢎞農二郡地後魏置華山郡又改東)¶
　(雍州西魏改為華州隋省後置華山郡唐復為華州/垂拱初改太州天寳初改華隂郡後復為華州乾寧)¶
<pb:KR2o0020_WYG_060-48a>¶
　(中陞興徳府又為鎮國軍五代梁改威化軍唐復鎮/國軍宋改鎮潼軍金改金安軍元復為華州後以鄭)¶
　(縣省入焉本朝/因之屬西安府)¶
　　書法(志府兵所以終/廢也故再書始)¶
　　發明(府兵唐之良法也然久而不能無弊要當舉/其偏而補之足矣不是之思乃輕於變法果)¶
　　(何意哉綱目前書始募兵充宿衛此書始置長從/宿衛始之一詞所以志變法之端使後人得以推)¶
　　(考焉耳任是責/者豈非張説乎)¶
十二月貶王晙為蘄州刺史質實(蘄州注見陳宣帝/大建五年齊昌)¶
改政事堂為中書門下¶
<pb:KR2o0020_WYG_060-48b>¶
　(張説奏改之列五房/于其後分掌庻政)¶
(甲/子)十二年春三月以杜暹為安西副大都䕶¶
　(初監察御史杜暹因按事至突騎施突騎施饋之金/暹固辭左右曰君寄身異域不宜逆其情乃受之埋)¶
　(于幕下出境移牒令取之虜大驚追之不及及/安西都䕶闕暹自給事中居母憂詔起為之)質實¶
　(杜暹濮州人安西都䕶/注見髙宗永淳元年)¶
　　書法(於是都䕶闕暹以母憂詔起復為之不書起/復何金革事也綱目書起復皆譏辭惟袁粲)¶
　　(以國難杜暹以金/革無譏也故不書)¶
夏五月停按察使¶
<pb:KR2o0020_WYG_060-49a>¶
　　書法(自景雲二年至是十四年凡三置三/罷及三年而復置政令之不一甚矣)¶
○復以宇文融為勸農使¶
　(制聼逃戸自首闢所在閒田随宜収税毋得差科征/役租調一皆蠲免遣宇文融廵行州縣議定賦役)¶
　　書法(書復以何貳過也帝/之興利始益急矣)¶
六月制選臺閣名臣為諸州刺史¶
　(上以山東旱命選臺閣名臣出為刺史初張説引崔/沔為中書侍郎故事承宣制皆出宰相侍郎署位而)¶
　(已沔曰設官分職上下相維各申所見事乃無失侍/郎令之貳也豈得拱黙而已由是事多異同説因是)¶
　(出/之)質實(山東道名注見宋文/帝元嘉二十五年)¶
<pb:KR2o0020_WYG_060-49b>¶
秋七月以楊思朂為輔國大將軍考異(楊字上當加内/侍二字疑漏)¶
　(溪州蠻覃行璋反以思朂為/招討使擊擒之故有是命)質實(一統志云溪州古/蠻夷地春秋楚國)¶
　(之境秦屬黔中郡漢以後為武陵郡地隋為辰州地/唐天授初析置溪州或為靈溪郡五代時属楚馬氏)¶
　(宋初為永順州及上中下溪三州嘉祐中溪州刺史/彭仕羲叛臨以大兵仕羲降熈寧中築下溪州城賜)¶
　(名㑹溪𨽻辰州元時彭萬潜自改為永順等處軍民/安撫司後彭天寳又改宣撫司至本朝初内附後陞)¶
　(為永順等處軍民宣/慰使司𨽻湖廣都司)¶
　　書法(自單超始書為將軍至張讓再見力士三見/然未稱大將軍也宦者稱大將軍始此自是)¶
　　(高力士程元振大將軍楊復恭上將軍不可勝書/矣綱目宦者稱大將軍三稱上將軍一  内臣為)¶
<pb:KR2o0020_WYG_060-50a>¶
　　(將軍稱/大始此)¶
廢皇后王氏¶
　(姜皎既得罪王皇后愈憂畏不安上猶豫不决者累/嵗后兄守一以后無子使僧明悟為后祭南北斗剖)¶
　(霹&KR0430;木書天地字及上名佩之事覺廢為庶人/守一賜死廢后尋卒後宫思慕不已上亦悔之)集覽¶
　(霹&KR0430;木雷/所震之木)質實(由豫注見秦/孝文王元年)¶
　　書法(於是后兄守一為后祈祭書上名使后佩之/則后亦不為無罪矣其以無罪之辭書之何)¶
　　(誅意也自恵妃嬖而后有必廢之勢上之欲廢后/數年矣不為是也綱目深探其情故書曰廢皇后)¶
　　(王/氏)¶
<pb:KR2o0020_WYG_060-50b>¶
八月以宇文融為御史中丞¶
　(融為御史中丞乘驛周流天下事無大小州先牒上/勸農使然後申中書省司亦待融指撝然後處决上)¶
　(將大攘四夷急于用度融以嵗終所増緡錢數百萬/悉進入官由是有寵議者多言煩擾上令百寮議之)¶
　(公卿畏之皆不敢言戸部侍郎楊瑒獨抗議以為括/客免税不利居人徴籍外田税使百姓困弊所得不)¶
　(補所失未幾出/為華州刺史)集覽(括客括檢也客謂避役逃戸非/土著也籍外田見存籍内者為)¶
　(正田籍外括出者為/羡田皆民所隐匿者)¶
冬十一月帝如東都質實(東都注見秦莊/襄王元年三川)○羣臣請封¶
禪¶
<pb:KR2o0020_WYG_060-51a>¶
　(時張説首建封禪之議而源乾/曜不欲為之由是與説不平)質實(封禪注見秦始/皇二十八年)¶
　　書法(書羣臣請何罪請者也自是帝之驕/心始放矣免于責者其源乾曜乎)¶
(乙/丑)十三年春二月以宇文融兼戸部侍郎¶
　(制以所得客戸税錢均充所在常平倉本又委使/司與州縣議作勸農社使貧富相恤耕耘以時)¶
更命長從宿衛為彍騎¶
　(總十二萬人分/𨽻十二衛六畨)集覽(彍騎彍苦郭反滿張弩也彍騎/一曰射騎其法十人為火五火)¶
　(為團皆有酋長又擇材勇者為畨頭習弩射十二衛/六畨唐百官志八衛各有左右曰左右衛曰驍衛曰)¶
　(武衛曰威衛曰領軍曰金吾曰監門曰千牛共十六/衛自左右衛至領軍並掌宫禁宿衛金吾掌宫中京)¶
<pb:KR2o0020_WYG_060-51b>¶
　(城警監門掌諸門禁衛千牛掌侍衛凡五府外府之/畨上者十二衛受其名簿而配以職除監門千牛凡)¶
　(左右四衛不湏故但十二衛每衛/萬人分為六畨番者更代宿衛也)¶
選諸司長官為諸州刺史¶
　(上自選諸司長官有聲望者十一人為刺史命宰相/百官餞於洛濵供張甚盛自書十韻詩賜之左丞楊)¶
　(承令在行中意怏怏/上怒貶睦州别駕)質實(洛濵洛水之濵注見漢髙/后三年怏怏注見漢光武)¶
　(建武二年睦州注/見憲宗元和二年)¶
三月禁錮酷吏來俊臣等子孫質實(禁錮注見漢章/帝元和二年)¶
夏四月更集仙殿為集賢殿¶
<pb:KR2o0020_WYG_060-52a>¶
　(上與中書門下及禮官學士宴于集仙殿上曰仙者/憑虚之論朕所不取賢者濟理之具今與卿曹合宴)¶
　(冝更名曰集賢其書院官五品以上為學士六品以/下為直學士以張説知院事右散騎常侍徐堅副之)¶
　　書法(魏明更崇華殿為九龍不書書崇華此其書/更名何嘉與賢也至書名其宫華清則大非)¶
　　(今日之/𤣥宗矣)¶
遣使如突厥¶
　(張説以大駕東廵恐突厥乗間入冦議加兵守邉召/兵部侍郎裴光庭謀之光庭曰封禪者吿成功也今)¶
　(將升中于天而戎狄是懼非所以昭盛徳也突厥屢/求和親未許今遣一使徴其大臣從封泰山彼必欣)¶
　(然承命突厥来則戎狄君長無不偕来可以偃旗卧/鼔矣説即奏行之上遣中書直省袁振諭旨於突厥)¶
<pb:KR2o0020_WYG_060-52b>¶
　(小殺與闕特勒暾欲谷環坐帳中置酒謂振曰吐蕃/狗種奚契丹本突厥奴也皆得尚主突厥求昏獨不)¶
　(許何也且吾亦知入蕃公主皆非天子女今豈問真/偽但屢請不獲愧見諸蕃耳振許為之奏請小殺乃)¶
　(遣其大臣阿史徳頡利發入貢因扈從東廵/其後頡利發辭歸厚賜而遣之竟不與婚)集覽(升/中)¶
　(于天記禮器曰升中于天而鳯凰降龜龍假注云升/上也中猶成也謂廵守至于方嶽燔柴祭天吿以諸)¶
　(侯之成功也小殺突厥君長名阿史徳頡利發阿史/徳虜三字姓也突厥大臣之官稱凡一十有八等頡)¶
　(利發其/一也)質實(裴光庭聞喜人行儉之子泰山注見秦/始皇二十八年扈從注見昭宗乾寧四)¶
　(年/)¶
秋九月禁奏祥瑞¶
<pb:KR2o0020_WYG_060-53a>¶
　(上謂宰臣曰春秋不書祥瑞惟記/有年敕自今州縣毋得更奏祥瑞)¶
　　發明(是時𤣥宗政事猶為精明故一時所書如選/名臣為刺史禁酷吏子孫更集仙殿為集賢)¶
　　(及禁奏祥瑞之類班班見于直筆者皆有/足取使其始終若此豈不為盛徳之君哉)¶
冬十月作水運渾天成質實(水運渾天注見漢/順帝陽嘉二年)¶
　(水運渾天上其列宿注水激輪令其自轉晝夜一周/别置二輪絡在天外綴以日月逆天而行淹速合度)¶
　(置木匱為地平令儀半在地下又立二木/人每刻擊皷毎辰擊鍾機械皆蔵匱中)¶
十一月封泰山¶
　(車駕發東都百官四夷從行有司輦載供具數百里/不絶上備法駕至山足御馬登山與宰相及祠官俱)¶
<pb:KR2o0020_WYG_060-53b>¶
　(登問禮部侍郎賀知章曰前代玉牒之文何故祕之/對曰或宻求神仙故不欲人見上曰吾為蒼生祈福)¶
　(耳乃出玉牒宣示羣臣於是親祀昊天上帝於山上/羣臣祀五帝百神于山下明日祭皇地祗于社首又)¶
　(明日御帳殿受朝覲赦天下封秦山神為天齊王張/説多引両省吏及所親攝事禮畢推恩徃徃超入五)¶
　(品而不及百官中書舍人張九齡諌不聼又扈從士/卒但加勲而無賜物由是中外怨之胡氏曰𤣥宗于)¶
　(是侈心未彰方降詔旨不奏祥瑞其意亦可尚矣張/説無故建議東封以啟驕怠之原忠賢愛君果如是)¶
　(乎而明皇自謂吾為蒼生祈福者則亦惑之甚矣夫/福非可求而取之之物也百姓之所謂福曰夀富康)¶
　(寧而已上好儉而民財豐節力役而民力裕飬生送/死無憾則四海皆躋乎仁夀之域此在人君行與不)¶
　(行之間耳茍能行之則蒼生之福朝祈而夕至/又何必千乗萬騎泥金檢玉而謁之于天乎)集覽¶
<pb:KR2o0020_WYG_060-54a>¶
　(玉牒注見漢武帝元封元年社首山名注見高宗/麟徳二年泥金檢玉注見漢光武建武中元元年)質¶
　實(法駕注見漢高后八年賀知章越州永興人昊天/上帝注見隋恭帝義寧二年五帝注見漢文帝十)¶
　(五年皇地祗注見漢後主建興十/五年朝覲注見陳宣帝大建九年)¶
　　發明(前書羣臣請封禪盖專罪羣臣之䛕耳此書/封泰山文無貶辭亦足見出于𤣥宗之本心)¶
　　(安而行之者也是時張説首倡諛議使宋璟當國/必無是舉故君子以其時及其事觀之又可以知)¶
　　(宰相之/賢否矣)¶
以王毛仲為開府儀同三司¶
　(初隋末國馬皆為盗賊戎狄所掠唐初纔得牝牡三/千匹于赤岸澤徙之隴右命太僕張萬嵗掌之萬嵗)¶
<pb:KR2o0020_WYG_060-54b>¶
　(善于其職自貞觀至麟徳馬蕃息及七十萬匹垂拱/以後潜耗大半上初即位牧馬有二十四萬匹以王)¶
　(毛仲為閑廐使張景順副之至是有馬四十三萬上/之東封以數萬匹從色别為羣望之如雲錦加毛仲)¶
　(開府儀/同三司)質實(牝牡釋名云雌/曰牝雄曰牡)¶
車駕還幸孔子宅質實(孔子宅注見漢章/帝元和二年闕里)¶
　　書法(漢明帝幸孔子宅書詣唐髙祖太宗幸國子/監亦皆書詣此其書幸何誤也或曰誠不足)¶
　　(也故從/其恒辭)¶
　　發明(漢肅宗時書詣孔子宅今此乃書幸何耶意/者𤣥宗尊師重道之誠不及肅宗故變文書)¶
　　(幸以見其過自尊大之意/耳不然何書法之異也)¶
<pb:KR2o0020_WYG_060-55a>¶
至宋州¶
　(宴從官于宋州上謂張説曰懐州刺史王丘餼牽之/外一無他獻魏州崔沔供帳無錦繡示我以儉濟州)¶
　(裴耀卿表數百言莫非規諌且曰人或重擾則不足/以告成朕常寘之座隅如三人者不勞人以市恩眞)¶
　(良吏矣顧謂刺史冦泚曰比亦屢有以酒饌不豐訴/于朕者知卿不借譽于左右也自舉酒賜之由是以)¶
　(丘為尚書左丞沔為散騎/侍郎耀卿為定州刺史)集覽(餼牽詩箋云牛羊豕/為牲熟曰饔腥曰餼)¶
　(生曰牽䟽云牲可牽行餼是已/殺告成以成功告天曰告成)質實(宋州注見漢後/主延熈十八年)¶
　(睢陽懐州注見宋順帝昇明元年魏州注見漢成帝/綏和二年濟州注見晉帝奕太和元年髙平定州注)¶
　(見周威烈王二/十三年中山)¶
<pb:KR2o0020_WYG_060-55b>¶
十二月帝還東都○分吏部為十銓親决試判¶
　(上疑吏部選試不公御史中丞宇文融宻奏請分為/十銓以禮部尚書蘇頲等十人掌之試判將畢遽召)¶
　(入禁中决定尚書侍郎皆不得預左庶子吳兢表言/陛下曲受䜛言不信有司非居上臨人推誠感物之)¶
　(道昔漢之賢相尚不對錢榖之數不問闘死之人况/萬乗之君豈得下行銓選之事乎上雖不即從明年)¶
　(復/故)集覽(不對錢榖漢文問丞相陳平錢穀之數平曰/陛下問錢穀責治粟内史不問闘死漢宣時)¶
　(丞相丙吉出見闘死/者横道不問而去)質實(禁中注見宋孝/武大明六年)¶
　　書法(親决何譏也决試判有司事也而親之/下行甚矣故書親親者不冝親者也)¶
　　發明(人主之職論一相乃下侵銓選之/事何哉故特書親决試判以譏之)¶
<pb:KR2o0020_WYG_060-56a>¶
大有年集覽(大有年注見太/宗貞觀四年)¶
　(東都斗米十五錢/青齊五錢粟三錢)質實(青齊二州名青注見漢桓帝/永康元年齊注見漢景帝三)¶
　(年/)¶
　　書法(綱目書大有年四漢明帝永平九年梁武帝/乙酉年太宗貞觀四年是年皆盛時也舍是)¶
　　(無書大有/年者矣)¶
　　發明(自太宗貞觀四年書大有之後高宗朝嘗書/大稔矣祖孫相望至是又書大有于時𤣥宗)¶
　　(留意政事侈心未動故其治效如此通鑑是年止/述米斗賤糴之敷綱目特筆以著其羙夫以𤣥宗)¶
　　(尚能致是人主觀之/可不自强于善也哉)¶
<pb:KR2o0020_WYG_060-56b>¶
(丙/寅)十四年春正月命張説脩五禮¶
　(張説奏今之五禮貞觀顯慶兩書不同/或未折衷望與學士討論删改從之)集覽(兩書不/同太宗)¶
　(貞觀間詔房𤣥齡䓁修纂吉禮六十一篇賔禮四篇/軍禮二十篇嘉禮四十二篇凶禮十一篇高宗顯慶)¶
　(間詔長孫無忌等増為二/百三十卷故曰兩書不同)質實(五禮注見陳後/主至徳三年)¶
夏四月以李元紘同平章事¶
　(元紘以清儉/著故用為相)質實(李元紘萬年/人道廣之子)¶
張説罷¶
　(上召河南尹崔隐甫欲用之張説薄其無文奏擬金/吾大將軍説有才智而好賄百官白事有不合者好)¶
<pb:KR2o0020_WYG_060-57a>¶
　(靣折之惡宇文融之為人且患其權重融所建白多/抑之于是隐甫融及御史中丞李林甫共奏説引術)¶
　(士占星狥私納賂敕源乾曜等于御史臺鞫之事頗/有状上使高力士視説還奏説蓬首垢靣席藁待罪)¶
　(上意憐之力士因言説有功/于國上以為然但罷中書令)集覽(蓬首垢靣髪如蓬/亂而不理面有塵)¶
　(垢而忘洗言懼之甚也詩首如飛/蓬席藁注見梁武帝普通六年)質實(崔隐甫武城/人金吾官名)¶
　(注見漢武帝太/初元年執金吾)¶
岐王範卒贈諡恵文太子¶
　(范氏曰太子君之貳將以畀宗廟社稷之重非/官爵也而以為贈何哉不正之禮不足為法也)¶
　　書法(書贈太子何譏也自太子𢎞薨而皇帝為贈/官矣自岐王範卒而太子為贈官矣至武惠)¶
<pb:KR2o0020_WYG_060-57b>¶
　　(妃薨而皇后亦為贈官矣/綱目悉書之所以譏也)¶
　　發明(太子不當贈諡先儒亦既論之矣然範乃𤣥/宗之弟而又是時官為太子太傅顧以太子)¶
　　(諡之其顚錯不倫一至於/此書之于册尤可笑也)¶
五月戸部奏今嵗戸口之數¶
　(戸七百六萬九千五百六十五口四/千一百四十一萬九千七百一十二)¶
秋七月河南北大水○八月魏州河溢○以杜暹同平¶
章事○冬十月黒水靺鞨遣使入見¶
　(黒水靺鞨遣使入見上以其國為州置長史渤海王/武藝聞之曰黒水不我告而請吏于唐是必與唐謀)¶
<pb:KR2o0020_WYG_060-58a>¶
　(攻我也遣其弟門藝將兵擊之門藝曰黒水請吏于/唐而我擊之此亡國之勢也武藝强遣之門藝棄衆)¶
　(来奔武藝表請殺之上宻遣門藝詣安西報云已流/嶺南武藝知之上表曰大國當示人以信豈得為此)¶
　(欺誑上以鴻臚少卿李道邃等漏洩皆坐左遷暫遣/門藝詣嶺南以報之司馬公曰王者所以服四夷威)¶
　(信而已門藝以忠獲罪而自歸天子當察其枉直而/賞罰之為政之體也若不能討猶當正以門藝之無)¶
　(罪告之今威不能服武藝恩不能庇門藝顧為欺/誑以取困於小國乃罪鴻臚之漏洩不亦可羞哉)集¶
　覽(黒水靺鞨北狄别種沈括曰黒山在大幕之北有/城在其西南名慶州予奉使嘗帳宿其下土石皆)¶
　(紫黒有水出其西所謂黒水也靺鞨居黒/水之北又靺鞨注見隋文帝開皇十八年)質實(渤海/國名)¶
　(注見太宗貞觀十九年沙卑鴻/臚官名注見漢武帝太初元年)¶
<pb:KR2o0020_WYG_060-58b>¶
(丁/卯)十五年春正月吐蕃入㓂王君㚟追擊至青海西破¶
之¶
　(初吐蕃自恃其彊致書用敵國禮上怒張説言曰吐/蕃無禮誠宜誅夷但連兵十年甘凉河鄯不勝其弊)¶
　(聞其悔過求和願聽欵服以紓邉人上曰俟與君㚟/議之説退謂源乾曜曰君㚟勇而無謀常思僥倖吾)¶
　(言必不用矣及君㚟入朝果請深入討之㑹吐蕃冦/甘州焚掠而歸君㚟勒兵躡其後及于青海之西乗)¶
　(冰而度破其後軍獲其輜重羊馬萬計而還君/㚟以功遷左羽林大將軍上由是益事邉功)集覽¶
　(甘凉河鄯四州俱在河西甘本漢張掖郡凉本漢武/威郡河本漢金城郡鄯本金城之破𦍑縣地以紓邉)¶
　(人紓音舒寛也/寛邉郵之勞費)質實(甘凉河鄯四州名甘注見晉安/帝隆安元年張掖凉注見漢光)¶
<pb:KR2o0020_WYG_060-59a>¶
　(武建武十年武威河注見晉穆帝咸和三年鄯注見/漢宣帝元康四年湟中僥倖注見宋孝武大明二年)¶
　(青海注見高宗儀鳯三年輜重注見周顯王/三十六年羽林軍名注見漢昭帝元鳯元年)¶
　　書法(至青海西何譏深入也是故霍去病擊匃奴/至祁連則書至魏主燾追柔然至涿邪則書)¶
　　(至王君㚟擊吐蕃至青海西則書至皆深/入也𤣥宗自是益事邉功矣故謹書之)¶
夏五月作十王宅百孫院¶
　(上附苑城為十王宅以居皇子不復出閤雖開府置/官屬及領蕃鎮惟侍讀時入授書自餘嵗時通名而)¶
　(已及諸孫浸多又置百孫院太子亦/不居東宫常在乗輿所幸之别院)質實(東宫注見/梁武帝中)¶
　(大通元年乘輿注見/漢桓帝延熹二年)¶
<pb:KR2o0020_WYG_060-59b>¶
夏至賜貴近絲人一綟集覽(一綟猶言一繚/也綟郎計反)¶
　(上命妃嬪以下宫中育蠶以/知女功至是以其絲賜貴近)¶
　　書法(絲一綟爾其書/何重親蠶也)¶
秋七月冀州河溢質實(冀州注見秦二/世二年信都)○許文憲公蘇¶
頲卒考異(此亦誤/書諡)考證(當去文憲二字/分註諡文憲)○九月吐蕃䧟¶
𤓰州¶
　(吐蕃攻䧟𤓰州執刺史田元獻及王君㚟之父進攻/玉門使謂君㚟曰將軍忠勇許國何不一戰君㚟登)¶
　(城西望而泣竟不敢出/兵吐蕃毁𤓰州城而去)質實(𤓰州注見莊宗同光二/年玉門闗名注見漢武)¶
<pb:KR2o0020_WYG_060-60a>¶
　(帝元鼎六年吐蕃西𦍑别/種注見太宗貞觀八年)¶
盗殺王君㚟¶
　(初回紇契苾思結渾四部度磧徙居甘凉之間以避/黙啜王君㚟㣲時徃来其間為所輕及為河西節度)¶
　(以法䋲之四部耻怨宻遣使詣東都自訴君㚟遽奏/四部謀叛上遣中使徃察之諸部竟不得直于是流)¶
　(其酋長回紇承宗等于嶺南承宗族子䕶輸合衆/報仇㑹君㚟邀擊吐蕃于肅州䕶輸伏兵殺之)集¶
　覽(中使漢桓靈時凡詔所徴求皆/令西園騶宻約敕號曰中使)質實(回紇匃奴别/種注見太宗)¶
　(貞觀五年肅州注見漢/武帝元朔三年酒泉)¶
　　書法(王君㚟何大將軍也盗殺黄歇不書相譏也/此其譏何君㚟以邉功逢其君以私怨殺其)¶
<pb:KR2o0020_WYG_060-60b>¶
　　(身自取之也故削其官終綱目書盗殺十一詳周/威烈王十四年不書官者三黄歇王君㚟李輔國)¶
　　(削之/也)¶
突厥遣使入貢¶
　(吐蕃之㓂𤓰州也遺突厥毗伽可汗書欲與之俱入/冦毗伽獻其書上嘉之聽于西受降城互市嵗齎縑)¶
　(帛數十萬匹就市戎/馬由是國馬益耗)質實(西受降城注見/中宗景龍二年)¶
冬十月帝還西京○以蕭嵩為河西節度副大使¶
　(時王君㚟新敗河隴震駭嵩以裴寛為判官與君㚟/判官牛仙客俱掌軍政人心浸安仙客本鶉觚小吏)¶
　(以才幹為君㚟腹心嵩又奏建康軍使張守珪為𤓰/州刺史帥餘衆築故城板幹裁立吐蕃猝至守珪於)¶
<pb:KR2o0020_WYG_060-61a>¶
　(城上置酒作樂虜疑有備不敢攻而退守珪縱兵擊/之虜敗走守珪乃脩復城市収合流散皆復舊業朝)¶
　(廷嘉其功以為𤓰州都督吐蕃大将悉諾邏威名甚/盛嵩縱反間于其國云與中國通謀贊普誅之由是)¶
　(少/衰)集覽(鶉觚注見宋文帝元嘉七年板幹榦本作幹/築墻所立兩木榦所以當墻兩靣障土者)¶
　質實(裴寛聞喜人琰之從子建康郡名注見漢獻帝/興平二年張守珪陜州人反間注見周赧王三)¶
　(十六/年)¶
(戊/辰)十六年春正月嶺南獠反命楊思朂討平之¶
　(嶺南獠反䧟四十餘城思朂捕斬之思朂用兵所向/有功然性殘酷所得俘虜或生剥其靣或掣去頭皮)¶
　(蠻夷/憚之)質實(嶺南道名注見秦/始皇三十三年)¶
<pb:KR2o0020_WYG_060-61b>¶
以宇文融充九河使¶
　(融請用禹貢九河故道開稻田并回易/陸運錢官収其利興役不息事多不就)集覽(陸運錢/先是江)¶
　(淮漕租米至東都以車或䭾陸運至陕以待水便其/水運一斛得八斗為成勞陸運率兩斛計庸錢千)¶
　質實(九河故道注見漢/成帝建始四年)¶
二月以張説兼集賢院學士¶
　(説雖罷政事專文史之任朝廷/每有大事上常遣中使訪之)¶
改彍騎為羽林飛騎質實(羽林軍名注見漢/順帝永建元年)○秋八月¶
行開元大衍歴○金吾將軍杜賔客破吐蕃于祁連城¶
<pb:KR2o0020_WYG_060-62a>¶
質實(祁連城注見漢/武帝元朔三年)○冬十一月以蕭嵩同平章事¶
十二月立長征兵分畨酬勲法¶
　(敕長征兵無有還期人情難堪宜分五/畨嵗遣一畨還家洗沐五年酬勲五轉)¶
制戸籍三嵗一定分為九等¶
(巳/己)十七年春三月朔方節度使信安王禕攻吐蕃㧞石¶
堡城¶
　(初吐蕃䧟石堡城留兵據之侵擾河右上命朔方節/度使信安王禕與河西隴右同議攻取諸將咸以為)¶
　(石堡險逺難玫禕不聽引兵深入急攻㧞之分/兵據要害拓地千餘里上大悦更命曰振武軍)集覽¶
<pb:KR2o0020_WYG_060-62b>¶
　(石堡城在吐蕃中鄯山其城/堅三靣險絶惟一徑可上)質實(一統志云信安本/秦時㑹稽郡太末)¶
　(縣地名東漢置新安縣晉改曰信安屬東陽郡隋初/屬婺州唐初置衢州治此咸通中改為西安縣宋金)¶
　(元仍舊至本朝因之為衢州府治所仍屬焉河西郡/名注見漢安帝元初元年隴右道名注見秦王政三)¶
　(年隴西要害注見/漢文帝十一年)¶
　　書法(石堡唐故境也不書復/書攻㧞何譏事邉功也)¶
限明經進士及第每嵗母過百人¶
　(國子祭酒楊瑒奏流外出身每嵗二千餘人而明經/進士不能居其什一則是服勤道業之士不如胥吏)¶
　(之得仕也臣恐儒風浸墜亷耻曰䘮若以出身人太/多則應諸色裁損又奏主司帖試明經不求大指專)¶
<pb:KR2o0020_WYG_060-63a>¶
　(取難知問以孤經絶句或年月/日請目今並帖平文上甚然之)集覽(流外杜佑通典/曰隋置九品品)¶
　(各有從自四品以下每品分上下自太師始焉謂之/流内後又有視流内唐因隋制又置九品自諸衛録)¶
　(事及五省令史始焉謂之流外其流外兵部禮部舉/人郎官得自主之謂之小選明經所試一大經併孝)¶
　(經論語爾雅其他有差帖皆通而口問之一經問十/義得六者為通問通而後試䇿凡三條三試皆通者)¶
　(為第進士所試一大經併爾雅帖皆通而後試文試/賦各一篇文賦通而後試䇿凡五條三試皆通者為)¶
　(第道業道謂所蹈履業謂所肄習胥吏胥給徭役者/吏掌書者謂流外人通典曰凡府寺胥吏守局既久)¶
　(積月累勞故得齒于下品諸色猶言雜科也如隂陽/筮卜圖畫功巧造食音聲天文之流帖試謂以所習)¶
　(經掩其兩端中間惟開一行裁紙為帖凡帖三字隨/時増損可否不一或得四得五得六者為通孤經絶)¶
<pb:KR2o0020_WYG_060-63b>¶
　(句章句斷絶其疑似可以惑人故謂之孤絶也/帖平文試以平易之文也通俗文四題賦曰帖)¶
　　書法(書限何譏也于是諸色人仕無所/裁損獨限明經進士故書譏之)¶
　　發明(以天下之廣吏員之衆而明經進士嵗止百/人則取士之塗隘可知矣楊瑒之言非不明)¶
　　(白𤣥宗雖是其説然亦未聞有所施行直/書于册其失自見孰謂唐得人為盛哉)¶
夏四月禘于太廟¶
　(唐初祫則序昭穆禘則各祀于其室至是太常少卿/韋縚䓁奏如此則禘與常饗不異請序昭穆從之)¶
　集覽(祫注見漢平帝元始五年禘注見/漢後主建興十五年縚他刀反)質實(昭穆注/見漢光)¶
　(武建武/十九年)¶
<pb:KR2o0020_WYG_060-64a>¶
五月復置按察使○杜暹李元紘源乾曜罷以宇文融¶
裴光庭同平章事蕭嵩兼中書令¶
　(張説張嘉貞李元紘杜暹相繼為相源乾曜以清謹/自守唯諾署名而已元紘暹議事異同更相奏列上)¶
　(不悦貶暹荆州長史元紘曹州刺史乾曜罷為左/丞相以融光庭平章事嵩兼中書令遥領河西)質¶
　實(荆州注見漢獻帝建安十三年南郡/曹州注見漢光武建武八年濟隂)¶
秋八月以帝生日為千秋節¶
　(八月五日上以生日宴百官于花萼樓下丞相源乾/曜張説表請以是日為千秋節布于天下咸令宴樂)¶
　(移社就之范氏曰太宗不以生日宴樂以為父母劬/勞之日也乾曜等以人主生日為節又移社以就之)¶
<pb:KR2o0020_WYG_060-64b>¶
　(夫莭者隂陽氣至之候不可為也社者國之大祀不/可移也明皇享國既久驕心浸生乾曜與説不能以)¶
　(義正君又為謟首以逢迎之而後/世猶以二人為名臣不亦異乎)質實(花蕚樓注見/開元二年)¶
　　書法(生日宴樂舊矣未以節名也源張導諛而侈/費自此廣矣書曰以帝生日為千秋莭咎以)¶
　　(為者也○後世以人君始生/之日為節而表賀之始此)¶
　　發明(自唐𤣥宗以生日為千秋節其後遂踵為故/事内自朝廷外及郡邑張樂設宴號為聖節)¶
　　(而不知貪官虐吏並縁為姦於是掊歛民財强奪/横取蔬果魚肉之属自市井以及村落均受其害)¶
　　(宴席未設而吏卒之家醉醲飽鮮已厭飫斯民之/膏血矣甚至拘平民子女以為妓否則漁取得利)¶
　　(而後止名為臣子尊君而其實為漁利之階號為/祝延聖夀而其實為歛怨之府號啼咨嗟赴愬無)¶
<pb:KR2o0020_WYG_060-65a>¶
　　(所椎剝烹殺暴殄尤甚以是而欲増延睿筭吾誰/欺欺天乎然承襲已久雖仁人君子蹙額不忍亦)¶
　　(未敢發一言以及之者盖其為名甚尊稍渉擬議/則人得以不敬君父之罪加之矣必有英明果决)¶
　　(之君卓然知其為民之害出于由𠂻奮發剛斷罷/而去之法太宗劬勞之念不為宴樂雖聖節之名)¶
　　(不廢而漁蠧之患斯冺不奪于流俗之見不揺于/諛臣之請則其愛民及物之實徳増益福祚豈不)¶
　　(既多矣乎不然拜表一通望闕稱賀亦足見臣于/尊君敬上之意豈必張大宴設而後為敬哉况是)¶
　　(禮不出于盛帝明王而出于漸不克終之君自我/作古不為𤣥宗而為太宗豈不甚盛甚羙綱目于)¶
　　(此特書以帝生日為千秋莭盖亦志作俑之/始也任是責者豈非張説源乾曜軰乎惜哉)¶
工部尚書張嘉貞卒¶
<pb:KR2o0020_WYG_060-65b>¶
　(嘉貞不營家産有勸其市田宅者曰吾貴為將相何/憂寒餒比見朝士廣占良田身沒之日適足為無頼)¶
　(子弟酒色之/資吾不取也)¶
禁私賣銅鉛錫¶
　(敕以人間多盗鑄錢始禁私賣銅鉛錫及/以銅為器皿其采銅鉛錫者官為市取)¶
貶宇文融為汝州刺史¶
　(融性精敏應對辯給以治財賦得幸廣置諸使競為/聚歛由是百官浸失其職而上心益侈百姓苦之在)¶
　(相位謂人曰使吾居此數月則海内無事矣信安王/禕以軍功有寵融疾之使御史李寅彈之禕聞之先)¶
　(以白上明日寅奏果入上怒融坐貶既而國用不足/上復思之㑹有飛狀告融贓賄隐沒官錢事坐流巖)¶
<pb:KR2o0020_WYG_060-66a>¶
　　(州道卒然是後言財利/以取貴仕者皆祖之)集覽(廣置諸使時置立括田/等使二十九人飛狀如)¶
　　(語無姓名告狀者顔師/古曰言不知所從来)質實(汝州注見漢光武建武/二年梁縣巖州未詳沿)¶
　　(革/)¶
　冬十月朔日食¶
　　(不盡/如鈎)¶
　¶
　¶
　¶
<pb:KR2o0020_WYG_060-66b>¶
　¶
　¶
　¶
　¶
　¶
　¶
　¶
御批資治通鑑綱目卷四十三上¶
