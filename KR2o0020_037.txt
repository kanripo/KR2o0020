# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.189207
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二十五下
<pb:KR2o0020_WYG_037-1a>¶
　欽定四庫全書¶
御批資治通鑑綱目卷二十五下¶
　(庚宋元嘉十七年魏/辰太平眞君元年)春正月沮渠無諱㓂魏酒泉考異¶
　(㓂當作侵/或作攻)考證(㓂當/作入)¶
　　(涼之亡也牧犍之弟無諱出/奔敦煌至是冦酒泉㧞之)質實(敦煌郡名注見漢/武帝元朔三年酒)¶
　　(泉郡名注/同上年)¶
　　　書法(䝉遜之滅西涼也歆弟李恂奔北山既而據/郡綱目書曰涼李恂入敦煌稱刺史無譏辭)¶
　　　(也無諱亦牧犍弟也涼亡出奔敦煌至是攻酒泉/而㧞之則曷為書魏酒泉且斥以冦沮渠再世魏)¶
<pb:KR2o0020_WYG_037-1b>¶
　　　(爵既被伐而降矣涼之故土皆魏土也於是出而/竊地非宼何哉綱目之子奪也審矣其辨名分也)¶
　　　(嚴矣故前年於分注書涼亡據李恂是年分注猶/書改元永建次年分注始書西涼亡今年書冦至)¶
　　　(受宋爵王河西則綱/目以爵卒之無貶焉)¶
　夏四月朔日食○六月魏大赦改元考證(赦下當/書境内)¶
　　(取宼謙之神/書之文也)¶
　　　書法(改元不書改元此何以書譏也於是改曰太/平眞君取宼謙之神書之文也故書譏之是)¶
　　　(故漢好言者之䛕而改元章和則書改元章帝章/和元年魏惑謙之之誕而改元眞君則書改元是)¶
　　　(年隋信袁充之誣而改元仁夀則/書改元文帝仁壽元年皆譏之也)¶
<pb:KR2o0020_WYG_037-2a>¶
秋七月魏討秃髪保周殺之沮渠無諱降考異(據上書/保周叛)¶
(則此殺字/當作誅)○冬十月宋領軍劉湛有罪誅以彭城王義¶
康為江州刺史江夏王義恭為司徒錄尚書事始興王¶
濬為揚州刺史¶
　(宋司徒義康專總朝權宋主羸疾積年屢至危殆義/康盡心營奉藥石非親嘗不進或連夕不寐性好吏)¶
　(職紏剔精盡凡所陳奏入無不可方伯以下並令選/用生殺大事或以録命斷之勢傾遠近朝野幅&KR0008;義)¶
　(康傾身引接未嘗懈倦士之幹綀者多被意遇嘗謂/劉湛曰王敬𢎞王球之屬竟何所堪坐取富貴復那)¶
　(可解然素無學術不識大體朝士有才用者皆引入/已府府僚無施及忤㫖者乃斥為臺官自謂兄弟至)¶
<pb:KR2o0020_WYG_037-2b>¶
　(親不復存君臣形迹置私僮六十人四方獻饋皆以/上品薦義康而以次者供御領軍劉湛與僕射殷景)¶
　(仁有隙欲倚義康以傾之義康權勢已盛湛愈推崇/之無復人臣之禮宋主浸不能平湛初入朝宋主思)¶
　(禮甚厚湛善論治道諳前代故事叙致銓理聽者忘/疲每入雲龍門不夕不出及是宋主意雖内離而接)¶
　(遇不改嘗謂所親曰劉班初自西還與語常視日早/晚慮其將去比入吾亦視日早晩苦其不去殷景仁)¶
　(密言於宋主曰相王權重非社稷訃冝少裁抑宋主/然之義康長史劉斌王履劉敬文孔𦙍秀等皆以傾)¶
　(謟有寵宋主嘗疾篤使義康具顧命詔義康還省流/涕以告湛及景仁湛曰天下艱難詎是㓜主所御義)¶
　(康景仁皆不答而𦙍秀等輙就尙書議曹索晉立康/帝舊事義康不知也及宋主疾瘳微聞之而斌等密)¶
　(謀欲使大業終歸義康遂邀結朋黨伺察禁省有不/與已同者必百方搆䧟之由是主相之勢分矣既而)¶
<pb:KR2o0020_WYG_037-3a>¶
　(湛遭母憂去職謂所親曰常日正頼口舌爭之故得/推遷今既窮毒無復此望禍至其能久乎至是宋主)¶
　(收湛下詔誅之及斌等八人義康上表遜位詔以為/江州刺史出鎭豫章初殷景仁卧疾五年雖不見上)¶
　(而密函去來日以十數朝政大小必以咨之影迹周/密莫有窺其際者收湛之日景仁使拂拭衣冠左右)¶
　(莫曉其意至夜聞召猶稱脚疾以小牀輿就坐誅討/處分一皆委之初檀道濟薦吳興沈慶之忠謹曉兵)¶
　(宋主使領隊防東掖門劉湛謂曰卿在省歲久比當/相論慶之正色曰下官在省十年自應得轉不復以)¶
　(此仰累收湛之夕宋主召之慶之戎服縛袴而入宋/主曰卿何意乃爾急装慶之曰夜半喚隊主不容緩)¶
　(服乃遣收劉斌殺之將軍徐湛之與義康尤親厚被/收當死其母㑹稽公主於兄弟為長嫡素為上所禮)¶
　(家事大小必咨而後行高祖微時自於新洲伐荻有/衲布衫襖臧皇后手所作也既貴以付公主曰後世)¶
<pb:KR2o0020_WYG_037-3b>¶
　(有驕奢不節者可以此衣示之至是公主入見號哭/以錦囊盛衲衣擲地曰汝家本貧賤此是我母為汝)¶
　(父所作今日得一飽餐遽欲殺我兒邪宋主乃赦之/王履叔父球為史部尙書簡淡有美名為宋主所重)¶
　(以履性進利屢戒之不從至是履徒跣告球球日常/日語汝云何履懼不能對球徐曰阿父在汝亦何憂)¶
　(宋主以球故竞免履死廢於家義康用事人爭求親/暱唯主薄江湛早能自踈求出為武陵内史檀道濟)¶
　(嘗為子求昏於湛湛固辭道濟因義康以請湛拒之/愈堅故不染於二公之難義康停省十餘日奉辭下)¶
　(渚上唯對之慟哭餘無所言義康問沙門慧琳曰弟/子有還理否琳曰恨公不讀數百卷書初吳興太守)¶
　(謝述累佐義康數有規益早卒至是義康歎曰昔謝/述唯勸吾退劉班唯勸吾進今班存而述死其敗也)¶
　(宜哉宋主亦曰謝述若存義康必不至此以蕭斌為/義康諮議參軍領豫章太守事無大小皆以委之使)¶
<pb:KR2o0020_WYG_037-4a>¶
　(將軍蕭承之將兵防守資奉優厚信賜相繫久之宋/主就㑹稽公主宴集甚讙主起再拜悲不自勝曰車)¶
　(子歳暮必不為陛下所容今特請其命因慟哭宋主/亦流涕指蔣山曰若違今誓便是負初寧陵即封所)¶
　(飲酒賜義康故終主之身義康得無恙司馬公曰文/帝之於義康兄弟之情其始非不隆也終於失兄弟)¶
　(之歡𧇊君臣之義迹其亂階正由劉湛權利之心無/有厭已詩云貪人敗類其是之謂乎○義恭懲彭城)¶
　(之敗雖為總録奉行文書而已宋主乃安之景仁為/掦州刺史尋卒以王球為僕射始興王濬為掦州刺)¶
　(史范曄沈演之為左右衞將軍對掌禁旅庾炳之為/吏部郎俱參機密曄寗之孫也有儁才而薄情淺行)¶
　(數犯名教為士流所鄙性躁競自謂才用不盡常怏/怏不得志吏部尚書何尙之言於宋主曰范曄志趨)¶
　(異常請出為廣州刺史若在内舋成不得不加鈇鉞/鉄鉞亟行非國家之美也宋主曰始誅劉湛復遷范)¶
<pb:KR2o0020_WYG_037-4b>¶
　(曄人將謂卿等不能容才朕信受/䜛言但共知其如此無能為害也)集覽(以錄命斷之/直用錄尚書)¶
　(之命决斷之不復奏閒也無施猶言無能為之人劉/班劉湛小字班獸故曰劉班顧命詔書顧命篇注臨)¶
　(終之命曰顧命馬氏云王將崩顧念太子命大臣輔/相之也蔡氏集傅曰鄭𤣥云回首曰顧臨死回顧而)¶
　(發命也索晉立康帝售事索取也晉成帝崩庾氷以/帝二子皆在襁褓恐易世後親屬愈疏請以母弟琅)¶
　(邪王岳立之是為康帝今孔𦙍秀索此故事意欲立/義康也窮毒我今窮苦而遭毒害也列子楊朱篇此)¶
　(天人窮毒者也資奉資給奉禄也奉讀曰俸車子彭/城王義康小字初寧陵武帝陵墓也貪人敗類詩桑)¶
　(柔篇文注貪人貪惡之人類善也箋云類等夷也敗/伯邁反文公集傳曰敗類猶言圯族也亟行亟去吏)¶
　(反頻/數也)質實(輻輳注見漢文帝六年江州注見漢武帝/元鼎五年吳興郡名注見明帝泰始二年)¶
<pb:KR2o0020_WYG_037-5a>¶
　(沈慶之武康人徐湛之東海郯人羡之從孫也新洲/未詳處所江湛陳留考城人夷之子下渚杜預曰小)¶
　(淵曰渚又水名按一統志應天府西南三十里有投/書渚乃晉殷羡為豫章守赴郡人多附書行至此以)¶
　(書擲水中祝曰沉者自沉浮者自浮殷洪喬不作致/書郵或疑即此未知是否臧皇后東莞莒人燾之妹)¶
　(武帝之后蔣山注見梁武帝太清二年鍾山初寧陵/注見武帝永初三年始興郡名注見晉愍帝建興三)¶
　(年范曄南陽順陽人泰之子沈演之吳/興人鈇鉞注見漢獻帝建安十八年)¶
　　發明(論者謂義康但知兄弟之親未識君臣之義/以臣觀之義康亦未能盡兄弟之理者也何)¶
　　(則子路問聞斯行諸子曰有父兄在如之何其聞/斯行之義康於義為臣於親為弟豈有生殺大事)¶
　　(或以錄命斷之至於四方獻饋皆以上品自奉而/以次者供御其為不恭厥兄不亦甚乎彼小人但)¶
<pb:KR2o0020_WYG_037-5b>¶
　　(知推崇勢要以為已利不知權位已極終將何之/冝乎不免顛沛之禍也然則綱目於義康何以無)¶
　　(貶曰上書劉湛有罪誅湛推奉義康者也湛既有/罪則累及義康矣何得謂之無貶曰若是則義康)¶
　　(將若之何形迹未露則忠勤匪懈恭恪小心形迹/既露則闔門遁迹祈保天年斯亦庻乎其可也刺)¶
　　(江州督交廣尊享/王爵尙可為乎噫)¶
(辛宋元嘉十八年魏/已太平眞君二年)春正月宋以彭城王義康為都督¶
江交廣州軍事考異(為字/羡)¶
　(義康至豫章辭刺史以為都督三州軍事前龍驤將/軍扶令育上表曰彭城王先朝之愛子陛下之次弟)¶
　(若有迷謬之愆正可導以義方柰何一旦黜削遠送/南垂萬一義康年窮命盡奄忽于南臣雖微賤竊為)¶
<pb:KR2o0020_WYG_037-6a>¶
　(陛下羞之陛下徒知惡枝之冝伐豈知伐枝之傷樹/乎願亟召還兄弟恊和君臣輯睦則四海之望塞多)¶
　(言之路絶矣表奏賜死裴子野曰夫在上為善若雲/行雨施萬物受其賜及其惡也若天裂地震萬物所)¶
　(驚駭誰弗知見豈戮一人鉗一口所能弭滅哉是皆/不勝其忿而有増於疾疹也以太祖之含𢎞尙掩耳)¶
　(於彭城之戮自此以後誰易由言有宋累葉罕聞直/諒豈骨鯁之氣俗愧前古抑時王之刑政使之然乎)¶
　(張約隕於權臣扶育斃於/哲后宋之鼎鑊吁可畏哉)集覽(誰易由言易輕也由/於也謂誰人復敢輕)¶
　(易於上言也詩小弁/篇君子無易由言)質實(豫章郡名注見漢/武帝元鼎五年)¶
魏新興王俊謀反伏誅質實(新興郡名注見晉/孝武帝太元九年)○魏人¶
伐酒泉克之¶
<pb:KR2o0020_WYG_037-6b>¶
　(魏以沮渠無諱終為邉患遣兵伐/之㧞酒泉無諱乃謀西渡流沙)質實(流沙河名注/見漢元帝初)¶
　(元三年又按一統志黎州安撫司有漢水源出飛/越山流經城南二十里東入岷江一名流沙河)¶
楊難當寇宋漢川宋遣兵討之考異(宼當作攻/討當作擊)考證(宼/當)¶
(作入討/當作擊)¶
　(難當傾國宼宋邉謀據蜀上遣其將符冲出東洛宋/梁秦刺史劉真道擊斬之難當攻㧞葭萌遂圍涪城)¶
　(不克而還十二月宋遣龍/驤將軍裴方明等討之)質實(漢川郡名注見周赧/王四年漢中東洛疑)¶
　(地名未詳處所葭萌縣名注見漢獻帝建安/十六年涪城縣名注見漢光武建武十二年)¶
宋晉寧郡反討平之質實(一統志云晉寧古地名漢為/滇池縣地晉隆安初置寧州)¶
<pb:KR2o0020_WYG_037-7a>¶
(宋改晉寧郡齊梁因之唐武德初置昆州及晉寧縣後/䝉氏段氏皆為陽城堡部元初立陽城堡萬戸府至元)¶
(中復為晉寧州本朝/因之改屬雲南府)¶
(壬宋元嘉十九年魏/午太平眞君三年)春正月魏主詣道壇受符籙¶
　(魏宼謙之言於魏主曰陛下以眞君御世建静輪天/宫之法開古以來未之有也應登受符書以彰聖德)¶
　(魏主從之自是每世即位皆受符籙謙之又奏作静/輪宫必令其高不聞鷄犬欲以上接天神崔浩亦勸)¶
　(為之功費萬訃經年不成太子晃諫曰天人道殊卑/高定分不可相接理在必然今耗府庫疲百姓為無)¶
　(益之事將安/用之不聽)¶
　　書法(漢章帝幸孔子宅則書詣尊師也此道壇也/亦書詣何以見其尊非所尊也美惡不嫌同)¶
<pb:KR2o0020_WYG_037-7b>¶
　　(辭書受籙始此終綱目人主書受籙者有/三足年唐㑹昌元年武宗㑹昌六年宣宗)¶
　　發明(綱目書漢肅宗至魯詣孔子宅者變文起義/不狥流俗以示尊師重道也書魏主詣道壇)¶
　　(受符籙者因情定義隨俗所稱以見崇尙異端也/且夫符籙之事前所未聞而始見於此魏主䖍恭)¶
　　(受之自冝神物後先而乃其身不保然則/果何益哉後之欲尊奉道籙者可以觀矣)¶
夏四月沮渠無諱西據鄯善李寳入據敦煌¶
　(沮渠無諱將萬餘家棄敦煌西據鄯善其士卒經流/沙溺死者大半鄯善王比龍將其衆犇且末李寳自)¶
　(伊吾帥衆二千人據敦煌繕脩城府安集故民而奉/表於魏沮渠牧犍之亡也涼州人闞爽據高昌唐契)¶
　(為柔然所迫擁衆西趨高昌欲奪其地契死弟和收/餘衆犇車師前部㧞高寧自力二城遣使請降於魏)¶
<pb:KR2o0020_WYG_037-8a>¶
　集覽(且末西域國都於且末城因以為號在鄯善國/西西北有流沙數百里且子餘及伊吾注見漢)¶
　(明帝永平十五年高昌西域國都交河城在鄯善北/伊吾南漢車師前王故地也地勢高敵人庶昌盛因)¶
　(名高/昌)質實(敦煌郡名注見漢武帝元朔三年高昌西/域國名注見齊明帝建武四年涼州注見)¶
　(唐中宗景龍二年柔然北狄國/名注見晉孝武帝太元十二年)¶
五月宋討楊難當平之魏人救之不克考異(討字當/作擊)考¶
證(討當/作擊)¶
　(裴方明等至漢中與劉真道分兵攻武興下辯白水/皆取之楊難當遣苻𢎞祖守蘭臯以其子和為後繼)¶
　(方明與戰大破之斬𢎞祖和退走難當犇上邽獲其/兄子保熾又獲其子虎送建康斬之仇池平以胡崇)¶
<pb:KR2o0020_WYG_037-8b>¶
　(之為北秦州刺史鎮其地立保熾為楊𤣥後守仇池/魏人迎難當詣平城真道方明竟坐匿金寳善馬下)¶
　(獄/死)集覽(武興今沔州古武興郡也本漢祖縣地西魏/置興州宋改沔州在隴西下辯注見漢獻帝)¶
　(建安二十二年白水駰按如淳曰白水地名晉灼曰/今廣魏縣也索隱曰白水水名出武都經隴西西縣)¶
　(東南按武都今階州是括地志云白馬水源出文州/曲水縣西南㑹經孫山下離騷經曰朝吾將濟於白)¶
　(水晦庵集註云淮南子言白水出崑崙之山蘭臯城/名今鞏昌路蘭州是在隴西離騷經曰歩余馬於蘭)¶
　(臯注澤曲曰臯其中有蘭故名蘭/臯仇池注見晉惠帝元康六年)質實(漢中郡名注/見周赧王四)¶
　(年一統志云武興晉之縣名屬武都郡宋初因之後/省焉故址在漢中府畧陽縣南白水縣名未詳處所)¶
　　書法(書討而救/罪救者也)¶
<pb:KR2o0020_WYG_037-9a>¶
秋七月晦日食○九月沮渠無諱襲據高昌宋以無諱¶
為河西王¶
　(唐契之攻闞爽也爽遣使詐降于沮渠無諱欲與之/共擊契八月無諱將其衆趨高昌比至契已死爽閉)¶
　(門拒之九月無諱夜襲高昌屠其城爽奔柔然/無諱據高昌遣使奉表于宋以無諱為河西王)質實¶
　(河西郡名注見漢/武帝元狩二年)¶
冬十月柔然遣使如宋○十二月宋脩孔子廟¶
　(詔魯郡脩孔子廟及學舎蠲/墓側五戸課役以供灑掃)質實(魯郡注見漢獻帝/興平二年孔子廟)¶
　(注見周太祖/廣順二年)¶
<pb:KR2o0020_WYG_037-9b>¶
　　書法(自晉書李遼請脩孔子廟不報至是乂五十/年矣始書宋修嘉之也亦傷之也終綱目書)¶
　　(孔子廟三詳晉孝/武帝太元十七年)¶
魏以李寳為敦煌公○宋雍州蠻反¶
　(宋雍州刺史劉道産善為政民安其業小大豐瞻由/是民間有襄陽樂歌山蠻前後不可制者皆出緣沔)¶
　(為村落戸口殷盛道產卒蠻追送至沔口未幾羣蠻/大動征西司馬朱脩之討之不利詔將軍沈慶之伐)¶
　(之殺虜/萬餘人)質實(雍州注見齊和帝中興元年沔口/注見漢獻帝建安十三年沔水)¶
魏尚書李順有罪誅¶
　(魏主使李順差次羣臣賜以爵位順受賄品第不/平魏主怒且以順保庇沮渠氏靣欺誤國賜死)集¶
<pb:KR2o0020_WYG_037-10a>¶
　覽(保庇沮渠氏先李順使涼受涼王/金言涼無水草不可伐故云保庇)¶
(癸宋元嘉二十年魏/未太平眞君四年)春正月魏擊宋仇池取之¶
　(魏軍進至下辯宋將軍强𤣥明等敗死胡崇之/被擒餘衆走還漢中魏遂取仇池楊保熾走)集覽¶
　(强姓也音/其兩反)¶
烏洛侯國遣使如魏¶
　(初魏之居北荒也鑿石為廟在烏洛侯西北以祀其/先高七十尺深九十歩及烏洛侯使至言石廟具在)¶
　(魏主遣使致祭刻祀文於/壁而還去平城四千餘里)質實(平城縣名注見/漢高帝七年)¶
夏四月魏殺其武都王楊保宗秋七月宋立楊文德為¶
<pb:KR2o0020_WYG_037-10b>¶
武都王¶
　(魏河間公齊與武都王楊保宗封鎭雒谷保宗弟文/德說保宗閉險叛魏齊誘保宗殺之其屬苻逹任朏)¶
　(遂舉兵立文德為王㨿白崖分兵取諸戍進圍仇池/自號仇池公魏將軍占弼擊之文德退走皮豹子督)¶
　(闗中軍至下辯聞仇池圍解欲還弼遣人謂曰宋人/耻敗必將復來軍還之後再舉為難不若綀兵蓄力)¶
　(以待之不出秋冬宋師必至以逸待勞無不克矣豹/子從之文德遣使求援於宋七月宋以文德為征西)¶
　(大將軍武都王屯葭蘆/城武都隂平氐多歸之)集覧(葭蘆城渡赤河經岐山/三百四十里即其地也)¶
　質實(河間郡名注見漢帝𤣥更始二年一統志云雒/谷未詳處所唯鞏昌府成縣西八十里有雒谷)¶
　(水雒一作駱唐太和初詔於駱谷築城廢上禄縣治/於此未知是否白崖山名在漢中府洋縣北六十里)¶
<pb:KR2o0020_WYG_037-11a>¶
　(山有白石崖故名葭蘆城未詳處所惟延安府葭州/西五里有葭蘆河岸多蘆葦故名宋元豐中於此立)¶
　(寨未知是否智者詳之隂平/郡名注見漢後主炎興元年)¶
九月魏主襲柔然走之¶
　(魏主如漢南捨輜重以輕騎襲柔然分軍為四道魏/主至鹿渾谷遇敕連可汗太子晃曰賊不意大軍猝)¶
　(至冝掩其不備速進擊之尙書劉絜曰賊營塵盛其/衆必多不如須諸軍大集然後擊之晃曰塵盛者軍)¶
　(士驚擾也何得營上而有此塵乎魏主疑之不急擊/柔然遁去追之不及獲其候騎曰柔然不覺魏軍至)¶
　(惶駭北走經六七日知無追者始乃徐行魏主深悔/之自是軍國大事皆與晃謀之司馬楚之别將督軍)¶
　(糧柔然欲擊之俄而軍中有告失驢耳者楚之曰此/必賊遣姦人入營覘伺割以為信耳賊至不乆冝急)¶
<pb:KR2o0020_WYG_037-11b>¶
　(為備乃伐桞為城以水灌之城立/而柔然至氷堅滑不可攻乃散走)質實(輜重注見周/顯王三十六)¶
　(年鹿渾谷未詳處所/劉絜長樂信都人)¶
冬十一月宋人攻魏濁水戍敗績¶
　(宋將軍姜道盛與楊文德合衆攻魏/濁水戍魏皮豹子等救之道盛敗死)質實(濁水戍按/一統志濁)¶
　(水在鞏昌府西和縣境從長道縣/界穿大潭舊鎭合清水入階州)¶
十二月魏主還平城¶
　(魏主還至朔方詔太子晃總百揆且曰諸功臣皆勤/勞日乆應當以爵歸第隨時朝宴論道陳謨不冝復)¶
　(煩以劇職更舉賢俊/以備百官遂還平城)質實(朔方郡名注見漢武帝元/朔元年平城縣名注見漢)¶
<pb:KR2o0020_WYG_037-12a>¶
　(高帝七年百揆注見/晉安帝元興元年)¶
(甲宋元嘉二十一年/申魏太平眞君五年)春正月宋主耕籍田大赦考異(下/當)¶
(書境/内)魏太子晃總百揆考證(魏上當以圈隔/太子上漏以字)¶
　(魏太子晃始總百揆以中書監穆夀司徒崔浩侍中/張黎古弼輔之弼忠愼質直嘗以上谷苑囿太廣乞)¶
　(减太半以賜貧民魏主方與給事中劉樹圍棋志不/在弼弼侍坐良乆不獲陳聞忽起捽樹頭毆之曰朝)¶
　(廷不治實爾之罪魏主失容曰不聽奏事朕之過也/樹何罪置之弼具以狀聞魏主可之弼曰為臣無禮)¶
　(至此其罪大矣出詣公車免冠徒跣請罪魏主詔入/謂曰吾聞築社之役蹇蹷而築之端冕而事之神降)¶
　(之福然則卿有何罪其冠履就職苟有可以利社稷/使百姓者竭力為之勿顧慮也晃課民稼穡使無牛)¶
<pb:KR2o0020_WYG_037-12b>¶
　(者借人牛而為之芸以償之凡耕㮔二十二畝而芸/七畝大畧以是為率使民各標姓名於田首以知其)¶
　(勤惰禁飲酒遊戲/者於是墾田大増)集覽(公車注見漢/文帝三年)質實(上谷郡名/注見秦王)¶
　(政三/年)¶
魏禁私養沙門巫覡¶
　(魏主詔王公以下至庶人有私養沙門巫覡者皆遣/詣官過二月十五日不出沙門巫覡死主人門誅)¶
　質實(沙門僧名注見漢明帝永平八年/巫覡注見五代漢隱帝乾祐三年)¶
魏令公卿子弟皆入太學¶
　(魏詔王公卿大夫之子皆詣太學其百工商賈之子/各習父兄之業毋得私立學校違者師死主人門誅)¶
<pb:KR2o0020_WYG_037-13a>¶
二月魏尚書令劉絜有罪誅樂平王丕以憂卒¶
　(初魏尚書令劉絜久典機要恃寵自專魏主心惡之/及將襲柔然絜諫曰蠕蠕遷徒無常前者出師勞而)¶
　(無功不如廣農積榖以待其來崔浩固勸魏主行魏/主從之絜耻其言不用欲敗魏師魏主與諸將期㑹)¶
　(鹿渾谷絜矯詔易其期至鹿渾谷欲擊柔然絜又止/之使待諸將留六日而諸將不至柔然遂逺遁軍還)¶
　(糧盡士卒多死絜隂使人驚魏軍勸魏主委軍輕還/不從又以軍出無功請治崔浩之罪魏主曰諸將失)¶
　(期遇賊不擊浩何罪也浩以絜矯詔事白魏主收絜/囚之魏主之北行也絜私謂所親曰若車駕不反吾)¶
　(當立樂平王又聞尚書右丞張嵩家有圖䜟問曰劉/氏應王吾有姓名否魏主聞之命有司窮治絜嵩皆)¶
　(夷三族絜好作威福諸將破敵得財物皆與分之既/死籍其家財巨萬樂平戾王丕以憂卒初魏主築白)¶
<pb:KR2o0020_WYG_037-13b>¶
　(臺丕夢登其上四顧不見人命術士董道秀筮之曰/吉丕黙有喜色至是道秀亦坐棄市高允聞之曰夫)¶
　(筮者皆當依附爻象勸以忠孝王之問也道秀冝曰/窮高為亢易曰亢龍有悔又曰高而無民皆不祥也)¶
　(王不可以不戒如此則王安於上/身全於下矣道秀反之冝其死也)集覽(窮高為亢窮/極之甚為亢)¶
　(乾卦亢龍有悔窮之災也程子傳曰窮極而災至也/易曰亢龍有悔又曰高而無民乾卦文言曰上九曰)¶
　(亢龍有悔何謂也子曰貴而無位高而無民賢人在/下位而無輔是以動而有悔也子夏傳云亢極也廣)¶
　(雅云尚也程子傳曰九居上而不當尊位是以無民/無輔動則有悔也朱子本義曰賢人在下位謂九五)¶
　(以下無輔以上九過高志滿不來輔助之也又附/錄曰亢龍有悔若占得此爻必湏以亢滿為戒)質¶
　實(圖䜟注見漢光武建武中元元/年棄市注見秦始皇三十四年)¶
<pb:KR2o0020_WYG_037-14a>¶
宋以江夏王義恭為太尉○夏六月河西王沮渠無諱¶
卒弟安周代立考異(代立二字/當作嗣)考證(當去沮/渠二字)○魏罷舊¶
俗所祀胡神¶
　(魏入中國以來雖頗用古禮祀天地宗廟百神而猶/循其舊俗所祀胡神甚衆崔浩請存其合於祀典者)¶
　(五十七所餘悉/罷之魏主從之)¶
秋八月魏主畋于河西¶
　(魏主詔以肥馬給獵騎尚書令古弼留守悉以弱馬/給之魏主大怒欲還臺斬之弼官屬惶怖恐并坐誅)¶
　(弼曰吾為人臣不使人主盤于遊田其罪小不備不/虞乏軍國之用其罪大今蠕蠕方强南㓂未㓕吾為)¶
<pb:KR2o0020_WYG_037-14b>¶
　(國遠慮雖死何傷且吾自為之非諸君之憂也魏主/聞之歎曰有臣如此國之寳也賜衣一襲他日復畋)¶
　(於山北獲麋鹿數千頭詔尚書發牛車五百乘以運/之既而謂左右曰筆公必不與我汝軰不如自以馬)¶
　(運之尋果得弼表曰秋榖懸黄麻菽布野猪鹿竊食/鳥鴈侵費風雨所耗朝夕三倍乞賜矜緩使得收載)¶
　(魏主曰果如吾言筆公可謂社稷之/臣矣弼頭鋭故魏主常以筆目之)集覽(筆公按本/傳初明元)¶
　(帝嘉其直而有用賜名曰筆後改名弼言其有輔佐/才也後太武帝怒罵曰尖頭奴以弼頭尖或命之曰)¶
　(筆頭時人/呼為筆公)質實(蠕蠕即柔然國也注見/晉孝武帝太元十二年)¶
　　書法(書魏畋何美從諫也綱目書田三惟魏太武/非譏辭書獵十三惟唐太宗非譏辭詳周顯)¶
　　(王十/四年)¶
<pb:KR2o0020_WYG_037-15a>¶
宋以衡陽王義季為兖州刺史南譙王義宣為荆州刺¶
史¶
　(初宋主以義宣不才故不用㑹稽公主屢以為言宋/主不得已用之先賜詔曰師護在西雖無殊績潔已)¶
　(節用通懐期物不恣群下聲著西土士庻所安論者/未議遷之今之冋換更為汝與師護年時一軰欲各)¶
　(試其能汝徃脱有一事减之者遷代之譏必歸於吾/矣義宣至鎮勤自課厲事亦脩理宋主餞義季於武)¶
　(帳岡將行敕諸子且勿食至㑹所設饌日旰不至皆/有饑色乃謂曰汝曹少長豐佚不見百姓艱難今使)¶
　(汝曹識有饑苦知以節儉御物耳裴子野曰善乎太/祖之訓也夫侈興於有餘儉生於不足欲其隱約莫)¶
　(若貧賤習其險艱利以任使逹其情偽易以躬臨太/祖若能帥此訓也堅其志操卑其禮秩教成徳立然)¶
<pb:KR2o0020_WYG_037-15b>¶
　(後授以政事則無怠無荒可播之九服矣而崇樹襁/褓迭據方岳國之存亡既不是繫早肆民上非善誨)¶
　(也/)集覽(師護在西師護衡陽王義季小字也時為荆/州刺史故云在西通懐期物通懐開心見誠)¶
　(之謂期物待人接物之謂乾卦聖人作而萬物/覩程子𫝊曰物人也古語云人物物論謂人也)質實¶
　(一統志云南譙古地名春秋時為吳楚之交戰國屬/楚秦為九江郡地漢初屬淮南國元狩初復屬九江)¶
　(郡三國為魏地晉屬淮南郡東晉於此僑置南譙郡/宋置新昌郡梁置南譙州北齊徙南譙州於新昌郡)¶
　(又改北譙州為臨滁郡隋初罷新昌郡改南譙州為/滁州因滁水而名大業初州廢以其地屬江都郡唐)¶
　(初復置滁州天寳初改為永陽郡乾元初復為滁州/五代時楊吳南唐有其地後入於周宋屬淮南東路)¶
　(元初為滁州路後復為州𨽻揚州路本朝以清流全/椒來安三縣倂入州𨽻鳯陽府尋復置全椒來安為)¶
<pb:KR2o0020_WYG_037-16a>¶
　(屬縣直𨽻京師武帳岡在應天府上元縣治東臺城/内宋文帝閱武處文帝嘗以開酒禁宴於此敕諸子)¶
　(且勿食至㑹所賜饌日旰食不至有饑色乃戒之曰/汝曹少長豐佚不見百姓艱難今使爾識有饑苦知)¶
　(務節/儉)¶
柔然敕連可汗死子處羅可汗吐賀真立質實(柔然北/狄國名)¶
(注見晉孝武帝/太元十二年)○敦煌公李寳入朝于魏魏人留之質¶
實(敦煌郡名注見漢/武帝元朔三年)¶
(乙宋元嘉二十二年/酉魏太平真君六年)春正月朔宋行元嘉厯¶
　(初宋太子率更令何承天撰元嘉新厯表上之以月/食之衝知日所在又以中星驗之知堯時冬至日在)¶
<pb:KR2o0020_WYG_037-16b>¶
　(須女十度今在斗十七度又測景較二至差三日有/餘知今之南至日應在斗十三四度於是更立新法)¶
　(冬至徙上三日五時日之所在移舊四度又月有遲/疾前厯合朔月食不在朔望今皆以盈縮定其小餘)¶
　(以正朔望詔付外詳之太史令錢樂之等奏皆如承/天所上唯月有類三大二小比舊為異謂冝仍舊詔)¶
　(可至是始行之初漢京房以十二律仲吕上生黄鍾/不滿九寸更演為六十律樂之復演為三百六十律)¶
　(日當一管承天以為上下相生三分損益其一葢古/人簡易之法猶古厯周天三百六十五度四分度之)¶
　(一也而房不悟謬為六十乃更設新率林鍾長六/寸一釐則從仲吕還得黄鍾十二旋宫聲韻無失)集¶
　覽(測景樞要曰日光曰景禮大司徒以土圭之法測/土深正日景以求地中注景如字或作影非新率)¶
　(率與律通/聲之管也)質實(率更令官名注/見元嘉十五年)¶
<pb:KR2o0020_WYG_037-17a>¶
　　書法(日食書朔記厯未有書朔者此其書朔何始/正朔也於是何承天以前厯合朔月食不在)¶
　　(朔望更撰新厯皆取贏縮定其小餘以正之詔以/是朔行焉故特書朔終綱目書厯之變十有九其)¶
　　(書朔者一而已詳/漢武帝太初二年)¶
宋以武陵王駿為雍州刺史¶
　(宋主欲經畧闗河/故以駿鎮襄陽)質實(雍州刺史注見齊和帝中興/元年襄陽縣名注見漢獻帝)¶
　(建安十/二年)¶
三月魏詔中書以經義决疑獄¶
　　發明(魏以夷狄主中國行事一以華夏為法葢欲/以華變夷也春秋之法夷而進於夏則夏之)¶
<pb:KR2o0020_WYG_037-17b>¶
　　(元魏之好尙如此其亦異乎䝉/古之所為此綱日所以予之)¶
○夏四月魏伐鄯善質實(鄯善西域國名注見/漢武帝元鼎三年)¶
　(北涼之亡也鄯善人以其地與魏鄰大懼曰通其使/人知我國虛實取亡必速乃閉斷魏道使者往來輙)¶
　(鈔刼之由是西域不通者數/年魏主發涼州以西兵擊之)¶
秋七月宋討羣蠻平之考異(討當/作擊)¶
　(武陵王駿遣參軍沈慶之擊蠻破之蠻斷驛道欲攻/隨郡太守桞元景募得六七百人邀擊破之遂平羣)¶
　(蠻獲十/萬餘口)質實(武陵郡名注見漢光武建武二十四年/一統志云隨郡本春秋時隨國楚為隨)¶
　(縣秦漢皆屬南陽郡晉屬義陽郡後分置隨郡西魏/置并州後改為隨州隋初郡廢後又置漢東郡治隨)¶
<pb:KR2o0020_WYG_037-18a>¶
　(縣唐初復為隨州以安貴平林順義三縣省入天寳/初復改為漢東郡乾元初復為隨州宋初置崇義軍)¶
　(後又改為崇信軍紹興初復為隨州復因兵亂徙治/無常元初治黄仙洞𨽻德安府本朝初廢州為縣後)¶
　(復置州以縣省入改屬德/安府桞元景河東觧人)¶
鄯善降魏西域復通○八月魏徙雜民於北邉¶
　(魏主如隂山之北發諸州兵三分之一各於其州戒/嚴以須後命徙諸種雜民五千餘家於北邉各就畜)¶
　(牧以餌/柔然)質實(隂山注見秦/王政三年)¶
魏伐吐谷渾慕利延走據于闐¶
　(魏軍至寧頭城吐谷渾王慕利延擁其部落西/度流沙入于闐殺其王據其地死者數萬人)集覽¶
<pb:KR2o0020_WYG_037-18b>¶
　(于闐注見漢武/帝元狩元年)質實(寧頭城未/詳處所)¶
九月魏盧水胡蓋吳反¶
　(魏民間訛言㓕魏者吳盧水胡蓋吳聚衆反於杏城/諸種胡爭應之有衆十餘萬表降于宋魏長安鎮將)¶
　(拓䟦紇討之敗死吳衆愈盛分兵四掠魏主發并秦/雍兵擊破之河東薛永宗復聚衆以應吳吳自號天)¶
　(台王置/百官)集覽(蓋吳姓名/蓋公盍反)質實(盧水胡注見晉武帝元/康六年杏城鎮名注見)¶
　(漢獻帝建安十七年鄜河東郡名注見漢獻帝建安/七年天台未詳處所若指為郡名乃唐時所置若指)¶
　(為縣名乃五代梁所置皆非此時所稱也或疑是山/名在鳳翔府麟遊縣西五里唐九成宫之西未知孰)¶
　(是眀者察焉幷秦雍三州名并注見齊眀帝建武三/年秦注見漢光武建武元年天水雍注見唐𤣥宗開)¶
<pb:KR2o0020_WYG_037-19a>¶
　(元十一/年京兆)¶
冬十一月魏人侵宋¶
　(魏選六州驍騎二萬分為二道掠/淮泗以北徙青徐之民以實北河)質實(青徐二州名/青注見漢桓)¶
　(帝永康元年徐注見秦/始皇二十八年彭城)¶
十二月宋太子詹事范曄謀反伏誅¶
　(初魯國孔熈先博學文史兼通數術有縱横才志為/貟外㪚騎侍郎憤憤不得志父黙之為廣州刺史以)¶
　(𧷢獲罪彭城王義康救解得免及義康遷豫章熈先/密懷報效且以為天文圖䜟宋主必以非道晏駕禍)¶
　(由骨肉而江州應出天子以范曄志意不滿欲引與/同謀而素不為曄所重乃原結曄甥太子中舎人謝)¶
<pb:KR2o0020_WYG_037-19b>¶
　(綜綜引熈先見曄熈先家饒於財數與曄博故為拙/行以物輸之由是情好欵洽熈先乃從容說曄弑宋)¶
　(主立義康曄愕然熈先曰丈人雅譽過人䜛夫側日/久矣比肩競逐庸可遂乎今建大勲奉賢哲圖難於)¶
　(易以安易危豈可棄置而不取哉曄猶疑未决熈先/曰又有過於此者愚則未敢道耳曄曰何謂也熈先)¶
　(曰丈人奕葉清通而不得連姻帝室人以犬豕相遇/而丈人曾不耻之欲為之死不亦惑乎曄門無内行)¶
　(故熈先以此激之曄黙然不應反意乃决綜述之子/也素為義康所厚弟約又取其女丹陽尹徐湛之及)¶
　(尼法静皆義康黨並與熈先往來法静妹夫許曜領/隊在臺許為内應熈先以牋書與義康陳說圖䜟於)¶
　(是宻相署置及素所不善者並入死目又作檄文稱/賊臣趙伯符肆兵犯蹕禍流儲宰湛之曄等投命奮)¶
　(戈斬伯符首今遣將軍臧質奉璽綬迎彭城王正位/宸極又詐作義康與湛之書令誅君側之惡宣示同)¶
<pb:KR2o0020_WYG_037-20a>¶
　(黨宋主之燕武帳岡也曄等謀以其日作亂許曜扣/刀目曄曄不敢發湛之恐事不濟密白其謀宋主乃)¶
　(命有司收赴廷尉熈先望風吐欵詞氣不撓宋主奇/其才遣人慰勉之曰以卿之才而滯於集書省理應)¶
　(有異志此乃我負卿也熈先於獄中上書謝㤙且陳/圖䜟深戒宋主以骨肉之禍曄在獄為詩曰雖無嵇)¶
　(生琴庶同夏侯色十二月曄綜熈先及其子弟黨與/皆伏誅曄母至市涕泣責曄曄色不怍妹及妓妾來)¶
　(别曄悲涕流連綜曰舅殊不及夏侯色曄收淚而止/謝約不預逆謀見綜與熈先遊常諌之曰此人輕事)¶
　(好奇果銳無檢不可狎也綜母以子弟自蹈逆亂獨翠/不出視收籍曄家樂器服玩並皆珍麗妓妾不勝珠)¶
　(母居止單陋唯有一厨盛樵薪弟子冬無被叔父單/布衣裴子野曰劉𢎞仁范蔚宗皆忸志而貪權矜才)¶
　(以狥逆累葉風素一朝而隕向/之所謂智能翻為亡身之具矣)集覽(非道晏駕死非/其命也丈人易)¶
<pb:KR2o0020_WYG_037-20b>¶
　(師貞丈人注馬云丈人莊嚴之稱鄭云能以法度長/於人風俗通曰師貞丈人非徒取尊老亦須往行先)¶
　(人也嵇生琴魏元帝時鍾㑹譛嵇康於司馬昭昭遂/害之將刑顧視日景索琴彈之曰廣陵散於今絶矣)¶
　(按紫霞洞譜云嵇康嘗遊洛西暮宿華陽亭引琴而/彈夜分忽有客詣之稱是古人與康共談音律辭致)¶
　(清辯因索琴彈之而為廣陵散聲調絶倫遂以授康/仍誓不傳人沈括曰盧氏雜說云韓臯謂嵇康琴曲)¶
　(有廣陵散者以王凌毋邱儉軰皆自廣陵敗散言魏/之散亡自廣陵始故名其曲曰廣陵散以予考之散)¶
　(自是曲名如操弄慘淡序引之類故潘岳笙賦云輟/張女之哀彈流廣陵之名㪚又應璩與劉孔才書云)¶
　(聽廣陵之清散以是知散是曲名明矣兼韻㑹載琴/曲廣陵散在寒字韻夏侯色三國魏主芳時李豐等)¶
　(謀以夏侯𤣥輔政而誅司馬師謀泄下/元獄及就東市𤣥顔色不變舉動自若)質實(魯國注/見周太)¶
<pb:KR2o0020_WYG_037-21a>¶
　(祖廣順二年曲阜廣州注見秦始皇三十三年南海/從容注見漢後主延熈元年奕葉猶言奕世注見唐)¶
　(高宗開耀元年檄文注見楚義帝元年臧質東莞莒三/人熹之子誅君側之惡左傳文注見漢獻帝建安十)¶
　(年嵇生琴嵇康其先本上虞人姓奚以避怨徙譙家/于銍之嵇山因命氏焉康遠邁不群與魏宗室婚拜)¶
　(中散大夫不就康嘗彈琴詠詩以自足後以譛被害/夏侯色夏侯𤣥沛國人悼侯尙之子魏齊王時累遷)¶
　(中護軍後為征西將軍與曹爽共興駱谷之役時人/譏之及爽被誅召為大鴻臚因李豐張緝謀以𤣥輔)¶
　(政欲誅司馬師事泄與豐等被殺皆夷/三族𢎞仁劉湛表字蔚宗范&KR0110;表字)¶
　　發明(曄本無異謀特為熈先軰所怵然綱目止書/曄而不及餘人何也熈先小人仕不得志故)¶
　　(為非望僥倖之圖初無足道曄身居要職受知世/主乃惑於邪説躬圖反逆故綱目正其首惡之誅)¶
<pb:KR2o0020_WYG_037-21b>¶
　　(而畧其餘耳其書爵者非貴之也所以著其職位/清顯不知自愛而狥小人為狂悖之謀重其罪也)¶
宋廢其彭城王義康為庶人徙安成郡¶
　(宋有司奏削義康收付廷尉治罪詔免為庶人絶屬/籍徙安成郡以沈邵為安成相領兵防守義康在安)¶
　(成讀書見淮南厲王事廢書歎曰/自古有此我乃不知得罪宜矣)集覽(絶屬籍不得/為宗室親屬)¶
　(名籍淮南厲王事注見晉/武帝太康六年尺布斗粟)質實(安成郡注見晉/安帝元興元年)¶
　　書法(自劉湛之誅再書義康綱目於其君臣無譏/辭雖賜扶令育死不書蓋亮宋也至是則書)¶
　　(廢書徙矣其書之何甚之也然則義康無罪乎熈/先牋義康陳圖䜟而己未嘗與聞反計也而廢徙)¶
　　(之且絶屬籍甚矣况終殺之乎故/其殺之也書殺其弟而斥宋主)¶
<pb:KR2o0020_WYG_037-22a>¶
宋始備郊廟之樂¶
　(初江左二郊無樂宗廟有歌/無舞是歲南郊始設登歌)集覽(二郊注見漢後主/建興十五年南北)¶
　(郊登歌顔師古曰工歌堂上貴人聲也故曰登歌歌/所以詠德或曰登歌者五帝三王之聲也漢明帝時)¶
　(又乘百官詩頌以為登歌周禮皷制圖云太師登歌/令奏擊拊鄭𤣥云拊形如皷以韋為之著之以糠也)¶
　　書法(書始何緩辭也宋氏有國幾三十年於是始/能備樂其慢於郊廟甚矣故書譏之凡宗廟)¶
　　(書始皆譏慢也惟北漢初/立七廟非譏辭丁巳年)¶
(丙宋元嘉二十三年/戊魏太平真君七年)春正月魏主討蓋吳宋發兵援之¶
考異(討當/作擊)¶
<pb:KR2o0020_WYG_037-22b>¶
　(魏主軍至東雍州臨薛永宗壘崔浩曰永宗未知陛/下自來衆心縱弛今北風迅疾宜急擊之魏主從之)¶
　(永宗出戰大敗赴水死其族人安都先據𢎞農棄城/奔宋魏主聞蓋吳在長安北以渭北地無榖草欲渡)¶
　(渭南循渭而西崔浩曰夫擊蛇者先擊其首首破則/尾不能掉今吳營去此六十里輕騎趨之一日可到)¶
　(破之必矣破吳南向長安亦不過一日一日之乏未/致有傷若從南道則吳入北山猝未可平也魏主不)¶
　(從吳衆聞之悉散入北地山軍無所獲魏主悔之遂/如長安所過誅民夷與吳通謀者諸軍大破吳於杏)¶
　(城吳復遣使求援於宋宋以吳為北/地公發雍梁兵屯境上為吳聲援)集覽(尾不能掉/左傳尾大)¶
　(不掉注掉搖/也掉徒弔反)質實(一統志云東雍州本春秋時晉故/絳與新田之都戰國時屬魏漢為)¶
　(河東郡臨汾縣地魏屬平陽郡後魏置平正郡兼置/東雍州治栢壁後周改為絳州徙治玉璧隋初郡廢)¶
<pb:KR2o0020_WYG_037-23a>¶
　(徙州治東雍州城後改絳郡治正平縣唐復為絳州/宋仍舊金置絳陽軍節度後陞為晉安府元復為絳)¶
　(州本朝因之以正平縣省入改屬平陽府長安縣名/注見漢惠帝五年渭北渭水之北注見漢高帝五年)¶
　(渭南渭水之南注同上年北山注見漢文帝三年北/地郡名注見秦王政三年雍梁二州名雍注見漢獻)¶
　(帝建安十二年襄陽梁/注見周赧王四年漢中)¶
　　書法(書討而援/罪援者也)¶
　　發明(前書魏蓋吳反此書魏討蓋吳曰反曰討其/義明矣宋乃發兵援之果何理也天下之惡)¶
　　(一也烏有遣兵助反虜而可威敵服人者/哉書法若此其罪宋人之意為如何邪吁)¶
宋伐林邑¶
<pb:KR2o0020_WYG_037-23b>¶
　(初林邑王范陽邁雖貢奉於宋而寇盗不絶宋主遣/交州刺史檀和之討之南陽宗慤家世儒素慤獨好)¶
　(武事常言願乘長風破萬里浪至是自請從軍和/之進圍區粟城遣慤為前鋒擊林邑别將破之)集¶
　覽(林邑注見漢後/主建興四年)質實(交州注見唐宣宗大中十二/年安南南陽郡名注見周赧)¶
　(王十七年宛區/粟城未詳處所)¶
三月魏誅沙門毁佛書佛像¶
　(魏主與崔浩皆信重宼謙之奉其道浩素不信佛法/毎言於魏主以為佛法虛誕為世費害宜悉除之及)¶
　(魏主至長安入佛寺沙門飲從官酒入其室見大有/兵器出以白魏主魏主怒曰此非沙門所用必與蓋)¶
　(吳通謀欲為亂耳命有司按誅闔寺沙門閱其財産/犬得釀具及窟室婦女浩因說魏主悉誅境内沙門)¶
<pb:KR2o0020_WYG_037-24a>¶
　(焚毁經像魏主從之詔曰昔後漢荒君信惑邪偽以/亂天常使政教不行禮義大壊九服之内鞠為邱墟)¶
　(朕欲除偽定真滅其蹤跡有司其宣告征鎮諸有佛/像胡書皆擊破焚燒沙門無少長悉阬之自今以後)¶
　(有事胡神及造泥人銅人者門誅太子晃素好佛法/屢諌不聼乃緩宣詔書使遠近豫聞之得各為計沙)¶
　(門多亡匿獲免或收藏/書像唯塔廟無復孑遺)集覽(窟室婦女穴地為室以/匿婦女又窟室注見漢)¶
　(後主延熈十二年後漢荒君東漢明帝也迷禮曰荒/明帝聞西域有神其名曰佛始遣使之天竺求其道)¶
　(得其書及沙門以還九服禮夏官職方氏辨九服之/邦國方千里曰王幾其外有九服曰侯服曰甸服曰)¶
　(男服曰采服曰衞服曰蠻服曰夷服曰鎮服曰藩服/各去其外方五百里毎邉四千五百里四守者距一)¶
　(萬里謂之服者責以服事天子為職也又大司馬以/九畿之籍施邦國之政案九畿之與九服名雖異而)¶
<pb:KR2o0020_WYG_037-24b>¶
　(制則同征鎮諸郡太守皆領征鎮或曰太/守守土而已征鎮者主征伐鎮面相也)質實(沙門/僧名)¶
　(注見漢明帝/永平八年)¶
　　書法(誅者何罪辭也罪者長安佛者耳境内沙門/豈皆有是罪乎從夷教滅人倫以為四民之)¶
　　(蠧其為罪也大矣終綱目沙門書誅三是年宋戊/戌年齊辛酉年佛教書廢三是年陳甲午年周廢)¶
　　(佛道教唐㑹昌五年毁天下佛寺僧尼並勒歸俗/然皆不數年而復魏七年周六年唐不一年雖至)¶
　　(沙汰僧道亦不一二月而罷異/端撲滅之難如此可勝嘆哉)¶
　　發明(自佛入中國人皆敬奉其法以求福利未有/敢訾之者至魏主燾乃毅然去之亦可謂剛)¶
　　(正不惑者矣然世之議者或以魏主不得其終為/毁佛之報抑不知梁主衍奉佛尤篤得禍尤慘豈)¶
<pb:KR2o0020_WYG_037-25a>¶
　　(佛獨靈於魏而不靈於梁耶要知人之禍福自繫/乎善惡之積而奉佛與否初無預也夫綱目有罪)¶
　　(則書誅無罪則書殺今沙門者崇信其法以脩行/其所謂善初非有可名之罪而綱目乃以誅書之)¶
　　(何哉居中國而從夷狄捨王道而尙異端棄君臣/絶父子滅人倫毁形體游手游食以耗蠧平民至)¶
　　(於藏姦蓄穢滛汙雜揉又有不可勝言者是果有/罪耶無罪耶書之曰誅所謂原其情而定其實耳)¶
　　(夫豈過哉後之欲敬禮沙門者要當以是為的○/邱濬曰嗚呼人君之於民其賢者智者固當愛之)¶
　　(其愚者不肖者亦當憐之故民有悖於教違於禮/犯於法者必先原其心察其情而推究其所自苟)¶
　　(上之所不為而又明有禁令而民犯之違之悖之/然後罪之誅之彼固茸心而受也上之人分明為)¶
　　(之而又無禁令一旦不分彼此施之以一切之刑/則彼固有辭矣元魏之誅沙門雖若痛快人心然)¶
<pb:KR2o0020_WYG_037-25b>¶
　　(未嘗先有禁約之令限斷之期而即加之以不可/復生之刑使之欲改過而無由亦云慘矣况其心)¶
　　(偏有所向非一於扶正教以/闢邪說也安能服其心哉)¶
魏人侵宋¶
　(初魏移書於宋以南國僑立諸州多濫北境名號人/欲遊獵具區宋人答曰必若因土立州則彼立徐掦)¶
　(豈有其地如欲觀化南國則呼韓入漢厥儀未冺館/邸饋餼每存豐厚至是魏人侵宋北邉宋主以為憂)¶
　(咨謀羣臣御史中丞何承夭言凡備匃奴之䇿不過/二科武夫盡征伐之謀儒生講和親之約今若欲追)¶
　(蹤衞霍自非大田淮泗内實青徐使民有贏儲野有/積榖然後發卒十萬一舉簜夷則不足為也若但欲)¶
　(遣軍追討報其侵暴則彼輕騎奔走不肯㑹戰徒興/巨費不損於彼報復之役遂將無已斯䇿之最末者)¶
<pb:KR2o0020_WYG_037-26a>¶
　(也唯安邉固守於計為長耳夫曹孫之覇才均智敵/江淮之間不居各數百里何者斥候之郊非耕牧之)¶
　(地故堅壁清野以候其來整甲繕兵以乗其弊保民/全境不出此塗要而歸之其䇿有四一曰移遠就近)¶
　(今青兖舊民及冀州新附在首界者三萬餘家可悉/徙置大峴之南以實内地二曰多築城邑以居新徙)¶
　(之家假其經用春夏佃牧秋冬入保宼至之時一城/千家戰士不下二千其餘嬴弱猶能登陴鼓譟足抗)¶
　(羣虜三萬矣三曰纂偶車牛以載糧械訃千家之資/不下五百耦牛為車五百兩參合鉤連以衞其衆設)¶
　(使城不可固平行趨險賊不能千有急徴發信宿可/聚四曰計丁課仗凡戰士二千隨其便能各自有仗)¶
　(素所服習銘刻由已還保輸之於庫出行請以自新/弓簳利鐵民不得者官以漸充之數年之内軍用粗)¶
　(備矣近郡之師遠屯清濟功費既重嗟怨亦深以臣/料之未若即用彼衆之易屯今因民所利導而帥之)¶
<pb:KR2o0020_WYG_037-26b>¶
　(兵强而敵不戒國富而民不勞比於優/復隊伍坐食糧廩者不可同年而校矣)集覽(具區禮/職方氏)¶
　(東南曰揚州其澤藪曰具區注大澤曰藪具區在吳/南禹貢震澤底定蔡氏傳曰震澤太湖也即禮所謂)¶
　(具區在吳都西南五十里吳都今蘓州吳縣也索隱/曰吳縣具區古文作震澤左傳稱笠澤呼韓入漢呼)¶
　(韓邪匃奴單于之號漢宣帝五鳯元年其國人共立/稽侯㹪為呼韓邪單于茸露二年欵塞請朝漢寵以)¶
　(殊禮又光武建武中八部大人共立日逐王比為呼/韓邪單于欵塞願為藩蔽館邸饋餼周禮市有館館)¶
　(有積以待朝聘之客邸諸侯來朝所舎也饋餉也饋/客芻米曰餼衞霍衞青霍去病漢武帝時擊匃奴大)¶
　(峴注見晉安帝義熈五年登陴注見梁武帝天監三/年纂偶纂集而比偶耦牛說丈耜廣五寸為伐二伐)¶
　(為耦前漢志后稷始畊田以二耜為耦注併兩耜而/耕也弓簳弓與簳也簳箭簳也字與笴竿通簳音稈)¶
<pb:KR2o0020_WYG_037-27a>¶
　質實(一統志云具區即太湖在常州府城東南一百/里連武進無錫冝興三縣界禹貢謂之震澤爾)¶
　(雅謂之具區周廻三萬六千頃亦名五湖也淮泗二/水名淮注見漢後主延興二年泗注見秦始皇二十)¶
　(八年曹孫謂曹操孫權也斥/候注見漢武帝建元元年)¶
　　發明(自南北分統彼此交侵師出未嘗有名今宋/人近有蓋吳之援若可問罪而魏則未能也)¶
　　(潜師入境果何為哉/書人書侵葢陋之也)¶
魏上邽東城反州兵討平之¶
　(魏金城邉固天水梁㑹與秦益雜民萬餘户據上邽/東城反攻逼西城秦益刺史封敕文拒却之氐羌及)¶
　(休官屠各數萬人皆起兵應固㑹敕文擊宮斬之餘/衆推㑹為主魏主遣兵討之未至㑹棄城走敕文先)¶
<pb:KR2o0020_WYG_037-27b>¶
　(掘重塹於外嚴兵守之格闘從夜至旦敕文曰賊知/無生路致死於我多殺士卒未易克也乃以白虎幡)¶
　(宣告降者赦之㑹/衆遂潰追討平之)集覽(休官屠各漢武帝時匃奴有/休屠王此言休官屠各按即)¶
　(休屠王之遺種也/休音朽屠直於反)正誤(休官屠各今按休官屠各二/種夷也休官雜夷部落之名)¶
　(孝武帝時休官權千成據天水顯親縣自稱秦州牧種/晉時北狄入居塞内者十九種屠各最豪貴統理諸)¶
　(休如字/屠音除)質實(金城郡名注見漢武帝元狩二年天水/郡名注見漢光武建武元年上邽縣名)¶
　(漢初所置屬隴西郡晉天水郡治此隋因之唐廢故/址在鞏昌府秦州境秦益二州名秦注見漢光武建)¶
　(武元年益注見晉/武帝泰始八年)¶
宋師克林邑¶
<pb:KR2o0020_WYG_037-28a>¶
　(檀和之等㧞區粟斬其將乘勝入象浦林邑王陽邁/傾國來戰以具裝被象前後無際宗慤曰吾聞外國)¶
　(有獅子威服百獸乃製其形與象相拒象果驚走和/之遂克林邑陽邁父子挺身走所獲未名之寳不可)¶
　(勝計慤一無所取還/家之日衣櫛蕭然)集覽(衣櫛蕭然蕭然謂蕭條寂/寥也胡致堂曰衣櫛蕭然)¶
　(葢亦全無/行槖矣)質實(象浦未詳處所獅子物理論獅子狻/猊也一名白澤一名虓形似虎正黄)¶
　(色有髯耏尾端茸毛大如斗銅頭鐵額鈎𤓰鋸牙弭/目跪足目光如電聲吼如雷能食虎豹外國所産毛)¶
　(羣之長也西國能馴/養獅子因以名國)¶
夏六月朔日食○魏築塞圍¶
　(魏發司幽定冀十萬人築畿上/塞圍起上谷西至河廣縱千里)質實(司幽定冀四州/名司注見秦莊)¶
<pb:KR2o0020_WYG_037-28b>¶
　(襄王元年三川幽注見唐高祖武德四年定注見周/威烈王二十三年中山冀注見秦二世二年信都河)¶
　(即黄河注見五代/漢隱帝乾祐三年)¶
宋築北隄立𤣥武湖起景陽山於華林園質實(𤣥武湖/注見梁)¶
(武帝太清二年華林/園注見元嘉元年)¶
　　書法(書重民力也終綱目書作隄四立湖一起山/二漢後主建興十五年是年餘詳漢明帝永)¶
　　(平十/二年)¶
○秋七月宋以杜坦為青州刺史¶
　(初杜預之子耽避晉亂居河西仕張氏秦克涼州子/孫始還闗中高祖滅後秦坦兄弟從過江時江東王)¶
<pb:KR2o0020_WYG_037-29a>¶
　(謝諸族方盛北人晚渡者朝廷悉以傖荒遇之雖復/人才可施皆不得踐清塗宋主嘗與坦論金日磾曰)¶
　(恨今無復此軰人坦曰日磾假生今世養馬不暇豈/辦見知宋主變色曰卿何量朝廷之薄也坦曰請以)¶
　(臣言之臣本中華高族世業相承直以南渡不早便/以傖荒賜隔况日磾胡人身為牧圉乎宋主黙然)¶
　集覽(仕張氏張氏注見元嘉十六年傖荒傖仕行反/顔師古曰吳人罵楚人曰傖晉陽秋云吳人謂)¶
　(中州人曰傖蕭望之曰戎狄荒服言其來服荒忽無/常也金日磾漢武帝時匈奴休屠王太子名日磾元)¶
　(狩二年没入官輸黄門養馬後拜為馬監遷侍中駙/馬都尉上甚信愛之賜姓金氏磾音都奚切此輩人)¶
　(言今無此/等好人)質實(河西郡名注見漢安帝元初元年闗/中注見唐𤣥宗開元十一年京兆杜)¶
　(垣杜陵人預之後王謝謂王導謝安也金日磾張掖/人休屠王子漢建武初没入官武帝奇其&KR0250;貎拜為)¶
<pb:KR2o0020_WYG_037-29b>¶
　(侍中賜姓金氏嘗欲納其女於後宫日磾不肯後為/車騎將軍與霍光同受遺詔輔政著忠勲之節封秺)¶
　(侯卒諡/曰敬)¶
八月魏長安鎮將陸俟討蓋吳斬之安定胡劉超反俟¶
又斬之考異(討當/作擊)¶
　(蓋吳屯杏城聲勢復振魏遣高涼王那等討破之獲/其二叔諸將欲送詣平城長安鎮將陸俟曰長安險)¶
　(固風俗豪忮今不斬吳變未已也吳一身僣竄非其/親信誰能獲之然停十萬之衆以追一人又非長策)¶
　(不如私許吳叔免其妻子使自追吳禽之必矣諸將/咸曰得賊不殺而更遣之若其不返將何以任其罪)¶
　(俟曰此罪我為諸君任之高涼王那亦以為然遂與/刻期而遣之及期不至諸將皆咎俟俟曰彼伺之未)¶
<pb:KR2o0020_WYG_037-30a>¶
　(得其便爾必不負也後數日果以吳首來傳詣平城/討其餘黨悉平之以俟為内都大官㑹安定盧水胡)¶
　(劉超復反魏主以俟威恩著於闗中復遣鎮長安俟/單馬之鎮超等聞之大喜以俟為無能為也俟既至)¶
　(喻以成敗誘納其女以招之超無降意俟乃帥帳下/往見之超設備甚嚴俟縱酒盡醉而還頃之復選敢)¶
　(死士五百人出獵因詣超營約曰發機當以醉為限/既飲俟陽醉上馬大呼手斬超首士卒應聲縱擊殺)¶
　(傷千數遂平之魏主/復徴俟為外都大官)質實(一統志云高涼古邑名春/秋時晉侯治兵于稷即此)¶
　(漢為河東郡聞喜縣地後魏置高涼縣屬龍門郡後/周移縣治玉壁縣北齊置勲州隋屬絳州遷治於汾)¶
　(水北改曰稷山縣以山為名唐屬河中府/宋金元俱屬絳州本朝因之𨽻平陽府)¶
　　書法(書又斬之/重嘉俟也)¶
<pb:KR2o0020_WYG_037-30b>¶
吐谷渾復還故土¶
(丁宋元嘉二十四年/亥魏太平真君八年)春三月魏殺沮渠牧犍¶
　(魏師之克敦煌也沮渠牧犍使人斫開府庫取金玉/及寳器至是守蔵者告之且言曰牧犍蓄毒藥潜殺)¶
　(人前後以百數姊妹皆學左道有司索其家果得所/匿物魏主大怒賜沮渠昭儀死并誅其宗族又冇告)¶
　(牧犍猶與故臣民交/通謀反者乃詔賜死)質實(左道注見唐武/宗㑹昌元年)¶
　　書法(魏殺赫連定書故夏主牧犍故涼王也則何/以不書已降也是故姚泓不書牧犍不書皆)¶
　　(已降也綱目/之筆削嚴矣)¶
宋鑄大錢¶
<pb:KR2o0020_WYG_037-31a>¶
　(初宋主以貨重物輕改鑄四銖錢民多剪鑿古錢取/銅盗鑄江夏王義恭建議請以大錢一當兩右僕射)¶
　(何尙之議泉貝之興以估貸為本事有交易豈假多/鑄數少則幣重數多則物重多少雖異濟用不殊况)¶
　(復以一當兩徒崇虛價者邪若今制遂行冨人之貨/自倍貧者彌増其困懼非所以使之均一也宋主卒)¶
　(從義/恭議)集覽(泉貝索隱曰錢本名泉言貨之流如泉也/貝海介蟲也古者貨貝而寳龜周有泉至)¶
　(秦廢貝行錢漢食貨志大貝牝/貝么貝小貝不成貝凡五種)質實(四銖錢注見/漢文帝六年)¶
宋衡陽王義季卒¶
　(義季自義康之貶遂縱酒/不事事以至成疾而終)¶
冬十月宋胡誕世據豫章反討平之¶
<pb:KR2o0020_WYG_037-31b>¶
　(胡藩之子誕世殺豫章太守據郡反欲奉前彭城王/義康為主前交州刺史檀和之去官歸過豫章擊斬)¶
　(之/)質實(胡藩豫/章人)¶
楊文德據葭蘆五郡氐皆應之質實(葭蘆城名注見/元嘉二十一年)¶
(戊宋元嘉二十五年/子魏太平真君九年)春正月魏人擊楊文德文德敗走¶
漢中宋免其官削爵土質實(漢中郡名注見/周赧王四年)○魏山東¶
饑罷塞圍役者質實(一統志云山東古青兖二州地漢/置青州部刺史領北海濟南齊琅)¶
(邪東萊五郡高密膠東淄川城陽四國又置兖州部刺/史領東泰山濟隂平原清河渤海千乘七郡東平一國)¶
(後漢刺史如故兖治昌邑青治臨淄唐置河南河北二𨽻/道採訪處置使而河南治汴河北治魏以青兖諸郡分)¶
<pb:KR2o0020_WYG_037-32a>¶
(宋宋置京東秉路京東西路河北東路三安撫司並以/守臣兼領元以山東直𨽻省部置山東東西道宣慰司)¶
(治益都又置山東東西道肅政亷訪司治濟南本朝置/山東等處承宣布政使司領濟南兖州東昌青州登州)¶
(萊州六/府云)○宋吏部尚書庾炳之有罪免¶
　(炳之性彊急輕淺多納賄賂為有司所紏上/欲不問僕射何尚之極陳其短乃免其官)質實(何/尚)¶
　(之安慶/潜人)¶
夏四月宋以武陵王駿為徐州刺史¶
　(彭城太守王𤣥謨上言彭城要兼水/陸請以皇子撫臨州事故有是命)質實(武陵郡名/注見漢光)¶
　(武建武二十四年王𤣥謨太原祁人㽔/之子徐州注見秦始皇二十八年彭城)¶
<pb:KR2o0020_WYG_037-32b>¶
宋罷大錢¶
　(當兩大錢行之經時/公私不以為便罷之)¶
秋悅般國遣使如魏¶
　(西域悅般國去平城萬有餘里遣使詣魏請/與魏東西合擊柔然魏主許之中外戒嚴)質實(西/域)¶
　(國名注見漢宣帝神爵二年悅般西域國名注/見元嘉十二年平城縣名注見漢髙帝七年)¶
魏擊焉耆龜兹冬十二月破之西域平質實(焉耆西域/國名注見)¶
(元嘉十二年龜兹西域國名/注見漢光武建武二十二年)○魏主伐柔然不見虜而¶
還質實(柔然北狄國名注見晉/孝武帝太元十二年)¶
<pb:KR2o0020_WYG_037-33a>¶
(已宋元嘉二十六年/丑魏太平真君十年)春正月魏主復伐柔然可汗遁走¶
質實(可汗夷狄君長之號注/見漢後主景耀四年)○秋七月宋以隨王誕為¶
雍州刺史¶
　(宋主欲經畧中原羣臣争獻䇿以迎合取寵王𤣥謨/尤好進言宋主謂侍臣曰觀𤣥謨所陳令人有封狼)¶
　(居須意御史中丞袁淑曰陛下今當席卷趙魏檢玉/岱宗臣逢千載之㑹願上封禪書宋主悅以襄陽外)¶
　(接闗河欲廣其資力乃罷江州軍府文/武悉配雍州湘州入臺租稅悉給襄陽)集覽(有封狼/居須意)¶
　(令我遂起北伐之意也須通作胥狼居胥匃奴中山/名漢武元狩四年霍去病擊匈奴出代右北平二千)¶
　(餘里絶大漠封狼居胥禪於姑衍而還檢玉岱宗檢/玉注見漢光武建武中元元年岱宗注見漢章帝元)¶
<pb:KR2o0020_WYG_037-33b>¶
　(和二年封襌書史記封禪書注正義曰此泰山上築/土為壇以祭天報天之功故曰封此泰山下小山上)¶
　(除地以祭報地之功故曰禪言禪者神之也白虎通/云或曰封者金銀繩或曰石泥金繩封之印璽也五)¶
　(經通義云易姓而王致太平必封泰山禪梁父荷天/命以為王使理羣生告太平於天報羣神之功也)¶
　正誤(願上封禪書今按此欲效司馬相如事相如未/死時為一卷書曰有使來求書奏之其遺札書)¶
　(言封/禪事)質實(中原注見唐元宗天寶十五載袁淑陽夏/人豹之子江州注見漢獻帝建安十二年)¶
　(襄陽湘州注同上興平元年襄陽縣名/注見明帝夫始元年王元謨太原祁人)¶
九月魏主伐柔然大獲¶
　(魏主伐柔然高涼王那出東道畧陽王羯兒出中道/柔然處羅可汗悉國中精兵圍那數十里那掘塹堅)¶
<pb:KR2o0020_WYG_037-34a>¶
　(守相持數日處羅數挑戰輙為那所敗以那衆少而/堅疑大軍將至解圍夜去那追之九日夜處羅益懼)¶
　(棄輜重踰穹隆嶺逺遁那收其輜重引軍還與魏主/㑹於廣澤羯兒收柔然民畜凡百餘萬自是柔然衰)¶
　(弱屏跡不/敢犯魏塞)質實(畧陽郡名注見晉懐帝永嘉四年/穹隆嶺未詳處所廣澤未詳處所)¶
冬宋雍州蠻反¶
　(沔北諸山蠻冦雍州將軍沈慶之帥參軍柳元景隨/郡太守宗慤等討之八道俱進先是諸將討蠻者皆)¶
　(營於山下蠻得據山發矢石以擊官軍多不利慶之/曰去歲蠻田大稔積榖重巖不可與之曠日相守也)¶
　(不若出其不意衝其腹心破之必矣乃命諸軍斬木/登山鼓譟而前羣蠻震恐因其恐而擊之所向奔潰)¶
　質實(沔北沔水之北注見漢獻帝建安十三年/宗慤南陽人鼓譟號&KR0008;也又曰諠呼也)¶
<pb:KR2o0020_WYG_037-34b>¶
(庚宋元嘉二十七年魏/寅太平真君十一年)春正月宋將軍沈慶之討蠻平¶
之考異(此誤書討當作擊據後書魏/擊焉耆龜兹伐柔然不書討)¶
　(沈慶之自冬至春屢破山蠻因其榖以充軍食幸諸/山大羊蠻慿險築城守禦甚固慶之命諸軍連營於)¶
　(山中開門相通各穿池於營内朝夕不外汲蠻潜兵/夜來燒營諸軍以池水沃火多出弓弩夾射之蠻兵)¶
　(散走蠻所據險固不可攻慶之乃置六戍以守之/久之蠻食盡稍稍請降悉遷於建康以為營户)質¶
　實(沈慶之呉/興武康人)¶
二月魏主侵宋圍懸瓠¶
　(魏主將伐宋宋主聞之敕淮泗諸郡若魏冦小至則/各堅守大至則㧞民歸夀陽邉戍偵候不明魏主自)¶
<pb:KR2o0020_WYG_037-35a>¶
　(將歩騎十萬奄至南頓潁川太守並棄城走是時豫/州刺史南平王鑠鎮壽陽遣參軍陳憲守懸瓠城中)¶
　(戰士不滿千/人魏主圍之)集覽(偵候偵通作遉丑正反探伺也又/曰遊偵左傳謂之諜今謂之細作)¶
　(候邏也南頓注見漢光武建武/十九年懸瓠縣名屬汝南郡)質實(懸瓠城名注見/漢光武建武十)¶
　(九年豫州注同上年南平郡/名注見晉惠帝永興二年)¶
三月宋減百官俸¶
　(以軍興減内外/官俸三分之一)¶
夏四月魏師還¶
　(魏人晝夜攻懸瓠作高樓臨城以射之矢下如雨城/中負户以汲施大鉤於衝車之端以牽樓堞壊其南)¶
<pb:KR2o0020_WYG_037-35b>¶
　(城陳憲内設女墻外立木柵以拒之魏人填塹肉薄/登城憲督厲將士苦戰積屍與城等魏人乘屍上城)¶
　(短兵相接憲銳氣愈奮戰士無不一當百殺傷萬計/城中死者亦過半魏遣永昌王仁驅所掠六郡生口)¶
　(北屯汝陽宋主遣間使命武陵王駿發騎襲之駿發/百里内馬得千五百匹分為五軍遣將軍劉泰之等)¶
　(將之直趨汝陽魏人唯慮救兵自壽陽來不備彭城/泰之等潜進擊之殺三千餘人燒其輜重魏人奔散)¶
　(諸生口悉得東走魏偵知泰之等兵無後繼復引兵/擊之士卒驚亂走死免者九百餘人馬還者四百匹)¶
　(魏主攻懸瓠四十二日宋主遣南平内史臧質司馬/劉康祖共救懸瓠魏主遣任城公乞地真逆拒之質)¶
　(等擊斬乞地真四月魏主引兵還宋以陳憲為龍驤/將軍魏主遺宋主書曰前蓋呉反逆扇動關隴彼復)¶
　(使人誘之是曹正欲譎誑取賂豈有逺相服從之理/為大丈夫何不自來取之而以貨誘我邉民我今至)¶
<pb:KR2o0020_WYG_037-36a>¶
　(此所得孰與彼多彼又北通蠕蠕西結赫連沮渠吐/谷渾東連馮𢎞高麗凡此數國我皆滅之彼豈能獨)¶
　(立邪我今北征先除有足之冦以彼無足故不先討/耳我當顯然徃取揚州不若彼翳行竊歩也彼前使)¶
　(裴方明取仇池既得之疾其勇功已不能容有臣如/此尚殺之烏得與我校邪彼嘗欲與我一交戰我亦)¶
　(不癡復非苻堅何時與彼交戰晝則遣騎圍遶夜則/離彼百里外宿呉人止有斫營伎不過行五十里天)¶
　(已明矣其首豈得不為我有哉彼公時舊臣/雖老猶有智䇿知今已殺盡非天資我邪)集覽(負/戸)¶
　(以汲負䕶也半門曰户引水於井曰汲謂汲水者背/負其户以禦流矢衝車注見晉安帝義熈五年樓堞)¶
　(城上之樓櫓女垣也垣以白堊之故曰粉堞肉薄注/見晉安帝義熙十三年生口生獲之人也馮𢎞北燕)¶
　(王姓名翳行翳隱/也謂隱蔽而行也)質實(短兵相接注見漢高帝五年/汝陽縣名注見漢後主延熈)¶
<pb:KR2o0020_WYG_037-36b>¶
　(十八年任城國名注見/漢明帝永平十四年)¶
宋以江湛為吏部尚書¶
　(湛性公亷與僕射徐湛之/並為上所寵信時稱江徐)¶
六月魏殺其司徒崔浩夷其族¶
　(浩自恃才畧及為魏主所寵任專制朝權嘗薦士數/十人皆起家為郡守太子晃曰先徴之人亦州郡之)¶
　(選也在職已久勤勞未答宜先補郡縣以新徴者代/為郎吏且守令治民宜得更事者浩固爭而遣之中)¶
　(書侍郎高允聞之曰崔公其不免乎茍遂其非而校/勝於上將何以堪之魏主使浩允等共譔國記曰務)¶
　(從實録著作令史閔湛郗標性巧佞浩常注易及論/語詩書湛標上疏言馬鄭王賈不如浩之精微乞收)¶
<pb:KR2o0020_WYG_037-37a>¶
　(境内諸書班浩所注令天下習業浩亦薦湛標有著/述才湛標又勸浩刋所譔國史于石以彰直筆允聞)¶
　(之謂著作郎宗欽曰湛標所營分寸之間恐為崔門/萬世之禍吾徒亦無噍類矣浩竟刋石立於郊壇東)¶
　(方百歩所書魏之先世事皆詳實列於衢路北人無/不忿恚相與譛浩以為暴揚國惡魏主大怒使有司)¶
　(按浩及秘書郎吏等罪狀初遼東公翟黒子奉使并/州受布千匹事覺謀於高允允曰公帷幄寵臣有罪)¶
　(首實庶或見原不可重為欺㒺崔鑑謂曰首實罪不/可測不如諱之黒子怨允曰君柰何誘人就死地遂)¶
　(不以實對魏主殺之魏主使允授太子經及崔浩被/收太子召允謂曰吾自導卿至尊有問但依吾語太)¶
　(子入言高允小心慎密且制由崔浩請赦其死魏主/問曰國書皆浩所為乎對曰太祖記前著作郎鄧淵)¶
　(所為先帝記及今記臣與浩共為之然浩所領事多/總裁而已至於著述臣多於浩魏主怒曰允罪甚於)¶
<pb:KR2o0020_WYG_037-37b>¶
　(浩何以得生太子懼曰天威嚴重允小臣迷亂失次/耳臣曏問皆云浩所為魏主問信如東宫所言乎對)¶
　(曰臣罪當滅族不敢虚妄殿下哀臣欲匄其生耳魏/主顧謂太子曰直哉此人情所難而允能為之臨死)¶
　(不易辭信也為臣不欺君貞也宜特除其罪以旌之/遂赦之召浩臨詰浩惶惑不能對允事事申明皆有)¶
　(條理魏主命允為詔誅浩及僚屬僮吏凡百二十八/人皆夷五族允持疑不為帝頻使催切允曰浩之所)¶
　(坐若更有餘舋非臣敢知若直以觸犯罪不至死魏/主怒命武士執允太子為之拜請魏主意解乃曰無)¶
　(斯人當更有數千口死矣六月詔誅浩夷其族餘皆/誅其身他日太子讓允曰吾欲為卿脫死而卿終不)¶
　(從激怒帝如此每念之使人心悸允曰夫史者所以/記人主善惡為將來勸戒故人主有所畏忌慎其舉)¶
　(措崔浩孤負聖恩以私欲没其亷潔愛憎蔽其公直/不為無罪至於書朝廷起居言國家得失此為史之)¶
<pb:KR2o0020_WYG_037-38a>¶
　(大體木為多違臣與浩實同其事死生榮辱義無獨/殊誠荷殿下再造之慈違心茍免非臣所願也太子)¶
　(動容稱嘆允退謂人曰我不奉東宫指導者恐負翟/黒子故也魏主既誅浩而悔之㑹北部尚書宣城公)¶
　(李孝伯病篤或𫝊已卒魏主悼之曰李宣城可惜既/而曰朕失言崔司徒可惜李宣城可哀孝伯順從父)¶
　(弟也自浩已誅軍國諫議/皆出孝伯寵春亞於浩)集覽(郗標姓名郗音丑譏/反馬鄭王賈東漢馬)¶
　(融鄭𤣥鄭興賈逵三國魏王肅無噍類注見漢/宣帝地節四年餘舋猶言别罪也舋許慎反)質實¶
　(馬鄭王賈馬融茂陵人羙辭貌有俊才受學摯恂博/通經籍漢永初間拜為校書郎以忤鄧氏滯東觀十)¶
　(年不得調後為河間王廐長史召拜郎中桓帝時為/南郡太守融才高博洽為世通儒教飬諸生常有千)¶
　(數坐高堂施絳帳前授生徒後列女樂所著述甚富/鄭𤣥北海高密人漢桓帝時入關從馬融受學後歸)¶
<pb:KR2o0020_WYG_037-38b>¶
　(鄉里學徒相隨者數千人孔融深敬之𤣥嘗道遇黄/巾賊數萬人見𤣥皆拜相約不入縣境袁紹帥冀州)¶
　(大㑹賔客競設異端百家互起𤣥隨方辨對咸出問/表莫不嘆服鄭興開封人學公羊春秋兼通左氏學)¶
　(者逺近師之嘗與劉歆條列章句傳詁及校三統厯/漢建武中徴為大中大夫賈逵平陵人父徽受左氏)¶
　(春秋兼習國語周官尚書毛詩逵悉傳其業尤倜儻/有大節漢明帝時拜為侍中至和帝時内備帷幄兼)¶
　(領祕書甚見信用所著經傳義詁及論難百餘萬言/學者宗之稱為通儒王肅東海郯人少聰慧性善賈)¶
　(馬之學魏明帝時拜為散騎常侍遷太常卿累官至/光禄勲嘗訂定父朗所作易傳皆列于學官其所論)¶
　(駁朝廷典制郊祀宗朝䘮紀輕重凡百餘篇及作周/易毛詩禮記春秋等傳國語爾雅太𤣥等注崔鑑博)¶
　(陵武平人悼之子洪六世孫東宫釋名云太子曰東/宫選詩云正體育徳於少陽注謂太子繼天子之體)¶
<pb:KR2o0020_WYG_037-39a>¶
　(育德東宮少陽者東方也又震為長子葢東屬震故/立宫于東方曰東宫宣城郡名注見漢明帝永平十)¶
　(三年李孝伯趙郡/平棘人㑹之子)¶
　　發明(周官司宼八議有議故議賢議功議貴之典/崔浩自其父宏仕魏實為世臣浩厯事三朝)¶
　　(身為上公才畧獨優運籌制勝屢有成績自八議/言之浩居其四而乃一觸忌諱遽赤其族凶暴之)¶
　　(國尙可立其朝哉拓䟦本夷狄進於中國而未能/純乎中國故其所為如此書殺司徒崔浩夷其族)¶
　　(蓋甚/之也)¶
秋宋人大舉侵魏取碻磝圍滑臺冬十月魏主自將救¶
之宋將軍王𤣥謨退走¶
<pb:KR2o0020_WYG_037-39b>¶
　(宋主欲伐魏丹陽尹徐湛之尙書江湛寧朔將軍王/𤣥謨等並勸之將軍劉康祖以為歲月已晚請待明)¶
　(年宋主曰北方苦虜虐政義&KR1131;並起頓兵一周向義/之心不可沮也校尉沈慶之諌曰我歩彼騎其勢不)¶
　(敵檀道濟再行無功到彥之失利而返今料王𤣥謨/等未踰兩將六軍之盛不過往時恐重辱王師宋主)¶
　(曰道濟養寇自資彥之中塗疾動虜所恃惟馬今夏/水浩汗河道流通汎舟北下碻磝必走滑臺易㧞克)¶
　(此二城館榖弔民虎牢洛陽自然不固比及冬初城/守相接虜馬過河即成擒也慶之又固陳不可宋主)¶
　(使湛之等難之慶之曰治國譬如治家耕當問奴織/當訪婢陛下今欲伐國而與白靣書生軰謀之亊何)¶
　(由濟宋主大笑太子劭及將軍蕭思話亦諌皆不從/魏主復與宋主書曰彼此和好日乆而彼志無厭誘)¶
　(我邉民又聞彼欲自來彼年已五十未嘗出户雖自/力而來如三嵗嬰兒與我鮮卑生長馬上者果如何)¶
<pb:KR2o0020_WYG_037-40a>¶
　(哉七月宋主遣王𤣥謨帥沈慶之申坦水軍入河受/督於青冀刺史蕭斌臧質王方回徑造許洛駿鑠東)¶
　(西齊舉劉秀之震盪汧隴義恭出次彭城為衆軍節/度是時軍旅大起王公妃主及朝士牧守下至富民)¶
　(各獻金帛雜物以助國用又以兵力不足悉發六州/三五民丁倩使蹔行募中外有馬歩衆藝武力之士)¶
　(應科者皆加厚賞有司奏軍用不充富民家貲滿五/十萬僧尼滿二十萬並四分借一事息即還建武司)¶
　(馬甲元吉趣碻磝魏濟青刺史皆棄城走蕭斌與沈/慶之留守碻磝使王𤣥謨進圍滑臺隨王誕遣雍州)¶
　(參軍桞元景將軍尹顯祖㑹方平薛安都龎法起將/兵出𢎞農參軍龎季明年七十餘自以闗中豪右請)¶
　(入長安招合夷夏誕許之乃自貲谷入盧氏盧氏民/趙難納之季明誘說士民應者甚衆安都等因之自)¶
　(熊耳山出元景繼進南平王鑠遣豫州參軍胡盛之/出汝南梁坦出上蔡向長社王陽兒擊豫州魏荆豫)¶
<pb:KR2o0020_WYG_037-40b>¶
　(刺史魯爽僕蘭皆棄城走鑠又遣司馬劉康祖助坦/進逼虎牢魏羣臣初聞有宋師言於魏主請遣兵救)¶
　(縁河榖帛魏主曰馬今未肥天時尚熱速出必無功/若兵來不止且還隂山避之國人未著羊皮袴何用)¶
　(綿帛展至十月吾無憂矣九月魏主引兵南救滑臺/命太子晃屯漠南以備柔然王𤣥謨士衆甚盛器械)¶
　(精嚴而𤣥謨貪愎好殺初圍滑臺城多茅屋衆請以/火箭燒之𤣥謨曰彼吾財也何遽燒之城中即徹屋)¶
　(穴處時河洛之民競出租榖操兵來赴者日以千數/𤣥謨不即其長帥而以配私暱家付匹布責大棃八)¶
　(百由是衆心失望攻城數月不下聞魏救將至衆請/發車為營𤣥謨不從十月魏主夜渡河衆號百萬鞞)¶
　(鼓之聲震動天地𤣥謨懼退走魏人追擊之死者萬/餘人麾下散亡畧盡委棄軍資器械山積先是𤣥謨)¶
　(遣垣護之以百舸為前鋒據石濟護之聞魏兵將至/馳書勸𤣥謨急攻曰昔武皇攻廣固死没甚衆况今)¶
<pb:KR2o0020_WYG_037-41a>¶
　(事迫於曩日豈得計士衆傷疲願以屠城為急𤣥謨/不從魏人以所得戰艦連以鐵鎻三重斷河以絶護)¶
　(之還路河水迅急護之中流而下每至鐵鎻以長柯/斧斷之魏不能禁唯失一舸餘皆完備而返蕭斌遣)¶
　(沈慶之將五千人救𤣥謨慶之曰𤣥謨士衆疲老宼/虜已逼小軍輕往無益也斌固遣之㑹𤣥謨遁還斌)¶
　(將斬之慶之固諌曰佛狸威震天下控弦百萬豈𤣥/謨所能當且殺戰將以自弱非良計也斌乃止斌欲)¶
　(固守碻磝慶之曰今青冀虛弱而坐守窮城若虜衆/東過清東非國家有也碻磝孤絶復作朱修之滑臺)¶
　(耳㑹詔使至不聼退師斌復召諸將議之慶之曰閫/外之事將軍得以專之詔從遠來不知事勢節下有)¶
　(一范増不能用空議何施斌及坐者並笑曰沈公乃/更學問慶之厲聲曰衆人雖知古今不如下官耳學)¶
　(也斌乃使王𤣥謨戍碻磝申坦垣/護之據清口自將諸軍還歴城)集覽(碻磝注見晉/孝武帝太元)¶
<pb:KR2o0020_WYG_037-41b>¶
　(九年滑臺注同上年館榖注見隋煬帝大業十二年/自力而來用力勉强曰力漢書申公曰顧力行如何)¶
　(耳駿鑠武陵王名駿南平王名鑠汧隴汧水隴山相/連皆在扶風汧注見漢光武建武六年隴注見梁武)¶
　(帝普通五年盧氏縣名屬𢎞農郡按𢎞農唐改虢州/今改嵩州熊耳山索隱曰在𢎞農盧氏縣伊水所出)¶
　(括地志云熊耳山在虢州盧氏南五十里汝南注見/漢光武建武十九年上蔡注見秦二世二年長社注)¶
　(見漢光武建武八年不即其長帥即就也言當就用/其來赴者之長帥佛狸魏太武小字復作朱脩之滑)¶
　(臺先是到彥之北侵自河南回留脩之守滑臺明年/魏將安頡攻破之囚修之節下有一范増不能用節)¶
　(下稱蕭斌也謂節制之下猶言麾下閣下也漢高帝/曰項氏之所以失天下者何有一范増而不能用此)¶
　(所以為我擒也今沈慶/之以喻蕭斌不用其言)質實(寧朔將軍未詳其義按/事物紀原云宋真宗祥)¶
<pb:KR2o0020_WYG_037-42a>¶
　(符四年九月宣示咸平中朕因㨂閱諸州招到兵士/為有人材堪充馬軍者置寧朔指揮此云寧朔將軍)¶
　(疑亦此義也虎牢縣名注見晉帝奕太和四年洛陽/縣名注見周顯王三年許洛二州名許注見漢獻帝)¶
　(興平元年許昌洛注見秦莊襄王元年三川薛安都/河東汾隂人濟青二州名濟注見晉帝奕太和元年)¶
　(高平青注見漢桓帝永康元年貲谷未詳處所盧氏/縣名注見元嘉十二年莘一統志云熊耳山在河南)¶
　(府盧氏縣西南五十里山連永寧界兩峯相並如熊/耳禹貢導洛自熊耳即此又冝陽縣亦有熊耳山史)¶
　(記漢光武破赤眉積甲冝陽城與熊耳山齊是也又/陜州東熊耳山乃逹磨塟處其塔尚存魯爽郿人軌)¶
　(之子河洛二水名河即黄河水自西安府潼闗界流/入河南府閿鄉縣境經靈寳陜州澠池新安洛陽孟)¶
　(津鞏縣入開封府界洛注見漢高后三年廣固城名/注見晉穆帝永和七年清口清河之口注見元嘉七)¶
<pb:KR2o0020_WYG_037-42b>¶
　(年厯城縣名注見漢/光武建武五年厯下)¶
　　書法(前再書宋伐魏矣此書大舉而止曰侵何忿/兵也葢自宋討楊難當而魏救之魏討蓋吳)¶
　　(而宋援之於是魏再侵采今之此舉則亦交侵而/已矣故其後魏復取碻磝不繫之宋不與此舉之)¶
　　(為克/復也)¶
　　發明(宋有援蓋吳之事魏人不能問罪至是年四/月分注於魏師還之下備載魏主遺宋主書)¶
　　(首責及此則是其曲蓋在宋也然魏兵既退宋人/盍知自反今乃不然反大起軍旅以伐之果何義)¶
　　(哉是時魏復與宋書且有彼此和好日久彼志無/厭誘我邊民之語而在宋則初無詞可執也夫師)¶
　　(出無名事故不成宋之此舉名義既已索然烏在/其熊成功然則中原淪於夷虜置之不問可乎曰)¶
<pb:KR2o0020_WYG_037-43a>¶
　　(此在晉則可言克復爾今宋非其故上固當養威/俟時胡可輕舉妄動以自詒伊慼哉是以綱目既)¶
　　(書大舉而復書侵以陋之至魏則書救以見其為/應兵此葢輕重之權衡也烏有堂堂大舉而僅能)¶
　　(侵人之國/者哉噫)¶
十一月魏主進至魯郡以太牢祠孔子¶
　(魏主命諸將分道並進永昌王仁自洛陽趣夀陽尚/書長孫真趣馬頭楚王建趣鍾離高涼王那自青州)¶
　(趣下邳魏主自東平趣鄒山十一月禽魯郡太守崔/邪利見秦始皇石刻使人排而仆之以太牢祠孔子)¶
　質實(馬頭山名按一統志有二處一在應天府六合/縣東北三十五里山勢雄秀絶頂一石高丈餘)¶
　(中一穴水清而不竭世傳有龍居焉一在滁州來安/縣北七十里俗傳有龍經過又石上有人馬足跡未)¶
<pb:KR2o0020_WYG_037-43b>¶
　(知孰是明者察焉鍾離縣名注見梁武帝天監六年/下邳縣名注見漢高帝六年東平郡名注見漢獻帝)¶
　(興平元年鄒山注見秦始皇二十八年鄒嶧魯郡注/見漢獻帝興平二年兖州秦始皇石刻即秦碑在濟)¶
　(南府泰安州北五里泰山秦觀峯東南刻奈始皇封/泰山制丞相李斯所篆又南有磨崖碑唐𤣥宗御製)¶
　(泰山銘秦漢以來碑刻不可勝紀剝落者/多太牢注見唐太宗貞觀十九年少牢)¶
　　書法(漢章祠孔子書至此書進至何嘉專也魏主/方事干戈而知崇先聖特為此行綱目書曰)¶
　　(進至且以以太牢書同於高帝冝矣終綱目書祠/孔子五書謁孔子祠一詳漢高帝十二年而魏書)¶
　　(祠孔子者再是年乙亥年一書/進至一書如皆予其專之辭也)¶
　　發明(拓䟦夷虜在戎馬之中猶知尊聖人典午氏/中原正統請修孔子廟乃寢而不報綱目皆)¶
<pb:KR2o0020_WYG_037-44a>¶
　　(明書于冊所謂夷狄之/有君不如諸夏之亡也)¶
雍州參軍栁元景大破魏師于陜斬其將張是連提進¶
據潼闗而還考異(雍上漏/宋字)考證(當加宋字於雍州之上/○謹按凡例曰凡無統)¶
(畧如春秋書他國事事各/冠以國號不連書後倣此)¶
　(宋畧陽太守龎法起等諸軍入盧氏斬縣令以趙難/為令使為卿導桞元景等進攻𢎞農㧞之進向潼闗)¶
　(詔以元景為𢎞農太守元景使薛安都尹顯祖先引/兵就法起等於陜元景於後督租陜城險固攻之不)¶
　(㧞魏洛州刺史張是連提帥衆二萬度崤救陜安都/等與戰於城南魏人縱突騎諸軍不能敵安都怒脫)¶
　(兠鍪解鎧馬亦去具裝瞋目横矛單騎突陳所向無/前魏人夾射不能中如是數四殺傷不可勝數日暮)¶
<pb:KR2o0020_WYG_037-44b>¶
　(别將魯元保引兵自函谷闗至魏兵乃退明日安都/等陳於城西南魯方平謂安都曰今勍敵在前堅城)¶
　(在後是吾取死之日卿若不進我當斬卿我若不進/卿斬我也安都曰善遂合戰軍副桞元佑引兵自南)¶
　(門鼓譟直出旌旗甚盛魏衆驚駭安都挺身奮擊流/血凝肘矛折易之更入諸軍齊奮自旦至日昃魏衆)¶
　(大潰斬張是連提及將卒三千餘級其餘赴河塹死/者甚衆降者二千餘人明日元景至讓降者日汝軰)¶
　(本中國民今為虜盡力力屈乃降何也皆曰虜驅民/戰後出者滅族以騎蹙歩未戰先死此將軍所親見)¶
　(也諸將欲盡殺之元景曰王旗北指當令仁聲先路/盡釋而遣之皆稱萬歳而去遂克陜城進攻潼闗據)¶
　(之闗中豪傑所在蠭起及四山羌胡皆來送欵宋以/王𤣥謨敗退魏兵深入桞元景等不冝獨進皆召還)¶
　(元景使薛安都斷後引兵歸/襄陽詔以元景為襄陽太守)集覽(仁聲先路言當修/仁政以為前導也)¶
<pb:KR2o0020_WYG_037-45a>¶
　(孟子曰仁者無敵離騷經乘騏/驥以馳騁兮來吾道大先路)質實(陜縣名注見周/顯王四十五年)¶
　(一統志云崤水名在河南府永寜縣北六十里源出/崤山流入于洛兠鍪事物紀原云兠鍪胄也黄帝内)¶
　(傳所述葢𤣥女請帝製之以備身也淮南子紀論訓/曰有鍪頭而綣領以王天下者矣許慎注曰葢三皇)¶
　(所以鍪頭者兠鍪㡌也則是黄帝之制胄亦以古鍪/頭之事耳故自古以兠鍪為首鎡之名函谷闗注見)¶
　(陳文帝天嘉六年蠭/起注見秦二世二年)¶
　　發明(王元謨首建北伐之謀親將大衆望風退走/桞元景偏禆别將破敵成功宋主不能顯加)¶
　　(賞戮此固佛貍之所望而/侮者尙可與之校勝負哉)¶
魏永昌王仁克懸瓠遂敗宋師于尉武殺其將劉康祖¶
<pb:KR2o0020_WYG_037-45b>¶
進逼壽陽¶
　(魏永昌王仁攻懸瓠項城抜之宋主恐魏兵至夀陽/召劉康祖使還仁將八萬騎追及康祖於尉武康祖)¶
　(有衆八千人軍副胡盛之欲依山險間行取至康祖/怒曰臨河求敵遂無所見幸其自送柰何避之乃結)¶
　(車營而進下令軍中曰顧望者斬首轉歩者斬足魏/人四靣攻之將士皆殊死戰自旦至晡殺魏兵萬餘)¶
　(人流血没踝康祖身被十創意氣彌厲魏分其衆為/三且休且戰㑹日暮風急魏以騎負草燒車營康祖)¶
　(隨補其闕有流矢貫康祖頸墜馬死餘衆遂潰魏人/掩殺殆盡南平王鑠使參軍王羅漢以三百人戍尉)¶
　(武魏兵至衆欲南依卑林以自固羅漢以受命居此/不去魏人攻而擒之鎻其頸使三郎將掌之羅漢夜)¶
　(斷三郎將首抱鎻亡奔盱眙仁/進逼夀陽南平王鑠嬰城固守)集覽(流血没踝踝戸/瓦反腿兩旁曰)¶
<pb:KR2o0020_WYG_037-46a>¶
　(内外踝没踝言/流血如此深也)質實(項城縣名注見梁武帝太清二/年尉武疑是縣名未詳處所晡)¶
　(釋名曰日出申曰晡卑林疑是地名未/詳處所盱眙縣名注見秦二世二年)¶
魏主攻彭城不克¶
　(魏軍在蕭城去彭城十餘里彭城兵雖多而食少江/夏王義恭欲棄彭城南歸沈慶之以為厯城兵少食)¶
　(多欲為函箱車陳以精兵為外翼奉二王及妃女直/趨厯城何朂欲席卷奔鬱洲自海道還京師義恭去)¶
　(意已判唯二議未决長史張暢曰若厯城鬱洲有可/至之理下官敢不高賛今城中乏食百姓咸有走志)¶
　(但以闗扄嚴固耳一旦動足則各自逃散欲至所在/何由可得今軍食雖寡朝夕猶未窘罄豈有捨萬安)¶
　(之術而就危亡之道若此計必行下官請以頸血汚/公馬蹄武陵王駿謂義恭曰阿父既為總統去留非)¶
<pb:KR2o0020_WYG_037-46b>¶
　(所敢干道民忝為城主必與此城共其存没張長史/言不可異也義恭乃止魏主至彭城使尚書李孝伯)¶
　(至南門餉義恭貂裘餉駿槖駝及騾且曰魏主致意/安北可蹔出見我駿使張暢開門出見之孝伯曰魏)¶
　(主不圍此城自帥衆軍直造𤓰歩飲江湖以療渴爾/暢曰去留之事自適彼懐若虜馬遂得飲江便為無)¶
　(復天道先是童謡云虜馬飲江水佛狸死卯年故暢/云然暢音容雅麗孝伯亦辯贍且去謂暢曰長史深)¶
　(自愛相去歩武恨不執手暢曰君善自愛/冀盪定有期君還宋朝今為相識之始)集覽(蕭城/地理)¶
　(志沛郡有蕭縣括地志云徐州縣也古蕭叔國城彭/城注見秦始皇二十八年厯城注見元嘉七年鬰洲)¶
　(在東海中周數百里宋明帝泰始二年青冀二州僑/治於此累石為城闗扄闗謂城寨門也扄涓熒反外)¶
　(閉之闗也道民武陵王駿自稱其小字貂裘注見漢/宣帝神爵元年貂狐𤓰歩山名在今真州西南六十)¶
<pb:KR2o0020_WYG_037-47a>¶
　(里屬六合縣南濵大江沿滁河入六合縣三十里宋/藝祖以舟師伐李璟於𤓰歩振旅凱旋因名曰回軍)¶
　(渡相去歩武歩布武跡也言至近也記曲禮堂上接/武堂下布武錢氏曰毎移足半躡之中人之迹尺二)¶
　(寸/)質實(一統志云蕭城即蕭子國城在徐州蕭縣治/北城臨古汴本宋邑春秋時封子姓别為附)¶
　(庸左傳謂宋羣公奔蕭是也鬱洲山名注見晉安帝/隆安五年郁州槖駞獸名注見漢武帝太初三年𤓰)¶
　(歩山名在揚州府儀真縣西四十七里魏太武帝南/伐起行宫於此處諸軍同日皆臨江即此山有盤道)¶
　(及太武所鑿井劉宋鮑照文云𤓰歩山因逈為高據/絶作雄凌清瞰遠擅奇含秀是亦居勢使之然也)¶
宋取隂平平武郡¶
　(宋主起楊文徳為輔國將軍引兵自漢中西入揺動/汧隴隂平平武悉平梁南秦刺史劉秀之遣文德伐)¶
<pb:KR2o0020_WYG_037-47b>¶
　(啖提氏不克執送荆州使/文德從祖兄頭戍葭蘆)集覽(隂平注見漢後主炎/興元年平武唐志為)¶
　(平武隋志為武平晉立武平縣屬隂平郡後魏置江/油郡西魏改龍州隋煬帝廢為武平郡唐復為龍州)¶
　(今屬利州西路啖提氐氐之號曰啖/提也氐注見漢武帝元狩元年氐筰)質實(一統志云/平武古地)¶
　(名周秦時為氐羌地漢為隂平道屬廣漢郡北部都/尉治此永平後置隂平郡蜀漢以隂平屬益州晉有)¶
　(隂平平廣二縣屬隂平郡宋改為平武郡梁時為楊/傑李龍遷所㨿後魏得其地置江油郡治江油縣西)¶
　(魏兼置龍州後周仍舊隋罷郡存州大業初廢州為/平武郡義寧初改為龍門郡唐貞觀初為龍門州垂)¶
　(拱中改正州天寳初改江油郡領江油清川二縣至/德初改應靈郡乾元初復為龍州宋政和中改政州)¶
　(紹興初復為龍州寳祐中徙治雍村元又徙治武都/後為龍州宣慰司本朝改為龍州宣撫司𨽻四川道)¶
<pb:KR2o0020_WYG_037-48a>¶
十二月魏主引兵南下攻盱眙不克進次𤓰歩宋人戒¶
嚴守江¶
　(魏主引兵南下使中書郎魯秀出廣陵高梁王那出/山陽永昌王仁出横江所過無不殘滅城邑皆望風)¶
　(奔潰建康纂嚴魏兵至淮上宋主使將軍臧質將萬/人救彭城至盱眙魏主已過淮質使胡崇之等營東)¶
　(山前浦而自營於城南魏燕王譚攻之皆敗没質軍/亦潰質棄輜重器械單將七百人赴城初盱眙太守)¶
　(沈璞到官王𤣥謨猶在滑臺江淮無警璞以郡當衝/要乃繕城浚隍積財榖儲石矢為城守之備僚屬皆)¶
　(非之朝廷亦以為過及魏兵南向守宰多棄城走或/勸璞還建康璞曰虜若以城小不顧夫復何懼若肉)¶
　(薄來攻此乃吾報國之秋諸君封侯之日也柰何去/之諸君嘗見數十萬人聚於小城之下而不敗者乎)¶
<pb:KR2o0020_WYG_037-48b>¶
　(昆陽合肥前事之明驗也衆心稍定璞收集得二千/精兵曰足矣及藏質向城衆謂璞曰虜若不攻城則)¶
　(無所事衆若其攻城則城中止可容見力爾地狹人/多鮮不為患若以質衆能退敵完城者則全功不在)¶
　(我若避罪歸都㑹資舟楫必更相蹂踐正足為患不/若勿受璞歎曰虜必不能登城敢為諸軍保之舟楫)¶
　(之計固已久息虜之殘害古今未有屠剥之苦衆所/共見其中幸者不過得驅還北國作奴婢爾彼雖烏)¶
　(合寧不憚此邪所謂同舟而濟胡越一心者也今兵/多則虜退速少則退緩吾寧可欲專功而留虜乎乃)¶
　(開門納質質見城中豐實大喜因與璞共守魏人之/南宼也不齎糧用唯以抄掠為資及過淮民多竄匿)¶
　(抄掠無所得人馬饑乏聞盱眙有積粟欲以為北歸/之資攻城不㧞即留數千人守盱眙自帥大衆南向)¶
　(由是盱眙得益完守備魏主至𤓰歩壊民廬舍及伐/葦為筏聲言欲渡江建康震懼民皆荷擔而立内外)¶
<pb:KR2o0020_WYG_037-49a>¶
　(戒嚴丹陽統内盡户發丁王公以下子弟皆從役命/劉遵考等將兵分守津要遊邏上接于湖下至蔡洲)¶
　(陳艦列營周亘江濵自采石至于暨陽六七百里太/子劭出鎮石頭總統水軍徐湛之守石頭倉城江湛)¶
　(兼領軍軍事處置悉以委焉宋主登石頭城有憂色/謂江湛曰北伐之計同議者少今日士民勞怨不得)¶
　(無慙貽大夫之憂予之過也又/曰檀道濟若在豈使胡馬至此)集覽(纂嚴纂集兵嚴/也猶曰戒嚴止)¶
　(可容見力見形甸反謂見/在城中所有之兵力也)質實(廣陵郡名注見漢武/帝元朔五年横江注)¶
　(見漢獻帝興平元年一統志云東山前浦東山在鳯/陽府盱眙縣治東山有石洞左曰靈闗右曰劔壁洞)¶
　(中曲折相通宛若仙界南山十景此居其首山上有/北望亭前浦疑即洪澤赤欄二浦洪澤在盱眙縣北)¶
　(三十里舊名破釡澗隋煬帝幸江都經此時亢旱至/則遇雨下水泛遂更今名赤欄在盱眙縣城南舊於)¶
<pb:KR2o0020_WYG_037-49b>¶
　(浦上作赤欄橋因名二浦未知孰是姑錄之以備考/焉肉薄注見晉安帝義熈十三年昆陽縣名注見漢)¶
　(帝𤣥更始元年合肥縣名注見漢靈帝中平四年于/湖縣名注見晉明帝太寧元年蔡洲注見梁武帝太)¶
　(清二年采石山名在太平府城北二十五里牛渚北/昔人於此取石因名臨江有磯曰采石唐李白嘗乘)¶
　(月與崔宗之自采石至金陵著宫錦袍坐舟中即此/處暨陽古鄉名本秦漢毘陵縣地屬㑹稽郡晉初析)¶
　(置暨陽縣屬毘陵郡梁始置江隂郡及江隂縣隋初/郡廢以縣屬常州又以利城梁豐二縣省入唐初於)¶
　(縣置暨州復析置暨陽利城二縣尋廢暨州及省二/縣入江隂縣屬常州五代時南唐置江隂軍領江隂)¶
　(縣宋或為軍或為縣元初仍為軍後陞為江隂路後/又降為州本朝初改連洋州尋復為江隂州後又為)¶
　(縣屬常州府石頭城名注見漢獻/帝建安十七年倉城未詳處所)¶
<pb:KR2o0020_WYG_037-50a>¶
　　　發明(宋主北伐之舉初意云何今乃恐懼至此魏/相有言爭恨小故者謂之忿兵兵忿者敗利)¶
　　　(人土地者謂之貪兵兵貪者破其宋主/之謂乎書宋人戒嚴守江可愧甚矣)¶
　魏及宋平¶
　　(魏主以槖駝名馬餉宋主求和請婚宋主亦餉以珍/饈異味魏主以其孫示使者曰吾逺來至此非欲為)¶
　　(功名實欲繼好援宋若能以女妻此孫我以女妻武/陵王自今匹馬不復南顧使還宋主召羣臣議之衆)¶
　　(謂冝許江湛曰戎狄無親許之無益太子劭怒謂湛/曰今二王在阨詎冝苟執異議聲色甚厲坐散劭又)¶
　　(言於宋主曰北伐敗辱數州淪破獨有斬江徐可以/謝天下宋主曰北伐自是我意江徐但不異爾由是)¶
　　(太子與江徐不平/魏亦竟不成婚)集覽(好援並去聲好契愛/之義援相救𦔳也)質實(江/徐)¶
<pb:KR2o0020_WYG_037-50b>¶
　　(謂江湛徐/湛之也)¶
　¶
　¶
　¶
　¶
　¶
　¶
御批資治通鑑綱目卷二十五下¶
