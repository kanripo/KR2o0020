# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.262024
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷五十上
<pb:KR2o0020_WYG_072-1a>¶
　欽定四庫全書¶
御批資治通鑑綱目卷五十上¶
　　(起戊午唐文宗開成三年/盡丁亥唐㦤宗咸通十年)凡三十年¶
　(戊/午)三年春正月盗射傷李石¶
　　(李石入朝有盗射之㣲傷馬驚馳歸又有盗邀擊於/坊門斷其馬尾僅而得免上大驚敕中外捕盗甚急)¶
　　(竟無/所獲)¶
　以楊嗣復李珏同平章事李石罷為節度使¶
　　(上自甘露之變意忽忽不樂兩軍毬鞠之㑹什减六/七或徘徊眺望或獨語嘆息嘗謂宰相曰朕毎讀書)¶
<pb:KR2o0020_WYG_072-1b>¶
　　(恥為凡主然與卿等論天下事則不免愁李石曰為/理不可以速成今内外小人尚多疑阻願陛下更以)¶
　　(寛御之彼有公清奉法如劉𢎞逸薛季稜者陛下亦/宜褒賞以勸為善上曰我與卿等論天下事有勢未)¶
　　(得行者退但飲醇求醉耳石承甘露之亂人情危懼/宦官恣横忘身狥國故綱紀粗立仇士良深惡之潛)¶
　　(遣盗殺之不果石懼辭位上/深知其故而無如之何從之)質實(楊嗣復華隂人於/陵之子荆南節度)¶
　　(注見漢獻帝建安十三年南郊甘露之變事在太和/九年毬鞠注見髙宗永徽三年擊鞠徘徊注見太宗)¶
　　(貞觀二十三年綱紀注/見宋文帝元嘉元年)¶
　　　發明(上書盗傷李石下書李石罷則大臣不得安/其位天子不能為之主而當時之事槩可知)¶
　　　(矣凡此類直書/于册其義自見)¶
<pb:KR2o0020_WYG_072-2a>¶
以李宗閔為杭州刺史¶
　(楊嗣復欲援進李宗閔恐為鄭覃所沮乃先令宦官/諷上上以語宰相覃果對曰陛下若憐宗閔只可量)¶
　(移若欲用之臣請避位陳夷行亦曰宗閔纎人曏以/朋黨亂政陛下奈何愛之楊嗣復曰事貴得中因與)¶
　(嗣復互相詆訐以為黨上曰與一州無傷覃等退上/謂魏謩曰宰相諠爭如此可乎對曰誠為不可然覃)¶
　(等盡忠憤激不自覺耳李固言與嗣復李珏善故引/居大政以排鄭覃陳夷行每議政之際是非鋒起上)¶
　(不能/决也)集覽(量移注見德宗貞元二十一年鋒起漢東/方朔傳變詐鋒起荀子嘗試之鋭鋒起注)¶
　(如鋒之齊起/鋭而難犯)質實(杭州注見憲宗元和/二年陳夷行潁州人)¶
夏五月禁諸道言祥瑞¶
<pb:KR2o0020_WYG_072-2b>¶
　(太和之末杜悰鎮鳯翔時有詔沙汰僧尼㑹有五色/雲見于岐山近法門寺民間訛言佛骨䧏祥以僧尼)¶
　(不安之故監軍欲奏之悰曰雲物變色何常之有未/幾獲白兎監軍又欲奏之悰曰野獸未馴且宜畜之)¶
　(旬日而斃監軍不悦畫圖獻之及鄭注代悰奏紫雲/見又獻白雉是嵗遂有甘露之變及悰判度支河中)¶
　(奏騶虞見百官稱賀上謂悰曰李訓鄭注皆因瑞以/售其亂乃知瑞物非國之慶卿在鳯翔不奏白兔真)¶
　(先覺也對曰昔河出圖伏羲以畫八卦洛出書大禹/以叙九疇皆有益於人故足尚也至於禽獸草木之)¶
　(瑞何時無之劉聰桀逆黄龍三見季龍暴虐得蒼麟/白鹿以駕芝葢以是觀之瑞豈在德願陛下專以百)¶
　(姓富安為國慶自餘不足取也上善之他日謂宰相/曰時和嵗豐是為上瑞嘉禾靈芝誠何益於事宰相)¶
　(因言春秋記災異以儆人君而不書祥瑞用此故也/遂詔諸道有瑞皆勿以聞亦勿申牒所司其祠饗受)¶
<pb:KR2o0020_WYG_072-3a>¶
　(朝奏祥/瑞皆停)集覽(騶虞説文白虎黒文尾長於身仁獸足/不履生草食自死之肉河出圖注見漢)¶
　(光武建武中元元年河洛洛出書注見同上劉聰晋/時據平陽僭國號漢季龍姓石氏晋末據襄國僭稱)¶
　(後/趙)質實(鳯翔府名注見周顯王八年岐沙汰注見宋/孝武大眀二年岐山在鳯翔府岐山縣東北)¶
　(一十里山有兩岐故名亦曰天柱山其峯髙峻状若/柱然禹貢導岍及岐太王邑於岐山之下文王時鳯)¶
　(鳴岐山皆此地俗名鳯凰堆法門寺在鳯翔府扶風/縣北二十五里唐憲懿二宗迎佛骨之所河中府名)¶
　(注見周赧王/十二年蒲坂)¶
秋八月義武節度使張璠卒質實(義武節度注見周威/烈王二十三年中山)¶
　(璠在鎮十五年為幽鎮所憚及有疾請入朝未報戒/其子元益舉族歸朝毋得效河北故事及薨詔以李)¶
<pb:KR2o0020_WYG_072-3b>¶
　(仲遷/代之)集覽(幽鎮幽州盧龍藩鎮鎮州成德藩鎮河北/故事注見憲宗元和十五年以故事勸)¶
詔神䇿将吏改官皆先奏聞¶
　(開成以來神䇿将吏遷官多不聞奏直牒中書令覆/奏施行遷改殆無虚日至是始詔皆先奏聞状至中)¶
　(書然後檢/勘施行)¶
冬十月太子永卒考證(卒當作暴卒○謹按唐無父子/之恩是以儲貳多不安其位文)¶
(宗惟一子不思繼體之重擇賢師傅以教誘輔翼之乃/聴楊賢妃譖毁卒不免死晩年不得已立兄子又為中)¶
(人廢殺之傳至武宣立不以正遂有兄弟不相為後之/議拜姪之嫌雖身後入太廟亦不能自安皆文宗有以)¶
(自取之文宗果能恤其子必不至於/若是也當因本文書曰太子永暴卒)¶
<pb:KR2o0020_WYG_072-4a>¶
　(初太子永之母王德妃無寵為楊賢妃所譖而死太/子頗好遊宴眤近小人賢妃日夜毁之上召宰相及)¶
　(兩省御史郎官議廢之皆言太子年少容有改過國/本至重豈可輕動中丞狄兼謩論之尤切至於涕泣)¶
　(給事中韋温曰陛下惟一子不教䧟之至是豈獨太/子之過乎翰林及六軍使數十人復表論之上意稍)¶
　(解宦官宫人坐流死/者數十人至是暴薨)質實(韋温京兆/人綬之子)¶
　　書法(漢董后唐憲宗暴崩書暴崩永暴薨矣則曷/為止書卒病文宗也文宗不明不能庇及其)¶
　　(子其暴薨也視之恬不為異綱目/從其恒辭而書之所以病其上也)¶
　　發眀(浸潤之譖膚受之愬不行馬可謂明也已矣/可謂逺也已矣文宗君德不剛僅得一子乃)¶
　　(以浸潤之譖欲加廢黜雖賴羣臣力諌其意稍解/而終以不免故太子實暴卒而綱目止書其卒者)¶
<pb:KR2o0020_WYG_072-4b>¶
　　(所以著文宗昏蔽之失雖其子之死且不能明若/其自以病卒然爾嗚呼儲貳之重宗祧所繫近在)¶
　　(宫庭之内而曖昧若此則四海之廣匹庶之賤欲/望其幽枉畢達蓋亦戞戞乎其難矣宜乎書法如)¶
　　(此以譏其/不眀也)¶
以郭旼為邠寧節度使¶
　(上問栁公權以外議對曰郭旼除邠寧外間頗以為/疑上曰旼尚父之姪太后叔父自金吾作小鎮外間)¶
　(何尤焉對曰非謂旼不應為節度使也聞陛下近取/旼二女入宫有之乎上曰然入參太皇太后耳公權)¶
　(曰外間不知皆云旼納女後宫故得方鎮上曰然則/奈何對曰獨有自南内遣歸其家則外議自息矣上)¶
　(即日/從之)集覽(旼與旻同尚父郭子儀也代宗尊之為尚/父猶太公望為周師尚父説者謂可尚可)¶
<pb:KR2o0020_WYG_072-5a>¶
　(父天子師也南内興/慶宫也郭太后所居)質實(郭旼華州鄭縣人邠寧節/度注見肅宗上元元年金)¶
　(吾官名注見漢武帝/太初元年執金吾)¶
以張元益為代州刺史¶
　(易定監軍奏軍中不納李仲遷請以張元益為留後/宰相議發兵討之上曰易定地狹人貧軍資半仰度)¶
　(支急之則無所不為緩之則自然生瓊但謹備四境/以俟之乃除元益代州刺史頃之軍中果有異議元)¶
　(益出/定州)質實(易定二州名易注見周世宗顯德六年定/注見周威烈王二十三年中山代州注見)¶
　(秦王政三年鴈門度攴官/名注見太宗貞觀十三年)¶
吐蕃彜泰贊普死考異(提要死/誤作卒)¶
<pb:KR2o0020_WYG_072-5b>¶
　(彜泰多病不能為邊患弟逹磨立荒滛/殘虐國人不附災異相繼吐蕃益衰)質實(吐蕃西/羌種名)¶
　(注見太宗/貞觀八年)¶
(己/未)四年春三月司徒中書令晋文忠公裴度卒考異(此/誤)¶
(書/諡)考證(當去文忠二字/分註諡文忠)¶
　(度鎮河東以疾求歸東都詔入知政事正月至京師/不能入見勞賜旁午至是薨上怪度無遺表問其家)¶
　(得半藁以儲嗣未定為憂言不及私度身貌不踰中/人而威望逺達四夷四夷見唐使輙問度老少用捨)¶
　(以身擊國家輕重如/郭子儀者二十餘年)質實(晋州名注見漢獻帝建安/七年河東河東郡名注同)¶
　(上年東都注見秦莊襄王元年三川京師注見周顯/王二十五年旁午注見漢昭帝元平元年中人注見)¶
<pb:KR2o0020_WYG_072-6a>¶
　(漢元帝初/元二年)¶
　　書法(書官書爵書諡終唐世五人而已狄仁傑宋/璟李晟馬燧裴度皆忠賢也舍是大臣卒無)¶
　　(具官爵/諡者矣)¶
夏五月鄭覃罷為右僕射陳夷行罷為吏部侍郎¶
　(上與宰相論政事陳夷行言不宜使威權在下李珏/曰夷行意疑宰相中有弄陛下威權者耳臣屢求退)¶
　(茍得王傅臣之幸也鄭覃曰陛下開成元年二年政/事殊羙三年四年漸不如前楊嗣復曰元年二年鄭)¶
　(覃夷行用事三年四年臣與李珏同之罪皆在臣因/叩頭曰臣不敢更入中書遂趨出上召還勞之覃起)¶
　(謝曰此乃嗣復不容臣耳嗣復曰覃言政事一年不/如一年非獨臣應得罪亦上累聖德退三表辭位上)¶
<pb:KR2o0020_WYG_072-6b>¶
　(召出之而罷覃及夷行覃性清儉/夷行亦耿介故嗣復等深疾之)集覽(茍得王傅茍/猶言但也但)¶
　(得為諸王/之傅幸矣)質實(耿介注見陳武/帝永定二年)¶
以姚勗檢校禮部郎中¶
　(上以鹽鐡推官姚朂能鞫疑獄命權知職方員外郎/右丞韋温奏郎官朝廷清選不宜以賞能吏上乃以)¶
　(朂檢校禮部郎中仍充舊職楊嗣復曰温志在澄清/流品若有吏能者皆不得清流則天下之事孰為陛)¶
　(下理之恐似衰晉之風然/上素重温終不奪其所守)集覽(流品注見𤣥宗開/元十七年流外)¶
秋七月以崔鄲同平章事質實(崔鄲貝州武/城人邠之弟)○冬十月¶
立陳王成羙為皇太子¶
<pb:KR2o0020_WYG_072-7a>¶
　(楊妃請立皇弟安王溶為嗣上謀於宰相李珏非之/乃立敬宗少子成羙為皇太子上幸㑹寧殿作樂有)¶
　(童子縁橦一夫來徃走其下如狂上怪之左右曰其/父也上泫然流涕曰朕貴為天子不能全一子召教)¶
　(坊劉楚材宫人張十十等數人責之曰搆害太子皆/爾曹也付吏殺之因是感傷舊疾遂増十一月疾少)¶
　(間坐思政殿召當直學士周墀問曰朕可方前代何/主對曰陛下堯舜之主也上曰朕豈敢比堯舜所以)¶
　(問卿者何如周赧漢獻耳墀驚曰彼亡國之主豈可/比聖德上曰赧獻受制於彊諸侯今朕受制於家奴)¶
　(以此言之殆不如也因泣下霑襟墀伏地流涕自是/不復視朝胡氏曰欲除太子者賢妃楊氏也劉楚材)¶
　(張十十之徒奉承妃意而已文宗乃以䧟害/之罪加之而不知楊氏之情其不明至是哉)集覽(縁/橦)¶
　(縁循也橦傳江反柱也漢武時享四/夷之客作巴俞都盧尋橦縁竿戯)質實(陳州名注/見周赧王)¶
<pb:KR2o0020_WYG_072-7b>¶
　(三十七年安州名注見周世宗/𩔰徳五年安陸周墀汝南人)¶
囘鶻相掘羅勿弑彰信可汗¶
　(國人立㕎馺特勒為可汗㑹歳/疫大雪羊馬多死囘鶻遂衰)集覽(㕎馺特勒㕎苦/盍反馺蘇市反)¶
　(㕎馺其名也囘鶻俗/謂其子弟曰特勒)質實(囘鶻北狄種名注見太宗/貞觀元年可汗夷狄君長)¶
　(號注見漢後/王景耀四年)¶
　　書法(蠻夷書殺此其書弑何相弑之也相弑之則/曷為書弑為相而弑其君則不可以恒辭書)¶
　　(矣登里德宗建中元年烏介武宗㑹昌六年亦相/弑之則何以書殺非中國所冊命也非冊命則固)¶
　　(不可以中國之法治矣忠貞德宗貞元六年昭禮/太和六年亦冊命也則其不書弑何忠貞昭禮骨)¶
<pb:KR2o0020_WYG_072-8a>¶
　　(肉相殘王者不治夷狄雖以中國之法治之亦難/乎責之以詳也故雖中國所命立必相弑之而後)¶
　　(始書弑終綱目夷蠻/書弑六詳齊丁丑年)¶
是歳天下户數四百九十九萬六千七百五十二¶
　　書法(自廣德甲辰書天下户口之数二百九十餘/萬至是六十六年所增者二百萬耳甫及天)¶
　　(寳之半生聚/之難如此哉)¶
(庚/申)五年春正月立潁王瀍為皇太弟廢太子成美為陳¶
王¶
　(上疾甚命知樞宻劉𢎞逸薛季稜引楊嗣復李珏至/禁中欲奉太子監國中尉仇士良魚𢎞志以太子之)¶
<pb:KR2o0020_WYG_072-8b>¶
　(立功不在己乃言太子㓜且有疾矯詔立瀍為太弟/以成羙冲㓜復封陳王瀍沈榖有斷喜愠不形於色)¶
　(與安王溶皆/素為上所厚)質實(潁州名注見梁武帝天監二年/禁中注見宋孝武大明六年)¶
　　書法(廢立者仇士良矯詔耳不書矯詔何病文宗/也帝惟一子不能全之至於暴薨而莫之悟)¶
　　(遂子其姪焉而又使姦臣得以廢之綱目/書立書廢無異辭若曰帝實為之也云爾)¶
帝崩太弟殺陳王成羙遂即位考證(太弟當作/太弟瀍)¶
　(上崩仇士良説太弟賜楊賢妃安王溶陳王成羙死/敕大行以十四日殯成服諌議大夫裴夷直上言期)¶
　(日太逺不聽時士良等追怨文宗凡樂工及内侍得/幸者誅貶相繼夷直復上言陛下繼統宜速行喪禮)¶
　(早議大政以慰天下而未及數日屢誅戮先帝近臣/驚率土之視聽傷先帝之神靈人情何瞻國體至重)¶
<pb:KR2o0020_WYG_072-9a>¶
　(若使此軰無罪固不可刑若其有罪旬日何晩不聽/太弟即位是為武宗胡氏曰昔成王有疾不以疾病)¶
　(困殆而正衣冠就公卿出經遠保世之格言女子小/人何由得行其私姦謀匿計何由得乗其隙此固周)¶
　(召作聖之功而成王敬德之效也文宗有羙質而無/聖學故於始終大節懵懵焉不然當疾病之時自力)¶
　(御殿引召宰執面命太子臨見羣臣仇士良軰雖欲/移易亦安得而移易哉故孔子作春秋公薨必書其)¶
　(所其垂教之/意深矣遠矣)集覽(大行風俗通曰天子新崩未有定/諡故稱大行皇帝周召作聖之功)¶
　(此是周公召公能作聖之功也書多方惟狂克念作/聖蔡氏傳曰愚而能念於善則可為聖矣成王敬德)¶
　(之效此亦成王知敬德之效也書召誥王其疾敬德/蔡氏傳曰言德不可不敬也容可緩乎自力御殿自)¶
　(力猶言力疾也天子所止/謂之御謂帶病勉力升殿)¶
<pb:KR2o0020_WYG_072-9b>¶
　　書法(賀善贊曰文宗恭寛勤儉多可紀者然深惡/朋黨而不知所辨欲去宦閹而不知所倚篇)¶
　　(中所載非二李之出入則訓注之始末也至於太/子以暴薨而不書暴太弟以矯詔立而不書矯綱)¶
　　(目尢不滿焉○即位書遂譏遽也陳覇先嘗書之/矣於是再見武宗有富天下之私汲汲於成羙之)¶
　　(死書曰殺陳王成羙遂即位陋之也於/是殺安王溶不書舉其重者而已矣)¶
　　發明(成羙既為太子而無故廢之則太弟之立葢/攘奪而得之耳然成羙本封陳王今止還其)¶
　　(故爵則在成羙初無加益况始焉成羙之立出於/文宗本心今太弟何為必欲殺之葢武宗樂乎其)¶
　　(位有利欲之心志在除去已逼故雖仇士良納説/而綱目必曰太弟殺之者推原其本責有所歸故)¶
　　(也嗚呼武宗之得國如此/雖欲享年有永胡可得哉)¶
<pb:KR2o0020_WYG_072-10a>¶
夏五月楊嗣復罷以崔珙同平章事質實(崔珙博陵/人題之子)○¶
秋八月葬章陵質實(一統志云章陵在西安府富/平縣西北二十里天乳山)○李¶
珏罷九月以李德裕同平章事¶
　(初上之立非宰相意故楊嗣復李珏相繼罷去召德/裕而相之德裕入謝言於上曰致理之要在於辯羣)¶
　(臣之邪正夫邪正二者勢不相容正人指邪人為邪/邪人亦指正人為邪人主辯之甚難臣以為正人如)¶
　(松栢特立不倚邪人如藤蘿非附他物不能自起故/正人一心事君而邪人競為朋黨先帝深知朋黨之)¶
　(惠然所用卒皆朋黨之人良由執心不定故姦邪得/乗間而入也夫宰相不能人人忠良或為欺罔主心)¶
　(始疑於是旁詢小人以察執政如德宗末年所聽任/者惟裴延齡輩宰相署敕而已此政事所以日亂也)¶
<pb:KR2o0020_WYG_072-10b>¶
　(陛下誠能愼擇賢良以為宰相有姦罔者立黜去之/常令政事皆出中書推心委任堅定不移則天下何)¶
　(憂不理哉又曰先帝於大臣好為形迹小過皆含容/不言日累月積以至禍敗兹亊大誤願陛下以為戒)¶
　(臣等有罪陛下當面詰之小過則容其悛改大罪則/加之誅譴如此君臣之際無疑閒矣上嘉納之初德)¶
　(裕在淮南敕召監軍楊欽義知樞宻德裕待之無加/禮欽義銜之德裕一日延之堂中贈以珍玩數牀欽)¶
　(義大喜過望行至汴州詔復還淮南欽義盡歸德裕/所贈德裕卒與之後欽義竟知樞宻德裕柄用頗有)¶
　(力/焉)集覽(柄用前漢谷永傳方見柄用注/柄權也言任用之而授以權)質實(汴州注/見周顯)¶
　(王二十九/年大梁)¶
冬十月黠戞斯攻囘鶻破之囘鶻嗢没斯款塞求内附¶
<pb:KR2o0020_WYG_072-11a>¶
　(初伊吾之西焉耆之北有黠戞斯部落即古之堅昆/唐初結骨也乾元中為囘鶻所破不通中國其人悍)¶
　(勇吐蕃囘鶻常賂遺之假以官號回鶻既衰其酋長/阿熱始自稱可汗囘鶻擊之連兵三十餘年反為所)¶
　(敗㕎馺被殺諸部逃散可汗兄弟嗢没斯等及其相/赤心那頡啜各帥其衆抵天德塞下貿榖食且求内)¶
　(附天德軍使温德彜奏回鶻潰兵侵逼西/城詔振武節度使劉沔屯雲迦闗以備之)集覽(黠戞/斯黠)¶
　(下八反戞紇黠反注見漢宣帝黄龍元年堅昆嗢没/斯可汗兄弟之名也嗢烏没反赤心囘鶻之相名即)¶
　(沙陀朱邪赤心也注見髙宗永徽三年朱邪那/頡啜亦回鶻之相名也頡奚結反啜株悦反)正誤¶
　(其相赤心今按赤心人名囘鶻相也武宗㑹昌二年/為嗢没斯所殺會昌三年回鶻侵逼振武石雄等帥)¶
　(沙陀朱邪赤心三部襲其武帳至㦤宗咸通十年朱/邪赤心以討龎勛功賜姓名李國昌為大同節度使)¶
<pb:KR2o0020_WYG_072-11b>¶
　(乃李克用之父/也集覽誤甚)質實(伊吾郡名注見漢明帝永平十/五年焉耆西域國名注見宋文)¶
　(帝元嘉十二年堅昆西域國名注見漢宣帝黄龍元/年結骨注同上年堅昆酋長注見漢帝𤣥更始二年)¶
　(天德軍注見憲宗元和八年西城未詳/處所振武節度注見憲宗元和八年)¶
魏博節度使何進滔卒子重順知留後質實(魏博節度/注見漢成)¶
(帝綏和二/年魏郡)○蕭太后徙居積慶殿○十一月以裴夷直¶
為杭州刺史¶
　(故事新天子即位兩省官同署名上/之即位也夷直漏名由是出為刺史)質實(杭州注見/憲宗元和)¶
　(二年兩省注見/中宗景龍二年)¶
<pb:KR2o0020_WYG_072-12a>¶
以李中敏為婺州刺史¶
　(内謁者監仇士良請以開府䕃其子為千牛給事中/李中敏判云開府階誠宜䕃子謁者監何由有兒士)¶
　(良慙恚李德裕亦以中敏為楊嗣復之黨惡之出為/刺史胡氏曰李中敏判語雖近戯然深得事實仇士)¶
　(良雖恚終無如之何留之朝廷豈不為南牙之/助李德裕乃以楊嗣復之黨逐之其失大矣)集覽¶
　(千牛句絶官名也掌/執御刀以宿衛者)質實(李中敏隴西人婺州注見/晉哀帝興寧三年東陽南)¶
　(牙注見中宗/嗣聖十四年)¶
(辛/酉)武宗皇帝㑹昌元年春二月囘鶻立烏介可汗○三¶
月以陳夷行同平章事○殺知樞宻劉𢎞逸薛季稜貶¶
<pb:KR2o0020_WYG_072-12b>¶
楊嗣復李珏逺州刺史裴夷直驩州司馬考異(珏字甫/字下並)¶
(漏為/字)¶
　(劉𢎞逸薛季稜有寵於文宗仇士良惡之上之立非/二人及宰相意故嗣復李珏既罷士良屢譖𢎞逸等)¶
　(勸上除之於是賜二人死仍遣中使就誅嗣復及珏/杜悰奔馬見李德裕曰天子年少新即位兹事不宜)¶
　(手滑德裕乃與崔珙崔鄲陳夷行三上奏曰德宗疑/劉晏動揺東宫而殺之中外咸以為寃兩河不臣者)¶
　(得以為辭德宗後悔錄其子孫文宗疑宋申錫交通/藩邸竄謫至死既而追悔為之出涕嗣復等若有罪)¶
　(當先行訊鞫俟罪状著白誅之未晩今遽遣使誅之/人情震駭願開延英賜對遂入泣涕極言上命之坐)¶
　(者三德裕等曰臣等願陛下免二人於死勿使既死/而衆以為寃今未奉聖㫖臣等不敢坐乆之上乃曰)¶
<pb:KR2o0020_WYG_072-13a>¶
　(特為卿等釋之德裕等躍下階舞蹈上召升坐歎曰/朕嗣位之際宰相何嘗比數李珏季稜志在陳王嗣)¶
　(復𢎞逸志在安王陳王猶是文宗遺意安王則專附/楊妃曏使安王得志朕那復有今日德裕等曰兹事)¶
　(曖昧虚實難知遂追還二使更貶嗣復等胡氏曰有/臣民必立之君猶男女必為夫婦非人欲乃天理也)¶
　(然聖賢當之常以不克負荷為憂不敢以為樂也惟/父兄不能公心建擇大臣不能公心推奉贊私立少)¶
　(啟經營貪欲之心於是得之者據非所據而欣怨之/情各有分屬而天下之理亂矣武宗之言何其陋哉)¶
　(文宗既以成羙為太子矣使宰相又生他意卜度藩/王其不忠大矣萬一陳王果不可立則天下固歸安)¶
　(王武宗亦無越次之理也故武宗雖氣志英邁有處/斷之才而局量褊廹無涵容之度所以功未及成年)¶
　(不克夀子弗克立其為殺溶及/成羙之報不亦著明而可戒乎)集覽(比數句絶並上/聲謂當時宰相)¶
<pb:KR2o0020_WYG_072-13b>¶
　(皆不以我為意也/卜度猶言忖料)質實(驩州注見隋煬帝大業元年延/中使注見𤣥宗開元十五年)¶
　(英殿名注見德宗貞元三年曖昧説文云/日色不明貎萬一注見髙祖武德九年)¶
　　書法(劉薛宦官耳書殺何無罪也書殺𢎞逸季稜/貶嗣復珏等而武宗富天下之陋益無以自)¶
　　(揜矣終綱目宦官書殺三吕强王守澄劉/𢎞逸等兩下相殺不與焉曹知慤田令孜)¶
　　發明(王者君臨四海任社稷之重常慮弗克負荷/詎敢以位為樂故雖南面九五出於人心天)¶
　　(命之不容釋而朽索六馬隕淵春氷之懼毎軫于/𠂻此固古先帝王之事也武宗越次而立雖出於)¶
　　(一時閹宦之手是亦有命存焉胡為既已得國乃/復追怨當時将相大臣必欲置之死地而後已是)¶
　　(何識見不髙德量不𢎞如此此綱目於劉𢎞逸楊/嗣復輩所以書殺書貶而不言其罪也夫當繼體)¶
<pb:KR2o0020_WYG_072-14a>¶
　　(之初命吉凶命歴年莫不由之而其施/為遽己若是則識者可以占終矣惜哉)¶
夏六月詔羣臣言事毋得乞留中¶
　(詔臣下言人罪惡並應請付御史臺按問毋得乞留/中以杜讒邪其後上復謂宰相曰文宗好聽外議諌)¶
　(官言事多不著名有如匿名書李德裕曰臣頃在中/書文宗猶不爾此乃李訓鄭注&KR1623;文宗以術御下遂)¶
　(成此風人主但當推誠任人有欺罔者威以明刑孰/敢哉上善之范氏曰朝廷者四方之極也非至公無)¶
　(以絶天下之私非至正無以止天下之邪人君不正/其心而以術御下是自行詐也何以禁臣下之欺乎)¶
　(是以術行而欺愈多智用而心愈勞葢以詐勝詐未/有能相一者也禮曰王中心無為也以守至正夫惟)¶
　(正不可得而欺欺則不容/於誅矣豈不約而易守哉)¶
<pb:KR2o0020_WYG_072-14b>¶
　　書法(書予之也武宗之失有富天下之私有崇道/敎之惑至他羙則綱目未嘗没之故詔言事)¶
　　(毋得乞留中則書以髙少逸為/給事中鄭朗為諫議大夫則書)¶
以何重順為魏博節度使¶
　(賜名/𢎞敬)¶
上受法籙於趙歸真考異(上當/作帝)¶
　(拾遺王哲/切諌坐貶)¶
　　書法(司馬承禎不書道士予之也歸真道士也其/不書何畧之也書受法籙則其為道士明也)¶
　　(是故史崇恩以五品階書道士劉𤣥静以學士書/道士軒轅集以迎書道士杜光庭以諌議大夫書)¶
<pb:KR2o0020_WYG_072-15a>¶
　　(道士皆處非/其據者也)¶
秋九月詔河東振武備囘鶻¶
　(天德軍使田牟欲擊囘鶻以求功奏稱囘鶻叛将嗢/没斯等侵逼塞下請自出兵驅逐上命朝臣議之議)¶
　(者以為擊之便李德裕曰窮鳥入懐猶當活之况囘/鶻屢建大功今為鄰國所破遠依天子未嘗犯塞奈)¶
　(何乗其困而擊之宜遣使者鎮撫賜以糧食此漢宣/帝所以服呼韓邪也陳夷行曰此所謂借宼兵資盗)¶
　(糧也不如擊之德裕曰今天德城兵纔千餘若戰不/利城䧟必矣不若以恩義撫而安之必不為患上問)¶
　(德裕嗢没斯降可保信乎對曰朝中之人臣不敢保/况敢保數千里外戎狄之心乎然嗢没斯自去年九)¶
　(月至天德今年二月烏介始立自無君臣之分豈可/謂之叛将願且詔河東振武嚴兵保境以備之仍詔)¶
<pb:KR2o0020_WYG_072-15b>¶
　(田牟毋得邀/功生事從之)集覽(呼韓邪注見宋文/帝元嘉二十三年)¶
以牛僧孺為太子太師¶
　(先是僧孺鎮襄陽漢水溢壊民/居李德裕以為僧孺罪而廢之)質實(襄陽府名注見/漢獻帝建安十)¶
　(二年漢水/注同上年)¶
盧龍軍亂冬十月雄武軍使張仲武討平之詔以仲武¶
知留後¶
　(初盧龍軍亂殺節度使史元忠推牙将陳行泰主留/務表求節鉞李德裕曰河朔事勢臣所熟諳比來朝)¶
　(廷遣使太速故軍情遂固若置之數月不問必自生/變今請勿遣使以觀之既而軍中果殺行泰立張絳)¶
<pb:KR2o0020_WYG_072-16a>¶
　(復求節鉞朝廷亦不問雄武軍使張仲武起兵擊絳/且遣軍吏吳仲舒奏表以聞詔宰相問状仲舒言行)¶
　(泰絳皆逰客故人心不附仲武幽州舊将性忠義通/書習事人心向之計今軍中已逐綘矣李德裕問雄)¶
　(武士卒幾何對曰軍士土團合千餘人德裕曰兵少/何以立功對曰在得人心不在兵多德裕又問萬一)¶
　(不克如何對曰幽州糧食皆在媯州及圠邊七鎮萬/一未能入則據居庸闗絶其糧道幽州自困矣德裕)¶
　(奏行泰綘皆使大将上表脅朝廷邀節鉞故不可與/今仲武表請討亂與之有名乃以仲武知盧龍留後)¶
　(仲武尋/克幽州)集覽(土團土謂土著團謂團結唐代宗時定/諸州兵其召募給家糧春冬衣者謂之)¶
　(官建其差㸃土人春夏歸農秋冬追集給身糧醤菜/者謂之團結居庸闗漢地志雲中郡有居庸闗括地)¶
　(志云居庸在幽州昌平縣西北四十里淮南子曰天/下有九塞居庸其一焉南俯臨軍都因名軍都闗亦)¶
<pb:KR2o0020_WYG_072-16b>¶
　(名納款闗羅壁識遺曰河北以居庸諸闗為要闗居/燕百里外闗外名虎北口即漢上谷郡其山西連太)¶
　(行東亘遼海狼居胥諸山為襟帶闗南相通處路遶/兩崖間風起人行或為所掀彭文子謂隘如線側如)¶
　(傾其峻捫參其降趍井下有澗巨石磊磈凡四十五/里艱折萬状山北寒氣先山南兩月案在今大都東)¶
　(北距都一百一十里至闗南/口入闗山行六十里出北口)質實(盧龍軍注見漢武/帝元朔二年肥如)¶
　(節鉞注見德宗興元元年雄武軍注見漢後主建興/八年幽州注見髙祖武德四年媯州注見晉懐帝永)¶
　(嘉五年廣寗一統志云居庸闗在順天府北一百二/十里兩山夾峙一水旁流闗跨南北四十里懸崖峭)¶
　(壁最為要險淮南子曰天下有九塞居庸其一焉闗/之南重巒疊嶂吞竒吐秀蒼翠可愛為京師八景之)¶
　(一名曰居/庸疊翠)¶
<pb:KR2o0020_WYG_072-17a>¶
　　書法(於是詔在未平之先耳先書討平之何仲武/得人心可以䇿其必能平亂矣先書平所以)¶
　　(見其非/輕授也)¶
十一月遣使訪問太和公主¶
　(李德裕言回鶻破亡太和公主未知所在若不遣使/訪問則戎狄必謂國家降主虜庭本非愛惜既負公)¶
　(主又傷虜情請遣使齎詔詣/嗢没斯令轉逹公主從之)質實(太和公主太和縣/名注見梁武帝天)¶
　(監四年公主/憲宗之女)¶
　　書法(書予存厚也故/自此凡四書之)¶
崔鄲罷○十二月遣使慰問囘鶻烏介可汗¶
<pb:KR2o0020_WYG_072-17b>¶
　(初黠戞斯自謂李陵之後與唐同姓既破回鶻得太/和公主遣逹干十人奉以歸唐回鶻烏介可汗引兵)¶
　(邀擊殺逹干質公主南渡磧屯天德軍境上公主遣/使上表為可汗求册命烏介又使其相上表借振武)¶
　(一城以居上乃遣使慰問賑米二萬斛賜敕書喻以/宜率部衆漸復舊疆漂寓塞垣殊非良計借城未有)¶
　(此比或欲但求聲援亦須且於漠南駐止朕當許公/主入覲親問事宜儻須應接必無所吝尋遣使行冊)¶
　(命而烏介屢擾邊境遂不果行初李德裕議遣使慰/撫囘鶻且運糧以賜之陳夷行深以為不可德裕曰)¶
　(今徴兵未集天德孤危儻不以此噉之且使安/静萬一天德䧟没咎将誰歸夷行遂不敢言)集覽¶
　(逹干囘鶻大/臣稱曰逹干)質實(李陵隴西成紀人廣之孫漢武帝/時為騎都尉将兵擊匈奴戰敗降)¶
　(虜/)¶
<pb:KR2o0020_WYG_072-18a>¶
(壬/戌)二年春正月以張仲武為盧龍節度使○二月以李¶
紳同平章事○以柳公權為太子詹事¶
　(散騎常侍柳公權素與李德裕善崔珙奏為/集賢學士德裕以恩非己出因事左遷之)質實(左/遷)¶
　(注見漢宣帝/元康二年)¶
三月以劉沔為河東節度使¶
　(初上以囘鶻近塞遣兵部侍郎李拭廵邊察将帥/能否拭還稱沔有威畧可任大事遂以沔鎮河東)¶
夏四月嗢没斯帥衆來降¶
　(嗢没斯以赤心桀黠難知先告田牟云赤心謀犯塞/乃誘殺之那頡啜収衆東走田牟奏囘鶻侵擾不已)¶
<pb:KR2o0020_WYG_072-18b>¶
　(已出兵拒之李德裕曰田牟殊不知兵戎狄長於野/戰短於攻城牟但應堅守以待諸道兵集今全軍出)¶
　(戰萬一失利城中空虚何以自固望亟遣中使止之/如已交鋒即詔塞下羌渾各出兵&KR0108;擊面詔田牟招)¶
　(誘降者轉致太原嗢没斯誠偽雖未可知然要早加/官賞令諸蕃知但責可汗犯順非盡欲滅囘鶻石雄)¶
　(善戰無敵請以為天德副使佐田牟用兵/上皆從之嗢没斯帥其衆三千餘人來降)集覽(羌渾/注見)¶
　(代宗大/歴九年)質實(太原府名注見齊明/帝建武三年并州)¶
羣臣上尊號¶
　(上信任德裕仇士良惡之㑹上受尊號将御樓宣赦/士良揚言於衆曰宰相與度支議减禁軍衣糧芻粟)¶
　(如此則軍士必於樓前諠譁德裕聞之自訴於上上/怒遽遣中使宣諭兩軍初無此事且赦出朕意非由)¶
<pb:KR2o0020_WYG_072-19a>¶
　(宰相士良乃/惶愧稱謝)¶
五月以嗢没斯為懐化郡王¶
　(賜姓李氏名思忠以/其所部為歸義軍)¶
張仲武擊囘鶻破之¶
　(那頡啜南趣雄武軍窺幽州張仲武遣兵迎擊大破/之降七千帳那頡啜走烏介殺之烏介衆尚十萬駐)¶
　(於大同軍北表求糧食牛羊且請執送嗢没斯等詔/報糧食聽於振武糴三千石牛稼穡之資中國禁人)¶
　(屠宰羊出於北邊雜虜國家未嘗科調嗢没斯自本/國初破先投塞下已受其降難虧信義前可汗正以)¶
　(猜虐無親致内離外叛今可汗失地遠客尢宜/深矯前非若復骨肉相殘則左右誰敢自保)質實¶
<pb:KR2o0020_WYG_072-19b>¶
　(大同軍注見秦/王政三年雲中)¶
陳夷行罷○秋七月以李讓夷同平章事質實(李讓夷/隴西人)¶
○八月囘鶻入冦詔諸道出兵禦之¶
　(先是屢詔烏介可汗帥衆北還烏介不奉詔至是突/入大同川驅掠河東雜虜牛馬數萬轉鬬至雲州詔)¶
　(諸道發兵俟來春討之賜可汗書曰可汗來投撫納/備至今尚近塞未議還蕃侵掠雲朔鈔擊羌渾中外)¶
　(將相咸請誅翦朕情深屈己未欲幸災可汗宜速擇/良圖無貽後悔又命李德裕代劉沔答回鶻相書曰)¶
　(囘鶻遠來依投當效呼韓邪遣子入侍身自入朝而/乃睥睨邊城桀驁自若求援繼好豈宜如是所云胡)¶
　(人易動難安若令忿怒不可復制囘鶻為紇吃斯所/破遺骸棄於草莽墳墓隔在天涯忿怒之心不施於)¶
<pb:KR2o0020_WYG_072-20a>¶
　(彼而蔑棄仁義逞志中華昔郅支不事大漢竟自夷/滅徃事之戒得不在懐德裕言若如前詔俟來春驅)¶
　(逐回鶻則乗彼羸困而官軍免盛寒之苦若慮河水/既合回鶻復有馳突須早驅逐則當及天時未寒决)¶
　(䇿於數日之間今聞外議互有異同若不一詢羣情/終為浮辭所撓乃詔公卿集議議者多以為宜俟來)¶
　(春初奚契丹羈屬回鶻各有監使督貢賦詗唐事至/是張仲武遣牙将石公緒統二部殺其監使回鶻移)¶
　(營避之振武節度使李忠/順與李思忠進擊破之)集覽(烏介回鶻可汗之號/紇吃斯紇下没反吃)¶
　(亦作扢音居乞反紇吃斯即黠戞斯也本曰結骨後/世得其地者訛轉結骨稍號為紇骨亦曰紇吃斯云)¶
　(郅攴郅支骨都侯匈奴單于名也漢元帝時甘延夀/與陳湯發兵斬之於康居國郅音職日反奚注見陳)¶
　(宣帝太建十三年契丹/注見晉安帝義熈二年)質實(一統志云大同川本周/時地名戰國趙置雲中)¶
<pb:KR2o0020_WYG_072-20b>¶
　(縣於此漢為鴈門郡平城縣地東漢末廢曹魏復置/屬新興郡晉屬鴈門郡後魏屬代尹北齊置雲中縣)¶
　(隋初改為雲内縣屬朔州後屬馬邑郡唐初廢貞觀/中置定襄縣尋廢開元中復置改縣曰雲中為雲州)¶
　(治遼析雲中置大同縣金元仍舊至本朝因之為大/同府治所仍屬焉雲朔二州名雲注見秦王政三年)¶
　(雲中朔注見漢髙帝六年馬邑呼韓邪遣子入侍事/在漢宣帝甘露元年睥睨注見哀帝天祐十六年)¶
以白敏中為翰林學士¶
　(上聞白居易名欲相之以問李德裕德裕素惡居易/乃言居易衰病不任朝謁其從弟敏中辭學不减居)¶
　(易且有器識/故有是命)質實(白敏中/下邽人)¶
　　發明(書敏中為學士文無異詞然分注載德裕素/惡居易之事于下此乃李林甫元載盧杞之)¶
<pb:KR2o0020_WYG_072-21a>¶
　　(故智也德裕所為如此/其相業不終豈不宜哉)¶
冬十一月遣使賜太和公主冬衣¶
　(黠戞斯遣使言先遣逹干奉送公主久無聲問恐為/姦人所隔上遣使入回鶻賜公主冬衣乃命李德裕)¶
　(為書賜公主曰先朝割愛降婚義寧家國今囘鶻所/為甚不循理姑為國母足得指揮若不禀命則是棄)¶
　(絶姻好今日已後/不得以姑為詞)¶
以髙少逸為給事中鄭朗為諌議大夫¶
　(初上頗好畋獵及武戯五坊小兒賞賜甚厚嘗謁太/后從容問為天子之道太后勸以納諌上退閲諌疏)¶
　(多以遊獵為言自是出畋稍希五坊無復横賜至是/復幸涇陽校獵諌官髙少逸鄭朗諌曰陛下比來逰)¶
<pb:KR2o0020_WYG_072-21b>¶
　(獵稍頻出城太遠侵星夜歸萬幾矌廢上改容謝之/謂宰相曰本置諫官使之論事朕欲時時聞之宰相)¶
　(皆賀乃遞/遷以賞之)質實(五坊注見德宗貞元二十一年從容/注見秦二世三年涇陽縣名注見周)¶
　(赧王四十九年鄭朗/鄭州人珣瑜次子)¶
吐蕃逹磨贊普死考異(提要死/誤作卒)¶
　(初逹磨贊普有佞幸之臣以為相逹磨卒無子佞相/立其妃綝氏兄子乞離胡纔三嵗首相結都邪見之)¶
　(不拜曰贊普宗族甚多而立綝氏子國人誰服其令/鬼伸誰饗其祀國必亡矣老夫無權不得正其亂以)¶
　(報贊普有死而已㧞刀剺面慟哭而出佞相殺之國/人憤怨其将論恐熱悍忍多詐以誅綝妃佞相為名)¶
　(舉兵屠渭州大破其/國兵有衆十餘萬)集覽(贊普注見太宗貞觀八年/論恐熱恐熱其将之名也)¶
<pb:KR2o0020_WYG_072-22a>¶
　(論注見中宗嗣/聖十七年諸論)質實(渭州注見漢後/主建興六年)¶
(癸/亥)三年春正月劉沔大破囘鶻迎太和公主以歸¶
　(囘鶻烏介可汗侵逼振武劉沔遣石雄帥沙陀朱邪/赤心三部襲其牙帳沔自以大軍繼之雄至振武登)¶
　(城望囘鶻見氊車數十乘從者類華人使諜問之曰/公主帳也雄使諜告之曰公主至此當求歸路今将)¶
　(出兵擊可汗請公主駐車勿動雄乃鑿城為十餘穴/引兵夜出直攻可汗牙帳可汗大驚棄輜重走雄追)¶
　(擊大破之於殺胡山可汗被創遁去保黒車子族雄/迎公主以歸斬首萬級降其部落二萬餘人潰兵多)¶
　(降幽/州)質實(諜注見陳後主禎明元年牙帳注見𤣥宗/開元九年輜重注見周顯王三十六年殺)¶
　(胡山注見漢髙/祖天福十二年)¶
<pb:KR2o0020_WYG_072-22b>¶
二月朔日食質實(日食注見新/莽天鳯元年)○黠戞斯遣使獻馬○¶
　(黠戞斯遣使獻名馬二詔太僕卿趙蕃飲勞之上欲/就求安西北庭李德裕等言安西去京師七千餘里)¶
　(北庭五十餘里借使得之當復置都䕶戍兵萬人不/知此兵於何處追發饋運從何道得通此乃用實費)¶
　(以易虚名非/計也上乃止)質實(安西北庭二鎮名注/見穆宗長慶元年)¶
崔珙罷○太和公主至京師¶
　(公主至京師詔宰相帥百官迎謁公主詣光順門去/盛服脱簮珥謝和親無状之罪上遣中使慰諭然後)¶
　(入/宫)質實(中使注見𤣥宗/開元十五年)¶
三月以趙蕃為安撫黠戞斯使¶
<pb:KR2o0020_WYG_072-23a>¶
　(初黠戞斯求冊命上恐其不修臣禮復求嵗遺及賣/馬李德裕曰囘鶻有平安史之功故有歳賜和市黠)¶
　(戞斯未嘗有功於中國豈敢遽求賂遺乎若慮其不/臣當與之約必稱臣叙同姓執子孫禮乃行冊命上)¶
　(以為然乃以趙蕃為安撫使命德裕草書賜之曰貞/觀中黠戞斯先君身自入朝朝貢不絶囘鶻陵虐諸)¶
　(蕃可汗能復讎雪怨茂功壮節近古無儔今其殘兵/不滿千人須盡殱夷勿留餘燼又聞可汗與我同族)¶
　(國家承北平太守之後可汗乃都尉苖裔以此合族/尊卑可知今欲冊命可汗且遣趙蕃喻意自回鶻至)¶
　(塞上及黠戞斯入貢每有詔敕上多命德裕草之德/裕請委翰林上曰學士不能盡人意須卿自為之)¶
　集覽(北平太守漢李廣為北平郡太守都尉李廣/孫李陵漢武帝拜為騎都尉後戰敗降匃奴)質¶
　實(安史謂安祿山史思明北/平郡名注見秦王政三年)¶
<pb:KR2o0020_WYG_072-23b>¶
贈悉怛謀右衛将軍¶
　(李德裕言維州據髙山絶頂三面臨江在戎虜平川/之衝是漢地入兵之路初河隴盡没惟此獨存吐蕃)¶
　(潛以婦人嫁此州門者三十年後兩男長成竊開壘/門引兵夜入遂為所䧟號曰無憂城從此得以併力)¶
　(西邊慿陵近甸韋臯欲經畧河湟須此城為始急攻/數年卒不可克臣到西蜀空壁來歸南蠻震懾山西)¶
　(八國皆願内屬可减八處鎮兵坐収千餘里舊地且/維州未降前一年吐蕃猶圍魯州豈顧盟約當時不)¶
　(與臣者望風疾臣詔執送悉怛謀等令彼自戮臣累/表陳論乞垂矜捨答詔嚴切竟令執還将吏對臣無)¶
　(不隕涕蕃帥即以此人戮於境上絶忠款之路快兇/虐之情乞追奬忠魂各加褒贈故有是命司馬公曰)¶
　(論者多疑維州之取捨不能决牛李之是非臣以為/唐新與吐蕃修好而納其維州以利言之則維州小)¶
<pb:KR2o0020_WYG_072-24a>¶
　(而信大以害言之則維州緩而闗中急然則為唐計/者宜何先乎悉怛謀在唐則為向化在吐蕃不免為)¶
　(叛臣其受誅也又何矜焉且德裕所言者利也僧孺/所言者義也匹夫狥利而忘義人猶恥之况天子乎)¶
　(譬如隣人有牛逸而入於家或勸其兄歸之或勸其/弟攘之勸歸者曰攘之不義也且致訟勸攘者曰彼)¶
　(嘗攘吾羊矣何義之拘牛大畜也鬻之可以富家以/是觀之牛李之是非可見矣胡氏曰司馬公之言過)¶
　(矣使維州本非唐地既與之和棄而不取姑守信約/可耳本唐之地為吐蕃所侵乃欲守區區之信舉險)¶
　(要而棄之可乎僧孺所謂虜不三日至咸陽特以大/言怖文宗非事實也夫奪吾之地而約我以盟此正)¶
　(蒲人所以要孔子者不可謂之信也取我故地乃義/所當為司馬公不以義斷之而以利害為言又斥德)¶
　(裕為利取僧孺為義是皆無所據矣故以維州歸吐/蕃棄祖宗土宇縳送悉怛謀沮歸附之心僧孺以小)¶
<pb:KR2o0020_WYG_072-24b>¶
　(信妨大計也下維州遣兵據之洗數十年之恥追奬/悉怛謀贈以官秩德裕以大義謀國事也此二人是)¶
　(非之/辯也)集覽(當時不與臣者與許與也正義曰許與相/推奨也如淳曰相與交善也不與臣者謂)¶
　(牛僧孺事在文宗太和五年蒲人所以要孔子孔子/居陳去過蒲㑹公叔氏以蒲畔蒲人止孔子謂孔子)¶
　(曰茍無適衛吾出子與之盟出孔子東門孔子遂適/衛子貢曰盟可負耶孔子曰要盟也神不聽左傳曰)¶
　(要盟無質神弗/臨也注要平聲)質實(維州注見代宗大歴十四年河/隴謂河西隴右二郡注見漢靈)¶
　(帝中平二年一統志云無憂城在成都府城西四百/五十里威州境内按圖經云唐李德裕所築吐蕃號)¶
　(曰無憂城河湟二州名注見𤣥宗開元二十四年魯/州未詳&KR0403;革牛李謂牛僧孺李德裕闗中注見𤣥宗)¶
　(開元十一年京兆咸陽縣/名注見周顯王十九年)¶
<pb:KR2o0020_WYG_072-25a>¶
夏四月李德裕乞罷不許¶
　(德裕乞閑局上曰卿毎辭位使我旬日/不得所今大事皆未就卿豈得求去)¶
昭義節度使劉從諫薨其子稹自為留後詔諸道發兵¶
討之考異(提要薨作卒據/凡例當從提要)考證(薨當/作卒)¶
　(初從諌累表言仇士良罪惡遂與朝廷相猜恨招納/亡命繕完兵械𣙜馬牧及商旅賣鐵煑鹽假大商以)¶
　(牙職使通好諸道因為販易歳入數十萬及疾病與/幕客張谷等謀效河北諸鎮以弟之子稹為都知兵)¶
　(馬使至是薨稹秘不發䘮押牙王協曰正當如實歴/年様為之不出百日旌節至矣於是逼監軍崔士康)¶
　(奏稱從諌疾病請命其子稹為留後上遣供奉官薛/士幹徃諭從諌使就東都療疾遣稹入朝宰相諌官)¶
<pb:KR2o0020_WYG_072-25b>¶
　(多以為囘鶻餘燼未滅邊鄙猶須警備復討澤潞國/力不支李德裕獨曰澤潞事體與河朔三鎮不同河)¶
　(朔習亂已乆人心難化是故累朝以來置之度外澤/潞近處腹心一軍素稱忠義如李抱眞成立此軍德)¶
　(宗猶不許承襲敬宗不恤國務宰相又無遠畧劉悟/之死因授從諌使其䟦扈垂死之際復以兵權擅付)¶
　(豎子若又因而授之則諸鎭誰不思效其所為天子/威令不復行矣上曰卿以何術制之果可克否對曰)¶
　(稹所恃者三鎮但得鎮魏不與之同則稹無能為也/若遣重臣徃諭王元逵何𢎞敬以河朔自艱難以來)¶
　(列聖許其傳襲已成故事與澤潞不同今将加兵澤/潞不欲更出禁軍其山東三州委兩鎮攻之賊平之)¶
　(日将士並當厚加官賞茍兩鎭聽命不從旁沮撓官/軍則稹必成擒矣上喜曰吾與德裕同之保無後悔)¶
　(遂决意討稹羣臣言者不復入矣上命德裕草詔賜/元逵𢎞敬曰澤潞一鎮與卿事體不同勿為子孫之)¶
<pb:KR2o0020_WYG_072-26a>¶
　(謀欲存輔車之勢但能顯立功效自然福及後昆上/曰當如此直告之是也人賜張仲武詔令專禦囘鶻)¶
　(元逵𢎞敬得詔悚息聽命士幹入境不問從諌之疾/直為已知其死之意都押牙郭誼等大出兵迎之請)¶
　(用河朔事體遂扶稹出見将士發䘮不受敕命黄州/刺史杜牧上李德裕書曰牧嘗問董重質以淮西四)¶
　(嵗不破之由重質以為由朝廷徴兵太雜客軍數少/勢贏力弱心志不一多攷敗亡其時朝廷若使鄂夀)¶
　(唐州只保境土但用陳許鄭滑兩道全軍帖以宣閏/弩手令其守隘即不出一歳無蔡州矣今上黨叛逆)¶
　(鎮魏雖盡節效順亦不過圍一城攻一堡繫纍穉老/而已若使河陽萬人為壘窒天井之口髙壁深塹勿)¶
　(與之戰只以忠武武寧兩軍帖以青州五千精甲宣/閏二千弩手徑擣上黨不過數月必覆其巢穴矣德)¶
　(裕人以議者多言劉悟有功稹未可亟誅請下百官/議上曰悟廹於救死耳非素心狥國也籍使有功父)¶
<pb:KR2o0020_WYG_072-26b>¶
　(子為将相二十餘年國家報之足矣稹何得復自立/朕以為凡有功當顯賞有罪亦不可茍免也德裕又)¶
　(以分司賓客李宗閔與劉從諌交通不宜置之東都/奏以為湖州刺史制削奪從諌及稹官爵以王元逵)¶
　(何𢎞敬為招討使與河東節度使劉沔河陽節度使/王茂元合力攻討先是河北諸鎮有自立者朝廷必)¶
　(先有弔祭使冊贈使宣慰使繼徃商度然後用兵故/常及半歳軍中得以為備至是宰相亦欲遣使上即)¶
　(下詔討之元逵即日出師屯趙州又/詔以李彦佐為晋綘行營招討使)集覽(寳歴年様/様式也敬)¶
　(宗實歴中劉悟卒其子從諌匿䘮求知留後河朔事/體注見憲宗元和十五年以故事勸天井闗名在潞)¶
　(州上/黨南)質實(昭義節度注見周赧王五十三年上黨澤/潞二州名澤注見梁武帝中大通六年建)¶
　(州潞注見周赧王五十三年上黨三鎮謂成德魏博/盧龍三藩鎮䟦扈注見德宗貞元十六年鎮魏二軍)¶
<pb:KR2o0020_WYG_072-27a>¶
　(名鎮謂成德節度魏謂魏博節度河朔二州名注見/𤣥宗天寶十五載輔車之勢注見晉穆帝永和九年)¶
　(黄州注見晉懐帝永嘉元年黄國鄂夀唐三州名鄂/注見漢後主建興七年武昌夀注見秦王政六年夀)¶
　(春唐注見齊武帝永明五年沘陽陳許二州名陳注/見周赧王三十七年許注見漢後主建興十年許昌)¶
　(鄭滑二州名鄭注見梁武帝普通六年鄭城滑注見/隋恭帝皇泰二年宣閏二州名宣注見漢明帝永平)¶
　(十三年丹陽閏注見晉成帝咸和三年京口蔡州注/見漢光武建武十九年汝南上黨郡名注見周赧王)¶
　(五十三年河陽縣名注見昭宣帝天祐二年一統志/云天井闗名在澤州城南太行山頂忠武軍名注見)¶
　(漢光武建武八年長社武寜軍名注見秦始皇二十/八年彭城湖州注見宋明帝泰始二年吳興趙州注)¶
　(見漢景帝三年趙國晉絳二州名晉注見漢獻帝建/安七年河東絳注見宋文帝元嘉二十三年東雍)¶
<pb:KR2o0020_WYG_072-27b>¶
　　書法(綱目書薨自戰國分王外非未成君廢帝廢/后則諡為帝為后者也不然則帝母也有功)¶
　　(公主也方鎮大臣未有書薨者自從諌以後方鎮/書薨三是年劉從諌宣宗太中十一年王紹鼎㦤)¶
　　(宗咸通十三年張允伸大臣書薨一僖宗乾符元/年劉瞻疑皆誤據郭子儀號官爵諡具止書卒)¶
以崔鉉同平章事¶
　(上夜召學士韋琮以鉉名授之今草制宰相樞密皆/不之知時樞密使劉行深楊欽義皆愿慤不敢預事)¶
　(老宦者尢之曰此由楊/劉懦怯墮敗舊風故也)質實(崔鉉博州人元畧之子/楊劉謂楊欽義劉行深)¶
築望仙觀於禁中¶
　　書法(蜚廉桂觀亦求仙者也不書地此書地何譏/之譏也望仙惑也於禁中亦非池矣是故晉)¶
<pb:KR2o0020_WYG_072-28a>¶
　　(孝武書立精舍於内殿唐肅宗書置道場於三殿/此書築望仙觀於禁中皆深譏之五年築望仙臺)¶
　　(於南郊不書畧之也/書其甚者而已矣)¶
　　發明(書上受法籙於趙歸真則見其以萬乗之貴/屈己於一妄人也書築望仙觀於禁中則見)¶
　　(其以荒唐之説視之若真有然也夫神仙虚無之/事不必逺求前古姑即憲宗以來觀之其效葢可)¶
　　(覩矣使其果可築室而來之則漢武蜚廉桂觀通/天莖臺與夫建章明光諸宫之作豈不勝於武宗)¶
　　(一望仙觀乎據事/直書其失自見)¶
○六月内侍監仇士良致仕¶
　(上外尊寵士良内實忌之士良頗覺遂以老病致仕/其黨送歸私第士良敎之曰天子不可令閑常宜以)¶
<pb:KR2o0020_WYG_072-28b>¶
　(奢靡娛其耳目使日新月盛無暇更及他事然後吾/輩可以得志愼勿使之讀書親近儒生彼見前代興)¶
　(亡心知憂懼則吾輩疎斥矣其黨拜謝而去范氏曰/小人莫不養其君之欲以濟己之欲使其君動而不)¶
　(静為而不止則小人得以行其計矣豈獨奢靡之娛/得以蕩其心哉又有甚馬者矣或殖貨利或治宫室)¶
　(或開邊境或察臣下隨其所好以竊權寵人君樂得/其欲而不知其為天下害是以政日亂而不自知惟)¶
　(能親正直遠邪佞則可以免斯患矣胡氏曰士良狡/黠思所以蠱君者宻矣然知其利而不知其害者也)¶
　(已無疎斥之道以忠信謹厚服其職亦何用蠱君然/後得安茍欲自安而蠱君至於危亡之地則豈有君)¶
　(亡而我存之理其禍豈止於疎斥而已/哉故士良之術自以為智實則愚也)質實(致仕注/見德宗)¶
　(貞元二/十一年)¶
<pb:KR2o0020_WYG_072-29a>¶
　　書法(宦官未有書致仕者書士良何病唐也甘露/之事士良專殺執政既又賊傷李石揺動軍)¶
　　(情今而使之得以令終失刑甚矣故書譏之或曰/宦官知止非羙之歟後書削官爵籍家貲則此非)¶
　　(羙矣終綱目書宦官致仕二仇/士良楊復恭皆以罪終者也)¶
　　發明(嗚呼人君一身天地人物之主百萬生靈之/命繋焉所以廣其智慮裨其政治者當務之)¶
　　(急孰有要於讀書親賢哉彼小人者恐其君見古/今治亂而知儆省聞儒生陳説而開悟有以燭己)¶
　　(之奸而不得恣其欲葢愚其君也愚其君將以遂/其所大欲也苟惟遂己之欲則雖致君於幽厲措)¶
　　(世於亂亡有弗暇顧焉者後世英明之主尚當以/士良斯言為戒服之心胷列於屏障丁寧告戒於)¶
　　(子孫宫中暇日只是讀書接賢士大夫之時多親/宦官宫妾之時少母為小人所愚弄而墮其術中)¶
<pb:KR2o0020_WYG_072-29b>¶
　　(夫然則君道立而天地人物有所倚賴/而不至於貽禍播惡於斯世斯民矣)¶
吐蕃論恐熱攻尚婢婢於鄯州¶
　(吐蕃鄯州節度使尚婢婢好讀書不樂仕進國人敬/之年四十餘彜泰贊普彊起之使鎮鄯州婢婢寛厚)¶
　(沈勇有謀畧訓練士卒多精勇論恐熱謀簒國恐婢/婢襲其後舉兵撃之婢婢謂其下曰恐熱之來以我)¶
　(為不足屠也不如迎伏以驕之然後可圖也乃遣使/犒師且致書深自卑屈恐熱喜曰婢婢惟把書卷安)¶
　(知用兵待吾得國當位以宰相坐之於家無所用也/乃引兵歸婢婢笑曰我國無主則歸大唐豈能事此)¶
　(犬䑕/乎)集覽(尚婢婢婢婢名也尚注見/德宗興元元年尚結贊)質實(吐蕃西羌/種名注見)¶
　(太宗貞觀八年鄯州節度注/見漢宣帝元康四年湟中)¶
<pb:KR2o0020_WYG_072-30a>¶
　　書法(蠻夷自相攻不書此其書何進婢婢也曷/為進之心乎唐者也故自是婢婢不一書)¶
秋七月以盧鈞為昭義節度使¶
　(朝廷以鈞在襄陽有惠政得/衆心故使領昭義以招懐之)質實(盧鈞藍/田人)¶
遣御史中丞李囘宣慰河北三鎮¶
　(詔遣御史中丞李囘宣慰河北令幽州早平囘鶻鎮/魏早平澤潞囘至河朔𢎞敬元逵仲武皆具櫜鞬郊)¶
　(迎立於道左不敢令人控馬讓制使先行自兵興以/來未之有也囘明辯有膽氣三鎮無不奉詔范氏曰)¶
　(武宗不惟使三鎮不敢助逆又因以為臂指之用由/德裕所以告之者能服其心也人主威制天下豈有)¶
　(不由一/相者哉)質實(櫜鞬注見憲宗/元和十二年)¶
<pb:KR2o0020_WYG_072-30b>¶
以石雄為晉絳行營節度副使¶
　(李德裕言曏日河朔用兵諸道利於出境仰給度支/或隂與賊通借一縣一柵據之自以為功坐食轉輸)¶
　(延引歳時今請詔諸軍令王元逵取邢州何𢎞敬取/洺州王茂元取澤州李彥佐劉沔取潞州毋得取縣)¶
　(上從之彥佐行甚緩德裕請賜詔/切責仍以石雄為副因以代之)質實(邢州注見楚/義帝元年襄)¶
　(國洺州注見漢武/帝元狩四年廣平)¶
王元逵破昭義兵㧞宣務柵¶
　(元逵奏㧞宣務柵擊劉稹敗之詔加元逵平章事切/責李彥佐劉沔王茂元使速進兵且稱元逵之功以)¶
　(激厲/之)質實(宣務柵未詳處所唯順德府唐山縣西北/八里有山名宣務或疑即此未知是否姑)¶
<pb:KR2o0020_WYG_072-31a>¶
　(錄之以/備叅攷)¶
八月昭義大将李丕降¶
　(昭義大将李丕來降議者或謂賊故遣丕降欲以疑/誤官軍李德裕曰自用兵半年未有降者今安問誠)¶
　(之與詐且須厚賞以勸将/來但不可置之要地耳)¶
詔王宰趣磁州何𢎞敬㧞肥鄉平恩¶
　(王元逵前鋒入邢州境已踰月何𢎞敬猶未出師元/逵宻表𢎞敬懐兩端李德裕言忠武累戰有功軍聲)¶
　(頗振王宰年力方壮謀畧可稱請詔𢎞敬以河陽河/東未能進軍賊屢出兵焚掠晉絳今遣王宰将忠武)¶
　(全軍徑魏博抵磁州以分賊勢𢎞敬必懼此攻心伐/謀之術也從之𢎞敬蒼黄出師㧞肥鄉平恩殺傷甚)¶
<pb:KR2o0020_WYG_072-31b>¶
　(衆上曰𢎞敬已㧞兩縣可釋前疑/既有殺傷雖欲持兩端不可得已)質實(磁州注見隋/文帝仁夀四)¶
　(年蒼黄注見漢隐帝乾祐三年肥鄉縣名注見晉孝/武太元元年平恩縣名注見梁武帝天監十五年)¶
昭義兵陷科斗寨¶
　(劉稹使牙将薛茂卿㧞河陽科斗寨距懐州十餘里/議者鼎沸以為澤潞不可取上亦疑之李德裕曰小)¶
　(小進退兵家之常願陛下勿聽外議則成功必矣上/乃謂宰相曰為我語朝士有上疏沮議者我必於賊)¶
　(境上斬之/議者乃止)質實(懐州注見宋順/帝昇明元年)¶
九月以王宰兼河陽行營攻討使敬昕為河陽節度使¶
　(李德裕奏河陽兵力寡弱茂元習史事而非将才復/有疾請以宰為河陽行營攻討使使亟以軍援河陽)¶
<pb:KR2o0020_WYG_072-32a>¶
　(兼可臨制魏博茂元尋薨德裕奏河陽節度先領懐/州刺史常以判官攝事割河南五縣租賦𨽻河陽不)¶
　(若遂以五縣置孟州其懐州别置刺史俟昭義平日/仍割澤州𨽻河陽則太行之險不在昭義而河陽遂)¶
　(為重鎮東都無復憂矣上采其言以敬昕為河/陽節度王宰将行營以扞敵昕供饋餉而已)質實¶
　(河南道名注見宋王昱元徽元年孟州注見昭宣帝/天祐二年河陽節度太行山名注見周安王十六年)¶
　(敬昕平陽人東都注見/秦荘襄王元年三川)¶
吐蕃尚婢婢遣兵擊論恐熱大破之○以石雄為晉絳¶
行營節度使¶
　(石雄代李彥佐之明日即引兵踰烏嶺破五寨殺獲/千計上得捷書喜甚謂宰相曰雄真良将德裕因言)¶
<pb:KR2o0020_WYG_072-32b>¶
　(比年潞州市有男子磬折唱曰石雄七千人至矣劉/從諌以為妖言斬之破潞州者必雄也詔賜雄帛雄)¶
　(悉置軍門自取一匹餘悉分/将士故士卒樂為之致死)質實(一統志云烏嶺山/名在平陽府翼城)¶
　(縣東七十五里上有東西通道二嶺相對曰東烏西/烏又澤州沁水縣西北四十里有烏嶺一名黒嶺潞)¶
　(州注見周赧王/五十三年上黨)¶
冬十月以劉沔為義成節度使李石為河陽節度使質¶
實(義成節度注見/懿宗咸通十年)¶
　(沔與張仲武/有隙故徙之)¶
十一月以兖王岐為安撫党項大使李囘副之¶
<pb:KR2o0020_WYG_072-33a>¶
　(邠寕奏党項入㓂李德裕奏党項分𨽻諸鎮剽掠於/此則亡逃歸彼無由禁戢請以皇子兼領諸道擇廉)¶
　(幹之臣副之居於夏州/理其辭訟故有是命)集覽(党項注見陳後/主至德四年)質實(兖/州)¶
　(名注見漢獻帝興平二年夏州/注見漢武帝元朔元年朔方)¶
十二月王宰克天井闗¶
　(忠武軍素號精勇王宰治軍嚴整賊甚憚之薛茂卿/以科斗寨之功意望超遷或謂劉稹曰留後所求者)¶
　(節耳茂卿深入多殺激怒朝廷此節所以來益遲也/由是無賞茂卿愠懟宻與王宰通議宰引兵攻天井)¶
　(闗茂卿小戰遽走宰遂克之茂卿入澤州宻使諜召/宰進攻當為内應宰疑不敢進稹誘茂卿殺之以劉)¶
　(公直代茂卿/宰進擊破之)¶
<pb:KR2o0020_WYG_072-33b>¶
河東克石㑹闗集覽(石㑹闗/在潞州)¶
　(潞州刺史李恬石之從兄也以書與石云劉稹願舉/族歸命石以聞李德裕言今官軍四合賊勢窮蹙故)¶
　(偽輸誠欵冀以緩師宜詔石荅恬書云前書未敢聞/奏若郎君誠能悔過面縛境上則石當徃受降䕶送)¶
　(歸闕若虚為誠欵則石必不敢以百口保人仍/望詔諸道乗其上下離心速進兵攻討上從之)質實¶
　(面縛注見漢順/帝漢安元年)¶
(甲/子)四年春正月河東都将楊弁作亂討平之¶
　(初河東行營兵馬使王逢奏乞益䄖社兵詔河東以/兵二千赴之時河東無兵李石召横水戍卒千五百)¶
　(人使楊弁将之詣逢先是軍士出征人給絹二匹劉/沔之去竭府庫以自隨石初至軍用乏以己絹益之)¶
<pb:KR2o0020_WYG_072-34a>¶
　(人纔得一匹時已歳盡軍士求過正旦而行監軍吕/義忠趣之弁遂作亂石奔汾州弁據軍府使其姪詣)¶
　(劉稹約為兄弟石㑹闗守将復以闗降於稹朝議喧/然言兩地皆應罷兵王宰人言遊奕将得劉稹表有)¶
　(意歸附李德裕言宰擅受稹表似欲擅招撫之功昔/韓信破田榮李靖擒頡利皆因其請降潛兵掩襲止)¶
　(可令王宰失信豈得損朝廷威命建立竒功實在今/日必不可以太原小擾失此事機望即遣使督其進)¶
　(兵必稹與諸将舉族面縛方可受納兼諭石雄以宰/若納稹則雄無功可紀當於垂成之際自取竒功又)¶
　(為相府與宰書言昔王承宗雖逆命猶遣子弟奉表/入朝憲宗猶未之許今稹置章表於衢路之間遊奕)¶
　(将不即毁除實恐非是且稹逆状如此而将帥受之/是私忠歸於臣下不赦在朝廷事體之閒交恐不可)¶
　(自今更有章表宜即所在焚之惟面縛而來始可容/受德裕又上言太原人心從來忠順止是貧虚賞犒)¶
<pb:KR2o0020_WYG_072-34b>¶
　(不足况千五百人何能為事必不可縱且用兵未罷/深慮所在動心望詔李石還赴太原召兵討亂上皆)¶
　(從之詔王逢留太原兵守榆社以易定汴兖兵還討/弁又遣中使馬元實至太原曉諭且覘之元實受弁)¶
　(賂還於衆中大言相公須早與之節德裕曰何故元/實曰自牙門至栁子列十五里曵地光明甲若之何)¶
　(取之德裕曰李相正以無兵故發横水兵赴榆社弁/何能遽致如此之衆乎元實曰召募所致耳德裕曰)¶
　(召募須有貨財李相止以欠軍士絹一匹故致此亂/弁何從得之元實辭屈德裕曰從其有十五里光明)¶
　(甲必須殺此賊因奏弁微賊决不可恕如國力不支/寧捨劉稹河東兵戌榆社者聞朝廷令客軍取太原)¶
　(恐妻孥為所屠滅乃擁監軍吕義忠自取太原擒楊/弁盡誅亂卒送弁京師并其黨斬之胡氏曰見理明)¶
　(白則聽言不為所眩若德裕於元實是也雖然猶有/恨焉元實以大言虚喝情非茍然若付之廷尉則受)¶
<pb:KR2o0020_WYG_072-35a>¶
　(賂之事必不得隠于以施/刑斯廼罰一而懲百矣)集覽(虚喝注見周顯/王三十六年)質實¶
　(一統志云榆社本漢上黨郡湼縣地名晉為武鄉縣/地隋始置榆社縣屬韓州大業初廢義寧初復置屬)¶
　(太原郡唐初於縣置榆州㝷罷州以縣屬遼州宋熈/寧初州縣俱省元豐中復置遼州及榆社縣金仍舊)¶
　(元省入遼山縣未幾復置焉本朝因之為遼州治所/仍屬焉横水戍莫詳處所唯鳯翔府城東三十里有)¶
　(横水來自杜陽川流入渭俗呼為夜义河或疑即此/未知是否汾州注見周威烈王二十三年西河韓信)¶
　(破田榮事在漢王邦二年李靖擒頡利事在太宗貞/觀四年牙門注見漢獻帝初平三年李相謂李石)¶
三月朔日食○以劉沔為河陽節度使¶
　(李德裕言於上曰事固有激發而成功者陛下命王/宰趣磁州而何𢎞敬出師遣客軍討太原而成卒先)¶
<pb:KR2o0020_WYG_072-35b>¶
　(取楊弁今王宰久不進軍請徙劉沔鎮河陽仍令以/義成精兵二千直抵萬善處宰肘腋之下若宰識此)¶
　(意必不敢淹留若宰進軍沔以/重兵在南聲勢亦北上從之)¶
黠戞斯遣使入貢○以劉濛為廵邊使¶
　(朝廷以囘鶻衰微吐蕃内亂議復河湟四鎮十八州/乃遣給事中劉濛廵邊使先備器械糗糧令天德振)¶
　(武河東訓卒礪/兵以俟今秋)¶
以趙歸真為道門敎授先生¶
　(上好神仙歸真得幸李德裕諫曰歸真敬宗朝罪人/不宜親近上曰朕宫中無事時與之談道滌煩耳至)¶
　(於政事朕必問卿等與次對官雖百歸真不能惑也/德裕曰小人見勢所在則奔趨之句日以來歸真之)¶
<pb:KR2o0020_WYG_072-36a>¶
　(門車馬輻凑願陛下深戒之胡氏曰三教之名自其/徒失本眞而云然其謬尤之甚者道家是也儒以名)¶
　(學仁義道德之人自周有之佛者覺也為其道而覺/則瞿曇之徒是也若夫道則以天下共由而得名猶)¶
　(道路然得道而盡惟堯舜文王孔子耳老&KR0389;之言獨/善其身不可與天下共由也而名之曰道自漢以來)¶
　(失之矣其後乃有飛仙變化之術丹藥符籙之技禱/祠醮祭之法沉淪鬼獄之論雜然並興皆歸於道家)¶
　(者流豈/不遠哉)集覽(瞿曇西域有瞿曇氏東坡詩坐/令魯叟作瞿曇注瞿曇佛也)質實(輻/凑)¶
　(注見漢文帝六年老耼/注見晉成帝咸康三年)¶
夏六月减州縣冗貟¶
　(李德裕以州縣佐官太冗奏令吏部郎中栁仲郢/裁减凡一千一百一十四員仲郢公綽之子也)質¶
<pb:KR2o0020_WYG_072-36b>¶
　實(栁仲郢/華原人)¶
詔削仇士良官爵籍没家貲¶
　(宦官有發士良宿惡於其/家得兵仗數千故有是命)¶
秋七月遣王逢屯翼城¶
　(上與李德裕議以王逢将兵屯翼城上曰聞逢用法/太嚴有諸對曰臣亦嘗以此語之逢言前有白刄法)¶
　(不嚴其誰肯進上曰言/亦有理卿更召而戒之)質實(翼城縣名注見隋/恭帝皇泰二年)¶
以杜悰同平章事¶
　(上聞揚州倡女善為酒令敕監軍選而獻之監軍請/節度使杜悰不從監軍怒表其状左右因請敕悰同)¶
<pb:KR2o0020_WYG_072-37a>¶
　(選上曰敕藩方選倡女入宫豈聖天子所為杜悰得/大臣體朕甚愧之遽敕勿選召悰入相勞之曰卿不)¶
　(從監軍之言朕知卿有致君/之心今相卿如得一魏徴矣)質實(楊州注見漢武帝/元朔五年淮南)¶
閏月李紳罷昭義将髙文端䧏¶
　(李德裕訪文端破賊之䇿文端曰官軍今直攻潞州/澤州兵約萬五千人賊常分兵大半潛伏山谷伺官)¶
　(軍攻城疲弊則四集救之官軍必失利請令陳許軍/過乾河立寨城連延築為夾城環遶澤州日遣大軍)¶
　(布陳於外以扞賊兵賊見圍将合必出戰待其敗北/然後乗勢可取固鎮寨四崖懸絶勢不可攻然寨中)¶
　(無水宜令王逢絶其水道不過三日賊必遁去又都/頭王釗将萬兵戍洺州以稹數誅大将疑懼召之不)¶
　(入但釗及士卒家屬皆在潞州招之必不肯來若諭/以引兵取稹事成即除他鎮仍厚有賜與庶幾肯從)¶
<pb:KR2o0020_WYG_072-37b>¶
　(鎮州奏事官髙迪宻陳二事其一以為賊中好為偷/兵術潛抽諸處兵聚於一處官軍多就廹逐以致失)¶
　(利官軍須知此情自非來攻慎勿與戰彼淹留不過/三日須散歸舊屯如此數四空歸自然䘮氣官軍宻)¶
　(遣諜者詗其抽兵之處乗虚襲之無不捷矣其二鎮/魏下營不離故處毎三兩月一深入燒掠而去賊但)¶
　(固守城柵城外百姓賊亦不惜宜令進營據/其要害以漸廹之德裕皆請以其言諭諸将)集覽(敗/北)¶
　(注見周赧王三/十一年逐北)質實(鎮州注見漢光武建武九年常/山要害注見漢文帝十一年)¶
八月邢洺磁三州降郭誼斬劉稹以降¶
　(劉稹年少懦弱押牙王協兵馬使李士貴用事專聚/貨財府庫充溢而将士有功無賞由是人心離怨協)¶
　(請税商人毎州遣軍将一人主之并籍編户家貲十/分取二民忷忷不安邢州将裴問稹之舅也所将兵)¶
<pb:KR2o0020_WYG_072-38a>¶
　(多富商子弟問以其父兄被拘為之請不得乃殺税/商軍将而請降於王元逵洺州守将王釗磁州守将)¶
　(安玉聞之皆請降於何𢎞敬李德裕曰昭義根本盡/在山東三州降則上黨不日有變矣上曰郭誼必梟)¶
　(劉稹以自贖德裕曰誠如聖料上曰於今所宜先處/者何事德裕曰萬一鎮魏請占三州朝廷難於可否)¶
　(請以給事中盧𢎞止為三州留後上從之詔盧鈞乘/驛赴鎮潞人聞三州降大懼郭誼王協謀說劉稹以)¶
　(兵授誼束身歸朝稹許之遂殺稹滅其族函首遣使/奉表降於王宰宰以状聞宰相入賀上曰郭誼宜如)¶
　(何處之德裕對曰劉稹騃孺子耳阻兵拒命皆誼為/之謀主及勢孤力屈又賣稹以求賞此而不誅何以)¶
　(懲惡宜及諸軍在境并誼等誅之上曰朕意亦以為/然乃詔石雄将七千人入潞州以應謡言杜悰請赦)¶
　(誼等上不應詔昭義五州給復一年横増賦歛悉從/蠲免所籍團兵並縱歸農諸道将士等級加賞雄至)¶
<pb:KR2o0020_WYG_072-38b>¶
　(潞州盡執誼等送京師盧鈞素寛厚愛人襄州士卒/在行營者對陳輙揚其羙及赴鎮散卒歸之者皆厚)¶
　(撫之人情大洽昭義遂安郭誼王協等至京師皆斬/之司馬公曰董重質之在淮西郭誼之在昭義吳元)¶
　(濟劉稹如木偶人在伎兒之手耳始則勸人為亂終/則賣主規利其死固有餘罪然憲宗用之於前武宗)¶
　(誅之於後臣愚以為皆失之何則賞姦非義也殺降/非信也失義與信何以為國如誼等免死流之逺方)¶
　(没齒不還可/矣殺之非也)集覽(昭義注見德宗貞元十年團兵即/土團注見元年木偶人注見隋文)¶
　(帝仁夀/二年)質實(昭義軍名注見周赧王五十三年上/黨襄州注見漢獻帝建安十二年)¶
　　書法(於是執誼送京師斬之則殺降也不書何誼/罪人也始則勸亂終則賣主且非三州降唐)¶
　　(則誼計未必出此綱/目以為可殺故不書)¶
<pb:KR2o0020_WYG_072-39a>¶
加李德裕太尉賜爵衛國公¶
　(加李德裕太尉衛國公德裕辭上曰恨無官賞卿耳/初德裕以比年将帥出征屢敗其弊有三一者詔令)¶
　(下軍前者日有三四宰相多不預聞二者監軍名以/意見指揮軍事将帥不得專進退三者毎軍各有宦)¶
　(者為監使悉選軍中驍勇數百為牙隊其在陳戰鬭/者皆怯弱之士毎戰視事勢小却輙引旗先走陳從)¶
　(而潰德裕乃與樞宻使楊欽義劉行深議約敕監軍/不得預軍政毎兵千人聽取十人自衛有功隨例霑)¶
　(賞二樞宻皆以為然白上行之自非中書進詔意更/無他詔自中出者號令既簡将帥得以施其謀畧故)¶
　(所向有功元和後數用兵宰相或不休沐或繼火乃/得罷德裕從容裁次率午漏下還第休沐輙如令沛)¶
　(然若無事時范氏曰治天下之繁者必以至簡制天/下之動者必以至靜夫用兵於千里之外而君相擾)¶
<pb:KR2o0020_WYG_072-39b>¶
　(於内則本先揺矣何以制其末乎是故號令簡則民/聽不惑心慮静則事變不撓此所以能成功也○河)¶
　(北三鎮毎遣使者至京師德裕常而諭之曰河朔兵/力雖彊不能自立須藉朝廷官爵威命以安軍情語)¶
　(汝吏與其使大将邀敕使以求官爵何如自奮忠義/立功立事結知明主乎且李載義為國家平滄景及)¶
　(為軍中所逐不失作節度使楊志誠遣大將遮敕使/馬求官及為軍中所逐朝廷竟不赦其罪此二人禍)¶
　(福足以觀矣由是三鎮不敢有異志范氏曰古之明/王天下有不順者必諄諄而告敎之再三不可然後)¶
　(征之則其民知罪而用兵有辭矣自唐之失河朔或/討伐之或姑息之不聞有文告之命戒敕之辭也是)¶
　(以兵加而不服恩厚而愈驕李德裕以一相而制御/三鎮如運之掌使武宗享國長久天下豈有不平者)¶
　(乎/)集覽(河北三鎮謂成德/魏博盧龍三藩鎮)質實(休沐注見漢昭帝始/元四年從容注見秦)¶
<pb:KR2o0020_WYG_072-40a>¶
　(二世三年滄景二州名滄注見晋穆帝永和六年景/注見髙祖武德九年河朔二州名注見𤣥宗天寳十)¶
　(五/載)¶
　　發明(欲知宰相之賢否當以其時之治亂觀之自/德裕東鈞于時所難制者莫藩鎮若也而德)¶
　　(裕使之若臂指之運故劉稹之誅王元逵何𢎞敬/之徒皆為之用而楊弁之亂取之如反諸掌則亦)¶
　　(以其處置有方故也綱目於德裕加秩賜爵之事/特書于冊是亦予之之意爾謀國如此其庶矣乎)¶
冬十一月貶牛僧孺為循州長史流李宗閔於封州¶
　(李德裕言於上曰劉從諫據上黨十年太和中入朝/僧孺宗閔執政不留之加宰相縱去以成今日之患)¶
　(又使昭義孔日官鄭慶言從諫毎得二人書疏皆自/焚毁河南少尹吕述與德裕書言僧孺聞稹破失聲)¶
<pb:KR2o0020_WYG_072-40b>¶
　(歎恨德裕奏之上大怒貶僧孺等初甘露之亂李訓/王涯賈餗等子弟數人皆歸從諫至是皆為郭誼所)¶
　(殺德裕復下詔稱逆賊涯餗已就昭義誅其子孫識/者非之胡氏曰大臣欲正君心必先自正其心其心)¶
　(不正如正君何德裕欲報私仇而未得其便乃於成/功之後因行中傷之計非惟武宗志已驕怠德裕之)¶
　(量亦滿矣又烏能納其君於持盈守/成之盛哉是故君子不可不學也)集覽(加宰相縱/去文宗太)¶
　(和間從諫入朝加以同平章事而/遣歸鎮中傷注見𤣥宗開元八年)質實(循州注見晉/髙祖天福七)¶
　(年封州注見隋文帝仁夀元年河/南府名注見秦莊襄王元年三川)¶
　　書法(書病德裕也德裕入相以來御回鶻討昭義/不可謂無功矣然有二失快私讎一也自滿)¶
　　(假二也綱目毎書譏之書以李中敏為婺州刺史/以牛僧孺為太子太師以栁公權為太子詹事以)¶
<pb:KR2o0020_WYG_072-41a>¶
　　(白敏中為翰林學士貶牛僧孺流李宗閔殺吳湘/貶韋元質皆譏其快私讎也再書羣臣上尊號於)¶
　　(黠戞斯降郭誼降之下皆譏其自滿假也君/子以為才畧雖髙而未聞道可謂善論矣)¶
(乙/丑)五年春羣臣上尊號¶
　(李德裕等請上尊號上不受凡五上表乃許胡氏曰/莫難彊如怠心莫難制如欲心莫難降如驕心莫難)¶
　(平如怒心莫難抑如忌心莫難開如惑心莫難解如/疑心莫難正如偏心然皆放心也大臣格君心之非)¶
　(者格此等也未至乎大人而當大臣之任亦當勉之/要使君心常收而不放則善日起惡日消治可立安)¶
　(可保矣武宗英㫁削平叛亂唐室威令赫然復張此/正驕欲易生之時也三鎮未朝河湟未復天子偏惑)¶
　(方士餌金石以濟其滛溺宰相逃憂免責之不暇德/裕乃請上尊號是以滿假矜伐勸其君夫豈引君於)¶
<pb:KR2o0020_WYG_072-41b>¶
　(當道之義哉故評德裕才氣謀畧誠髙/絶一時而於道則萬分未得一焉者也)集覽(未至乎/大人易)¶
　(乾卦九二利見大人伊川傳曰庸信庸謹閑邪存誠/善世而不伐德博而化此皆大人之事也荀子解蔽)¶
　(篇明叅日月大滿八/極夫是之謂大人)正誤(未至乎大人今按胡氏明/云大臣格君心之非者格)¶
　(此等也未至乎大人而當大臣之任亦當勉之正引/孟子惟大人為能格君心之非朱子註大人大德之)¶
　(人正已而物正者集覽/乃引易經荀子何邪)質實(河湟二州名注見𤣥/宗開元二十四年)¶
義安太后王氏崩○以盧𢎞宣為義武節度使¶
　(𢎞宣性寛厚而難犯為政簡易其下便之詔賜粟三/十萬斛在飛狐西計運致之費踰於粟價𢎞宣遣吏)¶
　(守之㑹春旱𢎞宣命軍民隨意/徃取約秋稔償之境内足食)質實(飛狐縣名注見/漢王邦三年義)¶
<pb:KR2o0020_WYG_072-42a>¶
　(武節度注見莊/宗同光三年)¶
殺江都令吳湘¶
　(淮南節度使李紳按湘盗用程糧錢彊娶所部百姓/女估其資装為贓罪當死湘武陵之兄子也李德裕)¶
　(素惡武陵議者多言其寃詔御史崔元藻李稠覆之/與前獄異德裕貶二人逺州司戸不復更推亦不付)¶
　(法司詳斷即/如紳奏處死)質實(淮南節度注見漢武帝元朔五年/江都縣名注見漢獻帝興平元年)¶
　(吳湘貴/溪人)¶
　　發明(宰相代天理物均平四海故伊尹為世阿衡/周公旁作迓衡皆取公平無私之意德裕相)¶
　　(唐雖有威制方鎮之功然仰視伊周殆猶邱垤之/於泰華而志得意滿忿忮盈溢既以私意貶僧孺)¶
<pb:KR2o0020_WYG_072-42b>¶
　　(流宗閔今又恣其狠愎不用國法殺戮搢紳其何/以惬服人心而處持衡之地哉故綱目於吳湘之)¶
　　(死書殺書官以罪之爾他時吳汝納追/訟其寃而德裕有潮陽之貶尚誰咎歟)¶
夏五月葬恭僖皇后○杜悰崔鉉罷以李囘同平章事¶
○冊黠戞斯為英武誠明可汗○秋七月朔日食○詔¶
毁天下佛寺僧尼並勒歸俗¶
　(上惡僧尼耗蠧天下欲去之道士趙歸真等復勸之/乃先毁山野招提蘭若至是敕上都東都各留二寺)¶
　(毎寺留僧三十人天下節鎮各留一寺寺分三等留/僧有差餘僧及尼並勒歸俗寺皆立期毁撤仍遣御)¶
　(史分道督之財貨旧産並没官寺材以葺公廨驛舍/銅像鍾磬以鑄錢凡天下所毁寺四千六百餘區招)¶
<pb:KR2o0020_WYG_072-43a>¶
　(提蘭若四萬餘區歸俗僧尼二十六萬五百人収良/田數千萬頃奴婢十五萬人五臺僧多亡奔幽州德)¶
　(裕召進奏官謂曰汝速白本使五臺僧為将必不如/幽州将為卒必不如幽州卒何為虚取容納之召染)¶
　(於人口獨不見劉從諫招聚無筭閑人竞有何益張/仲武乃封二刀付居庸關曰有逰僧入境則斬之胡)¶
　(氏曰一身正湏為邪氣所傷必以五榖六味養生之/物輔之然後邪去而正復若盗跖㐲於室乃召陽虎)¶
　(而去之是重自伐也庸何愈此元魏用㓂謙之會昌/用趙歸真以去釋氏之類也釋氏蠧民心而耗其財)¶
　(誠宜庻絶武宗君臣以公道行之夫豈不可而待歸/眞乎且佛教行乎中國乆矣非一日所能廢誠欲廢)¶
　(絶釋氏當使天下知其為害而不惑其説又不利其/鬻牒之資持之三十年則本根除掃餘風亦殄矣)¶
　集覽(招提釋典記云梵語招鬬提奢猶華言四方僧/佛也訛拓為招去鬬奢留提故稱招提後省故)¶
<pb:KR2o0020_WYG_072-43b>¶
　(云十方常住有常住之寺為招提蘭若杜甫大覺髙/僧蘭若詩注蘭若寺也若字案梵語音惹釋氏要覽)¶
　(云蘭若者梵言阿蘭若唐言無諍囘分律云空靜處/薩婆多論云間靜處智度論云逺離處大悲經云阿)¶
　(蘭若者離諸忽務也數説不同其實無諍五臺山名/其中多僧寺有東五臺西五臺相去二百餘里在奉)¶
　(聖州北案契丹國志胡嶠陷北記自幽州西北入居/庸闗明日又西北入石門闗又三日至可汗州南望)¶
　(五臺其一峯最髙者東臺也盗跖栁下惠之弟正義/曰跖本黄帝時大盗名以下惠弟為天下大盗故號)¶
　(盗跖陽虎春秋魯季氏之家臣/也定五年作亂春秋書之曰盗)質實(節鎮猶言藩鎮/注見肅宗上元)¶
　(二年一統志云五臺山名在太原府五臺縣東北一/百四十里環五百餘里五峯髙出雲表頂皆積土因)¶
　(謂之臺世傳北方有文殊師利所居之地曰清凉山/者即此也臺分東西南北中寺宇壮麗甲於他州寺)¶
<pb:KR2o0020_WYG_072-44a>¶
　(觀/)¶
　　書法(佛教於是/三黜矣)¶
昭義戍卒作亂討平之¶
　(詔發昭義兵戍振武潞卒素驕憚於遠戍閉門大譟/盧鈞奔潞城亂兵奉都将李文矩為帥文矩以禍福)¶
　(諭之亂兵聽命乃遣人謝盧鈞釣還上/黨復遣之行一驛乃潛選兵追而殺之)質實(一統志/云潞城)¶
　(本春秋時潞子嬰兒之國晋滅之漢初置潞縣屬上/黨郡後魏改刈陵縣屬襄垣郡隋初廢後復置潞城)¶
　(縣屬潞州唐末改為潞子縣尋復曰潞城縣宋金元/仍舊至本朝因之改屬潞州振武軍名注見憲宗元)¶
　(和八年上黨郡名注/見周赧王五十三年)¶
<pb:KR2o0020_WYG_072-44b>¶
置備邊庫¶
　(李德裕請置備邊庫令户部嵗入錢帛十二萬緡匹/度支鹽鐡嵗入錢帛十三萬緡匹明年减其三之一)¶
　(凡諸道所運助軍財貨皆/入焉以度支郎中判之)¶
　　書法(凡書置庫譏也據瓊林大盈欠負耗䞉此其/書何嘉德裕也名曰備邊又以度攴主之則)¶
　　(非人主私藏比矣其後務反德裕改/為延資果何義哉宣宗大中三年)¶
冬十月以道士劉𤣥靜為崇𤣥舘學士¶
　(𤣥靜固辭/還山許之)¶
　　書法(書譭也釋道之為異端一也武宗惡釋而好/道則以長生之説是以惑之耳故綱目於受)¶
<pb:KR2o0020_WYG_072-45a>¶
　　(籙趙歸真則書以歸真為道門教授先生則/書以𤣥靜為崇𤣥舘學士則書皆譏之也)¶
　　發明(方書毁佛寺勒僧尼即書以劉𤣥靜為崇𤣥/學士則其崇尚異端特有好惡偏私之異耳)¶
　　(非灼然明逹不惑者也綱目特掲/道士書之則是非得失瞭然見矣)¶
十二月貶韋𢎞質為某官考異(為某二字羡綱目無此/例據元和十二年書貶)¶
(髙霞寓貶袁滋漢甘露元年書免京兆尹/張敞官則此當書貶給事中韋𢎞質官)¶
　(李德裕秉政日乆好狥愛憎人多怨之左右言其太/專上亦不悦給事中韋𢎞質上疏言宰相權重不應)¶
　(更領三司錢榖德裕奏曰制置職業人主之柄𢎞質/受人教導所謂賤人圖柄臣非所宜言𢎞質貶官由)¶
　(是衆怒/愈甚)集覽(賤人圖柄臣正義曰傳曰下輕其上爵/賤人圖柄臣則國家揺動而人不靜顔)¶
<pb:KR2o0020_WYG_072-45b>¶
　(師古曰柄臣/執權之臣也)¶
　　書法(書貶官多矣未有書曰某官者書曰某官何/史失之也史失之則如勿書書病德裕也於)¶
　　(是𢎞質言宰相權重德裕以賤人圖柄臣貶之專/莫甚矣他日啟宣宗灑淅之疑而不免崖州之貶)¶
　　(宜/哉)¶
詔罷來年正旦朝㑹¶
　(初上餌方士金丹性加躁急喜怒不常問李德裕以/外事對曰陛下威㫁不測外人頗驚懼天下既平願)¶
　(陛下以寛理之使得罪者無怨為善者不驚則天下/幸甚上自秋來已覺有疾而道士以為換骨至是詔)¶
　(罷正旦/朝㑹)集覽(道士以為換骨胡氏曰方士之言殺人/者有五曰辟榖曰去血曰換骨曰出神)¶
<pb:KR2o0020_WYG_072-46a>¶
　(曰蜕/形)質實(方士方外/之士也)¶
　　書法(上有疾也然則曷為不以有疾書上餌金丹/自秋覺疾而方士以為換骨網目不書有疾)¶
　　(若曰惑於邪説疾而不/知其疾云爾所以譏也)¶
吐蕃論恐熱擊尚婢婢大敗¶
　(論恐熱擊尚婢婢婢婢拒之恐熱大敗婢婢傳檄河/湟數恐熱罪曰汝輩本唐人吐蕃無主則相與歸唐)¶
　(無為恐熱所/獵如狐兎也)集覽(河湟二州皆西羌地河本漢金城/郡後秦置河州湟本漢西平郡唐)¶
　(置湟州河水出敦煌郡塞外崑崙山東注海湟水出/金城臨羌縣塞外至允吾縣東入河案允吾音&KR0610;牙)¶
　質實(傳檄注見楚/義帝元年)¶
<pb:KR2o0020_WYG_072-46b>¶
是歳天下户數¶
　(四百九十五萬五/千一百五十一)¶
　　書法(自開成以來書天下戸數四百九十九萬六/千七百有竒於是六年爾減四萬一千六百)¶
　　(當是時非有水旱也其以河北用兵故歟綱目書/户口數七兵民數一詳中宗景龍元年皆唐世也)¶
　　(舍是無書/户口者矣)¶
(丙/寅)六年春二月以米暨為招討党項使¶
　(党項侵盗不已攻陷邠寧鹽州/界城堡上决意討之故有是命)質實(邠寧鹽三州名/邠注見漢桓帝)¶
　(延熹五年𡺳寧注見肅宗上元/元年鹽注見德宗貞元三年)¶
<pb:KR2o0020_WYG_072-47a>¶
三月立光王忱為皇太叔帝崩太叔即位考證(當去立/以下十)¶
(四字書曰帝崩光王忱入即位○謹按夏后氏有天下/傳於子為百王不易之法是以三代盛時父死子繼兄)¶
(亡弟及昭穆有序親親尊尊家齊國治天下平矣周懿/王崩父共王弟辟方立為孝王孝王叔父也臣也懿王)¶
(兄子也君也親親不害於尊尊君臣之分固在也春秋/有事於太廟躋僖公謂之逆祀臧文仲縱逆犯孔子譏)¶
(之唐武宗疾篤宦官定䇿禁中立光王忱為皇太叔是/時武宗不言旬日矣非武宗立之也立之者宦官也武)¶
(宗崩太叔即位為宣宗宣宗叔父也藩王也臣也帝崩/子㓜藩王入承統可也君臣之分則不可紊既曰叔矣)¶
(加以皇太之號是親親害尊尊也古無是號自宣宗始/夫為之後者為之子禮也春秋之法僖公父視閔公則)¶
(宣宗當父視武宗明矣宣嘗臣於武晩年讒臣建議直/欲出其在廟之主其言曰拜兄尚可拜姪可乎彼不知)¶
<pb:KR2o0020_WYG_072-47b>¶
(宗廟之禮嗣君拜先君非叔拜姪也獨不考孝王承懿/王之統文仲縱逆祀之譏乎今故追原終始當書曰帝)¶
(崩光王忱入即位據事直書以著藩王入/承統之義而去宦者所定不正之名也)¶
　(上疾久未平以為唐土德不可以王氣勝君名乃改/名炎初憲宗納李錡妾鄭氏生光王怡㓜時宫中皆)¶
　(以為不慧太和之後益自韜匿羣居遊處未嘗發言/文宗好誘其言以為戯笑上性豪邁尤所不禮及上)¶
　(疾篤旬日不能言諸宦官宻於禁中定䇿下詔以皇/子冲㓜立怡為皇太叔更名忱令權勾當軍國政事)¶
　(太叔見百官哀戚滿容裁决庶務咸當於理人始知/有隠德焉上崩以李德裕攝冢宰宣宗即位德裕奉)¶
　(冊既罷上謂左右曰適近我者非太尉邪毎顧我使/我毛髮灑淅胡氏曰武宗身病子㓜宜念終始之必)¶
　(正召見宰相出顧命焉而曽不一施李德裕為上相/受深知六十日之間亦不能力請入問起居面禀嗣)¶
<pb:KR2o0020_WYG_072-48a>¶
　(事碌碌拱手一聽宦官君相皆英/特人也尚且如此其餘固無責矣)質實(光州名注見/晋武帝泰始)¶
　(二年弋陽冢宰官名注見陳宣帝太建九/年六卿碌碌注見齊主寳卷永元二年)¶
　　書法(終綱目書皇太叔一而已矣○稱太叔始此/嗚呼太弟已非况太叔乎○賀善贊曰武宗)¶
　　(天資英果善屬賢相故能外降黠戞内平劉稹綱/目於此獨詳書之然雖知惡釋氏而溺信道流則)¶
　　(亦未得為卓然者至於即位書/遂則自霸先以來未之有也)¶
夏四月尊帝母鄭氏為皇太后考異(帝字羡據通鑑但/書尊母鄭氏為皇)¶
(太/后)○李德裕罷為荆南節度使¶
　(德裕秉權日久位重有功衆/不謂其遽罷聞之莫不驚駭)¶
<pb:KR2o0020_WYG_072-48b>¶
趙歸真等伏誅五月詔上京増置八寺復度僧尼¶
　　書法(方士也綱目抑左道方士必以伏誅書終綱/目方士書伏誅七詳漢文帝後元年○書詔)¶
　　(何病宣宗也大中之政務反㑹昌三月即位豈無/當急者而五月首度僧尼甚而上京特増八寺綱)¶
　　(目書増書復而冠之以/詔所以深病宣宗也)¶
　　發明(武宗惑於方士而廢斥浮屠宣宗繼之甫誅/趙歸真等即詔度僧尼皆不顧理之是否惟)¶
　　(務相反而已綱目合而/書之識者自可觀矣)¶
○以白敏中同平章事○六月定太廟為九代十一室¶
　(復祀代宗以敬文武宗自/為一代為九代十一室)¶
<pb:KR2o0020_WYG_072-49a>¶
　　書法(開元嘗書増太廟為九室矣此其書定何譏/也廟有定制三昭三穆與太祖之廟而七不)¶
　　(可増也而増之非也増之而多/所改定亦非也故書定深譏之)¶
　　發明(𤣥宗増太廟為九室范公祖禹已論其失且/謂天子七廟而祖功宗德其廟不毁則無世)¶
　　(數深以𤣥宗過制為非今宣宗又増為九代十一/室則其失又過𤣥宗遠矣夫禮有定數而狥己意)¶
　　(為之則亦何所不至况唐至武宗僅十五朝而已/増至此若使如周之三十六王則所増殊未已也)¶
　　(凡此類據事直書不/待貶黜而失自見)¶
秋七月囘鶻殺烏介可汗考異(殺當/作弑)¶
　(烏介之衆降散餒死所餘不及三/千人其相殺之而立其弟遏捻)¶
<pb:KR2o0020_WYG_072-49b>¶
八月葬端陵¶
　(初王才人寵冠後庭武宗欲立以為后李德裕以其/寒族無子恐不厭天下之望乃止武宗疾顧之曰我)¶
　(死汝當如何對曰願從陛下於九泉武宗以中授之/武宗崩才人即縊上聞而矜之贈貴妃葬於端陵栢)¶
　(城之/内)質實(才人女官名注見髙宗永徽五年一統志/云端陵在西安府三原縣東一十里陪葬)¶
　(王賢妃其母韋太/后陵在咸寧縣東)¶
以牛僧孺為衡州長史李宗閔為郴州司馬質實(衡州/注見)¶
(漢獻帝興平元年長沙/郴州注見楚義帝元年)¶
　(僧孺宗閔及崔珙楊嗣復李珏等五相皆武/宗所貶逐至是同日北遷宗閔未行而卒)¶
<pb:KR2o0020_WYG_072-50a>¶
九月鄭肅罷以盧商同平章事○罷冊黠戞斯可汗使¶
　(或以為僻遠小國不足與之抗衡/囘鶻未平不應遽有建置事遂寝)質實(囘鶻北狄種/名注見太宗)¶
　(貞觀/元年)¶
以李景譲為浙西觀察使¶
　(初景譲母鄭氏性嚴明早寡家貧子㓜毎自教之宅/後墻陷得錢盈船母祝之曰吾聞無勞而獲身之災)¶
　(也天必以先君餘慶矜其貧而賜之則願諸孤學問/有成此不敢取遽命掩而築之景譲宦逹髮已斑白)¶
　(小有過不免捶楚在浙西有牙将迂意杖之而斃軍/中憤怒将為變母聞之出坐聽事立景譲於庭而責)¶
　(之曰天子付汝以方面豈得以國家刑法為喜怒之/資而妄殺無罪之人乎萬一致一方不寧豈惟上負)¶
<pb:KR2o0020_WYG_072-50b>¶
　(朝廷使垂老之母衘羞入地何以見汝之先人哉命/左右褫其衣坐之将撻其背将佐皆為之請久乃釋)¶
　(之軍中遂安弟景荘老於場屋毎被黜母輙撻景讓/然景讓終不肯屬主司曰朝廷取士自有公道豈可)¶
　(效人求/闗節乎)集覽(褫其衣易訟卦以訟受服終朝三/褫之注褫解也音敕紙直是二反)質實¶
　(浙西觀察使注見憲宗元和三年/杭州闗節注見穆宗長慶元年)¶
冬十月禘于太廟¶
　(禮院奏祝文於穆敬文武但/稱嗣皇帝臣某昭告從之)¶
上受三洞法籙考異(上當/作帝)¶
　　書法(前書受法籙於趙歸真矣於是復書病宣宗/也誅歸真者宣宗也受法籙者亦宣宗也一)¶
<pb:KR2o0020_WYG_072-51a>¶
　　　(人之身半年之間相反如此則以長生之説足以/惑其心而已矣終綱目書受籙三詳宋壬午年)¶
　　　發明(宣宗能誅趙歸真而不能不受法籙比/而觀之義可見矣此綱目書法之意也)¶
　○十二月朔日食¶
　　(胡氏曰宣宗盡反㑹昌所為而有不能反者受法籙/是已盖其心蔽於長生陷溺而不可解是以謫見於)¶
　　(天日為之食茍能仰思其故以克/正厥事則他日必免金丹之禍矣)¶
　¶
　¶
　¶
<pb:KR2o0020_WYG_072-51b>¶
　¶
　¶
　¶
　¶
　¶
　¶
　¶
御批資治通鑑綱目卷五十上¶
