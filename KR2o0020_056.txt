# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.770862
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十一上
<pb:KR2o0020_WYG_056-1a>¶
　欽定四庫全書¶
御批資治通鑑綱目卷四十一上¶
　　(起壬戌唐髙宗龍朔二年○/盡丙申唐中宗嗣聖十三年)凡三十五年¶
　(壬/戌)二年春正月改百官名¶
　　(以門下省為東臺中書省為西臺尚書省為中臺侍/中為左相中書令為右相僕射為匡政左右丞為肅)¶
　　(儀尚書為太常伯侍郎為少常伯其/餘並以義訓更其名而職任如故)¶
　任雅相卒於軍蘇定方引軍還¶
　　(雅相為將未嘗奏親戚故吏從軍皆移所司補授謂/人曰官無大小皆國家公器豈可便私由是軍中賞)¶
<pb:KR2o0020_WYG_056-1b>¶
　　(罰皆平人服其公至是卒會沃沮道總管龎/孝泰敗死蘇定方圍平壤久不下引軍還)集覽(沃/沮)¶
　　(東夷國名在髙麗蓋馬大山/之東沃烏酷反沮千餘反)質實(平壤城名注見隨/煬帝大業八年)¶
　　　書法(劉方卒於師不書官貶也此其貶與雅相賢/將也去年遣征髙麗書兵部尚書矣於是不)¶
　　　(書官䝉/上文也)¶
　三月鄭仁泰等敗鐵勒於天山¶
　　(鐵勒九姓聞鄭仁泰至合衆十餘萬以拒之選驍徤/者數十人挑戰薛仁貴發三矢殺三人餘皆下馬請)¶
　　(降仁貴悉坑之度磧北擊其餘衆獲葉䕶兄弟三人/而還軍中歌之曰將軍三箭定天山壯士長歌入漢)¶
　　(闗思結多濫葛等部落先保天山聞之皆降仁泰等/縱兵擊之掠其家虜相率遠遁仁泰將輕騎赴之踰)¶
<pb:KR2o0020_WYG_056-2a>¶
　(大磧至仙蕚河不見虜糧盡而還值大雪士卒饑凍/人自相食比入塞餘兵纔八百人司憲大夫楊德裔)¶
　(劾奏仁泰誅殺已降使虜逃散不計資糧棄甲資㓂/詔皆釋之以契苾何力為鐵勒道安撫使安輯餘衆)¶
　(何力簡精騎五百馳入九姓中謂曰國家知汝皆脇/従赦汝之罪罪在酋長得之則已其部落大喜共執)¶
　(其葉䕶等以授何力/何力斬之九姓遂定)集覽(鐵勒九姓鐵勒即敕勒注/見宋文帝元嘉七年九姓)¶
　(者曰藥羅葛曰胡咄葛曰啒羅勿曰貊歌息紇曰阿/勿嘀曰葛薩曰斛唱素曰藥勿葛曰溪邪勿葉䕶突)¶
　(厥大臣官/名葉音攝)質實(挑戰注見漢王邦四年天山注見漢/武帝元朔三年祁連又外夷火州交)¶
　(河城北一名祁連山唐天山縣以此為名漢闗即玉/門闗注見漢武帝元鼎二年大磧柔然地名注見梁)¶
　(武帝普通二年契苾何力鐵勒莫賀可/汗之孫酋長注見漢帝𤣥更始二年)¶
<pb:KR2o0020_WYG_056-2b>¶
夏五月以許圉師為左相○秋七月熊津都督劉仁願¶
等大破百濟於熊津¶
　(初蘇定方既平百濟留郎將劉仁願鎮守以王文度/為熊津都督撫其餘衆文度卒百濟故將福信聚衆)¶
　(據周留城迎故王子豐立之引兵圍仁願時劉仁軌/坐罪白衣従軍詔以為帯方州刺史將文度之衆發)¶
　(新羅兵以救仁願仁軌請唐厯及廟諱而行曰吾欲/掃平東夷頒大唐正朔於海表仁軌御軍嚴整轉闘)¶
　(而前所向皆克新羅糧盡引還福信招集徒衆其勢/益張仁軌衆少與仁願合軍休息士卒會平壤軍還)¶
　(敕仁願等西歸仁軌以為如此則百濟餘燼不日更/興髙麗逋㓂何時可滅乃守便宜乗百濟無備帥衆)¶
　(破之㧞其數城奏請益兵詔發淄青萊海之兵七千/人赴之福信專權與百濟王豐浸相猜忌豊殺福信)¶
<pb:KR2o0020_WYG_056-3a>¶
　(遣使詣髙麗倭國/乞師以拒唐兵)集覽(倭國倭烏禾反女王國名漢/地志樂浪海中有倭人分百)¶
　(餘國在帯方東南大海中依山島為國渡海千里復/有國皆倭種唐東夷傳日本國古倭奴也去京師萬)¶
　(四千里其俗男少女多小/島五十餘所皆自名國)質實(百濟東夷國名注見/太宗貞觀十四年熊)¶
　(津都督注見上年帯方州注見晉惠帝元康元年新/羅東夷國名注見漢武帝元封二年朝鮮淄青萊海)¶
　(四州名淄注見宋明帝泰始三年盤陽青注見漢桓/帝永康元年萊注見漢安帝永初二年東萊海注見)¶
　(晉孝武帝太元二年臨海高麗東夷國名注見漢武/帝元封二年朝鮮倭國按一統志即古之倭奴國其)¶
　(地東西南北各數千里西南至海東北隅隔以大山/國王以王為姓歷世不易文武僚吏皆世官其地有)¶
　(五畿七道以州統郡附庸國凡百餘自北岸去拘邪/韓國七千里曰對海國又南渡一海千餘里曰瀚海)¶
<pb:KR2o0020_WYG_056-3b>¶
　(國又渡一海千餘里曰末盧國東南陸行五百里曰/尹都國又東南百里曰奴國又東百里曰不彌國又)¶
　(南水行二十日曰投馬國又南水行十日陸行一月/曰邪馬一國其次曰斯焉國曰已百支國曰伊邪國)¶
　(曰郡支國曰彌奴國曰好古都國曰不呼國曰姐奴/國曰對蘇國曰蘇奴國曰呼邑國曰華奴蘇奴國曰)¶
　(鬼國曰為吾國曰鬼奴國曰邪焉國曰躬臣國曰巴/利國曰支惟國曰烏奴國皆倭王境界所盡其國小)¶
　(者百里大不過五百里户少者千餘多不過一二萬/自漢武帝滅朝鮮使驛通於漢者三十許國皆稱王)¶
　(其大倭王居邪焉臺國即邪摩維是已光武中元初/始來朝貢後國亂國人立其女子曰卑彌呼為王其)¶
　(宗女壹與繼之後復立男王並受中國爵命歴魏晉/宋隋皆來貢稍習夏音唐咸亨初惡倭名更號日本)¶
　(自以其國近日所出故名或云日本乃小國為倭所/併故冒其號開元貞元中其使有願留中國授經肄)¶
<pb:KR2o0020_WYG_056-4a>¶
　(業者久乃請還宋雍熈後累來朝貢熈寜以後來者/皆儈也元初遣使招諭不至命范文虎等率兵十萬)¶
　(征之至五龍山暴風破舟敗績終元之世使竟不至/本朝初國王良懐遣使臣儈祖朝貢其後數歲一來)¶
　(至今不絶自永樂以來其國/王嗣立皆受朝廷冊封焉)¶
八月以許敬宗同三品○冬十月以上官儀同三品質¶
實(上官儀陜/州陜縣人)○許圉師免○䫻海總管蘇海政矯詔殺¶
興昔亡可汗¶
　(䫻海道總管蘇海政受詔討龜兹敕興昔亡繼徃絶/二可汗發兵與俱繼徃絶素與興昔亡有怨宻請海)¶
　(政矯敕収斬之其部落亡走海政追討/平之繼徃絶尋死十姓無主附於吐蕃)集覽(䫻海突/厥中地)¶
<pb:KR2o0020_WYG_056-4b>¶
　(名䫻越筆反興昔亡可汗名/彌射繼徃絶可汗名步真)質實(龜兹西域國名注/見漢光武建武二)¶
　(十二年吐蕃西羌種名/注見太宗貞觀八年)¶
　　書法(自是十姓皆附吐蕃而唐世/吐蕃之禍始此矣故謹志之)¶
　　發明(興昔亡可汗遠在邊徼之外海政矯詔殺之/特書于冊以著其罪者聽逹於上也王后蕭)¶
　　(妃近在宫闈之内武氏專擅殺之不書于冊若/無所聞者䝉蔽之甚也比而觀之其義見矣)¶
西突厥冦庭州刺史來濟死之¶
　(西突厥㓂庭州刺史來濟將兵拒之謂其衆曰吾久/當死幸䝉存全以至今日當以身報國遂不釋甲胄)¶
　(赴敵而死胡氏曰禇遂良至愛州上表自陳定䇿之/功受遺之寄曰螻蟻餘命乞陛下哀憐君子悲之而)¶
<pb:KR2o0020_WYG_056-5a>¶
　(亦嫌其氣衰而志挫也來濟赴敵而死可謂善處死/矣人孰不死處之為難使無忌而知此則能廷爭武)¶
　(氏矣遂良而知此/則能待盡無言矣)質實(突厥北狄國名注見梁武帝/大同十一年庭州注見齊明)¶
　(帝建武四年髙昌愛州/注見梁武帝太清二年)¶
　　書法(書死之何善濟也濟於同時/諸大臣可謂得其死所矣)¶
(癸/亥)三年春正月以李義府為右相夏四月除名流嶲州¶
　(義府兼知選事恃勢賣官怨讟盈路上從容戒之義/府勃然變色曰誰告陛下緩步而去上不悅義府又)¶
　(與術者㣲服出城候望氣色或告義府隂有/異圖鞫之有實詔除名流嶲州朝野稱慶)質實(從/容)¶
　(注見漢宣帝地節三年嶲州/注見漢武帝元鼎六年越嶲)¶
<pb:KR2o0020_WYG_056-5b>¶
　　發明(義府弄權罔上何以不書有罪髙宗崇信姦/囘使之怙寵至是其責亦有所分矣是以書)¶
　　(法如/此夫)¶
蓬萊宫成¶
　(初隋文帝遷長安城立宫於西北隅至是營蓬萊宫/於其東北制度宏壯於舊門曰丹鳯殿曰含元移仗)¶
　(居之命故宫曰西内新宫/曰東内亦曰大明宫云)集覽(移仗仗注見/永徽五年)質實(長/安)¶
　(城注見隋煬帝大業十三年蓬萊宫注見太宗貞觀/六年慶善宫含元殿名注見憲宗元和十四年宣政)¶
　　書法(蓬萊宫何大明宫也貞觀八年書營大明宫/未成而上皇寢疾徃年四月乃作蓬萊綱目)¶
　　(不書作蓬萊已書其始也至是宫成制度宏壯則/是宫之勞費可知矣故特書成凡宫室書成久辭)¶
<pb:KR2o0020_WYG_056-6a>¶
　　(也是故漢長樂書治書成隋仁壽書作書成唐蓬/萊書營書成皆久而後成也終綱目宮室書成四)¶
　　(詳漢髙帝十二年/惟晉新宮無譏焉)¶
五月詔鄭仁泰等分屯凉鄯以備吐蕃¶
　(吐蕃吐谷渾互相攻各上表論曲直求援上不許吐/蕃擊吐谷渾大破之吐谷渾可汗曷鉢與𢎞化公主)¶
　(帥數千帳棄國走凉州上以鄭仁泰等分屯凉鄯備/吐蕃又以蘇定方節度諸軍援吐谷渾吐蕃表吐谷)¶
　(渾之罪且請/和詔責讓之)質實(吐谷渾西羌種名注見晉元帝建/武元年𢎞化公主注見隋煬帝大)¶
　(業八年凉鄯二州名凉注見中宗景龍/二年鄯注見漢宣帝元康四年湼中)¶
　　書法(吐蕃始益強也唐之/西患蘇海政為之)¶
<pb:KR2o0020_WYG_056-6b>¶
秋九月熊津總管孫仁師攻百濟㧞之¶
　(初劉仁願劉仁軌既克真峴城詔孫仁師將兵浮海/助之軍勢大振諸將以加林城水陸之衝欲先攻之)¶
　(仁軌曰周留城虜之巢穴若克周留諸城自下於是/水陸並進遇倭兵於白江口四戰皆㨗百濟王豐奔)¶
　(高麗子忠勝等帥衆降百濟盡平唯任存城不下百/濟人黒齒常之沙吒相如各帥衆降仁軌使各將其)¶
　(衆取任存城仁師曰此屬獸心何可信也仁軌曰吾/觀二人皆忠勇有謀敦信重義是其感激立效之時)¶
　(不用疑也遂給糧仗分兵隨之㧞任存城詔留仁軌/鎮百濟召仁師仁願還仁軌瘞骸骨籍戸口理村聚)¶
　(署官長通橋道補隄塘課耕桑賑貧老立唐社稷頒/正朔及廟諱百濟大悅然後修屯田儲糗糧訓士卒)¶
　(以圖高麗仁願至京師上問之曰卿所奏事皆合機/宜卿本武人何能如是仁願曰皆仁軌所為也上悅)¶
<pb:KR2o0020_WYG_056-7a>¶
　(加仁軌六階遣使勞勉之西臺侍郎上官儀曰仁軌/遭黜削而能盡忠仁願秉節制而能推賢皆可謂君)¶
　(子/矣)集覽(黒齒虜複姓百濟國人沙吒盧複姓亦/百濟人吒知加反屯田屯守而營田)質實¶
　(黒齒常之百濟西部人京/師注見周顯王二十五年)¶
(甲/子)麟徳元年春正月以殷王旭輪為單于大都䕶¶
　(初李靖破突厥遷三百帳于雲中城阿史徳氏為其/長至是部落漸衆請立可汗以統之上曰今之可汗)¶
　(古之單于也故更為單于都/䕶府而使皇子殷王遥領之)質實(按一統志雲中城/在大同府城北郭)¶
　(外後魏建此為西京其門東曰迎春南曰朝陽西曰/定西北曰拱極其宫垣占城之北唐為雲中郡殷州)¶
　(名注見隋恭帝/皇泰二年獲嘉)¶
<pb:KR2o0020_WYG_056-7b>¶
郇公孝協坐贓賜死¶
　(孝協為魏州刺史坐贓賜死有司奏孝協父叔良死/王事不可絶其嗣上曰畫一之法不以親疎異制茍)¶
　(害百姓雖太子亦不赦也孝協竟自盡於第胡氏曰/髙宗昏懦肆恣棄太宗之法如掃塵爍凍然而於孝)¶
　(協之贓謹守畫一如此何哉且必以治庶人者治皇/族而其言及於太子他日東宫連見廢殺則畫一不)¶
　(赦之/教也)集覽(畫一之法注見/漢惠帝二年)質實(郇縣名注見漢髙祖/天福十二年魏州注)¶
　(見漢成帝綏和二年東宫注/見宋文帝元嘉二十七年)¶
秋七月詔以三年正月封禪質實(封禪注見秦始/皇二十八年)○八¶
月以劉祥道竇徳𤣥為左右相○冬十月遣兵代戌熊¶
<pb:KR2o0020_WYG_056-8a>¶
津¶
　(熊津都督劉仁軌上言戊兵疲羸者多衣服貧弊唯/思西歸無心展效臣問以徃時百姓應募或請自辦)¶
　(衣糧何為今日士卒如此咸言今日官府與曩時不/同曩時没王事者敕使弔祭追贈官爵囘授子弟凡)¶
　(度遼者皆賜勲一轉自顯慶五年以來度海者官不/記録死者無人誰何州縣發兵壮而富者行錢得免)¶
　(弱而貧者被發即行海東苦戰之時許以勲賞及達/西岸唯聞推禁奪賜破勲州縣追呼無以自存是以)¶
　(被發之日已有逃亡自殘者其有勲級亦不免挽引/之勞無異白丁又初發時惟令備一年資裝今已二)¶
　(年未有還期自非有所更張厚加慰勞明賞重罰以/起士心恐師衆疲勞立效無日上深納其言遣劉仁)¶
　(願將兵度海以代舊鎮之兵敕仁軓俱還仁軓曰舊/兵當令収穫辦具遣還軍將宜留鎮撫未可歸也仁)¶
<pb:KR2o0020_WYG_056-8b>¶
　(願曰吾前還海西大遭讒謗云吾謀據海東幾不免/禍今日惟知凖敕豈敢擅有所為邪仁軌曰茍利於)¶
　(國豈恤其私乃上表陳便宜自請留鎮從/之以扶餘隆為熊津都尉使招集其餘衆)集覽(没王/事為)¶
　(王事而亡没者勲級勲官之資級扶餘/隆扶餘本東夷國名因以為氏隆名也)¶
十二月殺同三品上官儀劉祥道罷梁王忠賜死¶
　(初武后屈身忍辱奉順上意故上排群議而立之及/得志專作威福上動爲所制不勝其忿會宦者王伏)¶
　(勝發其使道士郭行真出入禁中爲厭禱事上宻召/上官儀議之儀因言后專恣請廢之上即命草詔左)¶
　(右奔告于后后遽詣上自訴上羞縮不忍乃曰我初/無此心皆上官儀教我儀先與伏勝俱事故太子忠)¶
　(后於是使許敬宗誣奏儀伏勝與忠謀大逆儀下獄/及伏勝皆死妻子籍没賜忠死于流所右相劉祥道)¶
<pb:KR2o0020_WYG_056-9a>¶
　(坐與儀善罷朝士流貶者甚衆自是上每視事則后/垂簾於後政無大小皆預聞之天下大權悉歸中宫)¶
　(天子拱手而已/中外謂之二聖)集覽(厭禱厭益涉反鎮/也禱告事求福也)質實(梁州名/注見周)¶
　(赧王/四年)¶
　　書法(梁王忠廢爲庶人矣書梁王何不予其廢之/也賜死之例有四著所坐賜死魏周㣼郇公)¶
　　(孝協太平公主王毛仲宜死者也書貶某賜死竇/參楊収韋保衡孟漢卿書賜某死呉通𤣥路巖蘇)¶
　　(檢皆可罪而未宜死者也直書某賜/死梁王忠不宜死者也無所坐者也)¶
　　發明(哀哉上官儀之死也彼昏不知烏可與之有/言哉京房諄諄開悟元帝言非不明聽非不)¶
　　(諭然姦賊未去身已不保昏懦之君大抵如此/綱目書殺書爵蓋亦哀之而已夫豈樂予之哉)¶
<pb:KR2o0020_WYG_056-9b>¶
以樂彦瑋孫處約同三品考異(提要無/此十字)¶
(乙/丑)二年春三月以姜恪同三品○夏四月以陸敦信爲¶
右相樂彦瑋孫處約罷質實(陸敦信/嘉興人)○五月行麟德厯¶
　(李淳風以戊寅厯推歩浸疎乃增/損劉焯皇極厯更撰麟德厯行之)集覽(推歩推測也/歩考也漢馮)¶
　(緄傳善推歩注云謂究日月五星之度昏旦節/氣之差劉焯隋太學博士著厯書十卷焯音灼)¶
冬十月車駕發東都十二月至泰山¶
　(皇后表稱封禪祭皇地祗太后昭配而令公卿行事/禮有未安請帥内外命婦奠獻詔禪社首以皇后爲)¶
　(亞獻越國太妃燕氏爲終獻廢藁秸陶匏用茵褥罍/爵文舞用功成慶善之樂武舞用神功破陳之樂上)¶
<pb:KR2o0020_WYG_056-10a>¶
　(發東都華戎衛從數百里不絶時比歲豐稔米斗至/五錢麥豆不列于市上至濮陽左相竇德𤣥騎從上)¶
　(問濮陽謂之帝邱何也德𤣥不能對許敬宗自後躍/馬而前曰昔顓頊居此故謂之帝邱上稱善敬宗退)¶
　(謂人曰大臣不可以無學德𤣥曰人各有能有不能/吾不強對以所不知此吾所能也李勣曰敬宗多聞)¶
　(信羙矣德𤣥之言亦善也張公藝九世同居北齊隋/唐皆旌表其門上幸其宅問所以能之故公藝書忍)¶
　(字百餘以進上善之賜以縑帛胡氏曰新城三老啓/漢髙以君臣之大義壺闗三老悟孝武以父子之至)¶
　(情湖三老猶能辯王尊被劾之非辜正朝廷刑罰之/失當皆因事有補不茍然也髙宗非不能忍之患乃)¶
　(過於忍之失公藝又以忍勸之其樸茂有餘而智術/短矣爲公藝者宜曰臣家所以同居之久由家長專)¶
　(治權在男子婦人不預外事/也如此萬一其有警焉耳)集覽(内外命婦注見太/宗貞觀元年社首)¶
<pb:KR2o0020_WYG_056-10b>¶
　(山在兖州應劭曰在博縣晉灼曰在鉅平南十三里/藁秸陶匏周禮次扆筵凡圖王氏神席議曰禮器莞)¶
　(簟之安而藁鞂之設正義謂藁鞂除穗粒取稈藁爲/席郊祭不用莞簟之可安而設藁鞂之麄席亦脩古)¶
　(也記郊特牲器用陶匏以象天地之性也莞簟之安/而蒲越藁鞂之尚明之也注陶謂陶瓦爲酒尊匏瓠)¶
　(也謂破匏爲爵皆太古之禮器觀天下之物無可以/稱其德也蒲越藁鞂皆藉神席也正義謂今禮以藁)¶
　(鞂爲祭天席蒲越爲配帝席鞂與秸通音戛莞音官/越音活茵褥罍爵説文茵車重席也褥藉也罍龜目)¶
　(酒尊似壺容一斛水作雲雷象爵飲器刻爲爵形受/一升漆赤中畫雲氣功成慶善樂注見太宗貞觀六)¶
　(年神功破陳樂注同上貞觀元年新城三老啓漢高/以君臣之大義事見漢王劉邦二年壺闗三老悟孝)¶
　(武以父子之至情事見漢武帝征和二年湖三老/猶能辯王尊被劾之非辜事見漢成帝河平二年)質¶
<pb:KR2o0020_WYG_056-11a>¶
　實(泰山注見秦始皇二十八年社首壇名按一統志/在濟南府泰安州西南五里亭禪山上宋真宗封)¶
　(泰山禪此中有蒿里祠在焉濮陽郡名注見周安王/五年帝邱地名在東昌府城西南二百里按一統志)¶
　(古顓頊之墟曰帝邱夏爲昆吾氏所居春秋衛成公/遷都於此顓頊五帝之一即髙陽氏也詳見通鑑前)¶
　(編張公藝/壽張人)¶
(丙/寅)乾封元年春正月封泰山禪社首¶
　(正月朔祀昊天上帝於泰山南明日登泰山封玉牒/藏之石䃭又明日降禪于社首祭皇地祗上初獻畢)¶
　(執事者皆趨下宦者執帷皇后升壇亞獻帷帟皆以/錦繡爲之赦天下改元文武官賜爵加階有差先是)¶
　(階無泛加皆以勞考叙進至五品三品仍奏取/進止至是始有泛階比及末年服緋者滿朝矣)集覽¶
<pb:KR2o0020_WYG_056-11b>¶
　(玉牒注見漢武帝元封元年石䃭䃭音感石篋也以/方石再累皆方五尺厚一尺刻其中以容玉匱䃭傍)¶
　(施石檢十枚以檢石䃭南方北方皆三東方西方皆/二去䃭隅皆一尺䃭纒以金繩五周封以石泥或曰)¶
　(以水銀和金/爲泥而封之)質實(昊天上帝注見隋恭帝義寕二年/皇地祗注見漢後主建興十五年)¶
車駕還過曲阜祠孔子¶
　(贈太師祭/以少牢)質實(曲阜縣名注見周太祖廣順二年/少牢牲名注見太宗貞觀十九年)¶
　　書法(於是孔子贈太師則曷爲不書諱之也孔子/贈太師而尊老君爲皇帝亦大不倫矣諱之)¶
　　(者譏之也終綱目書祠孔/子五詳漢髙帝十二年)¶
至亳州尊老君爲太上𤣥元皇帝¶
<pb:KR2o0020_WYG_056-12a>¶
　(至亳州謁老/君廟上尊號)質實(亳州注見漢獻帝建安十五年譙/邑老君廟按一統志在鳯陽府亳)¶
　(縣老子所生之地後人爲立廟/漢桓帝嘗命邉韶爲文以記之)¶
　　發明(上書過曲阜祠孔子庶足見尊師重道之意/然贈以三公之官則是臣之也禮安在哉况)¶
　　(下書尊老君爲太上𤣥元皇帝其輕重不倫如此/故綱目於贈太師則削而不書蓋爲先聖諱之爾)¶
　　(事有若美而實不美者此類是也/雖然吾先聖豈以是爲輕重哉)¶
李義府卒¶
　(時大赦惟長流人不聽還李義府憂憤發病而卒/自義府之貶朝士日憂其復入至是衆心乃安)¶
　　書法(於是義府除名矣不卒可也而卒之何幸唐/人也義府雖貶朝野憂其復入至是衆心乃)¶
<pb:KR2o0020_WYG_056-12b>¶
　　(安故/幸之)¶
夏四月車駕還京師○陸敦信罷○五月鑄乾封泉寳¶
錢¶
　(錢一當十俟期/年盡廢舊錢)¶
六月遣金吾衛將軍龎同善將兵伐髙麗¶
　(髙麗泉蓋蘇文卒長子男生代爲莫離支出廵諸城/使其弟男建男産留知後事或謂二弟曰男生惡二)¶
　(弟欲除之又有告男生者曰二弟欲拒兄不納男生/遣人偵伺二弟収掩得之乃以王命召男生男生懼)¶
　(不敢歸男建自爲莫離支發兵討之男生走保别城/使其子獻誠詣闕求救詔契苾何力龎同善將兵救)¶
<pb:KR2o0020_WYG_056-13a>¶
　(之以獻誠/爲鄉導)質實(莫支離髙麗官兵注/見太宗貞觀二十年)¶
秋七月以劉仁軌爲右相¶
　(初仁軌爲給事中按畢正義事李義府怨之出爲青/州刺史會討百濟仁軌當浮海運糧遭風失船命監)¶
　(察御史袁異式徃鞫之義府謂曰君能辦事勿憂無/官異式至謂仁軌曰君宜早自爲計仁軌曰仁軌當)¶
　(官失職國有常刑公以法斃之無所逃命若使遽自/引决以快讎人竊所未甘乃具獄以聞上命除名以)¶
　(白衣從軍自效及爲大司憲異式懼不自安仁軌瀝/觴告之曰仁軌若念疇昔之事有如此觴既知政事)¶
　(薦爲司元大夫監察御史杜易/簡謂人曰斯所謂矯枉過正矣)集覽(若念疇昔之/事自誓不以)¶
　(前者見鞫失船事爲念也記檀弓/疇昔之夜注疇發聲也昔猶前也)質實(引决注見宋/明帝泰始七)¶
<pb:KR2o0020_WYG_056-13b>¶
　(年/)¶
竇德𤣥卒○皇后殺其從兄武惟良¶
　(初武士彠娶相里氏生男元慶元爽又娶楊氏生三/女長適賀蘭越石次皇后次適郭孝慎士彠卒元慶)¶
　(元爽及士彠兄子惟良懐運皆不禮於楊氏楊氏深/銜之越石早卒后既立楊氏號榮國夫人越石妻號)¶
　(韓國夫人惟良等皆列朝廷榮國夫人謂曰頗億疇/昔之事乎對曰惟良等幸以功臣子弟早登官籍揣)¶
　(分量才不求貴逹豈意以皇后之故曲荷朝恩夙夜/憂懼不爲榮也榮國不悦皇后乃上疏請出惟良等)¶
　(爲逺州刺史外示謙抑實惡之也元慶以憂卒元爽/坐事流振州而死韓國及其女皆得幸於上其女賜)¶
　(號魏國夫人后惡之㑹惟良懐運至京師獻食宻置/毒醢中使魏國食之暴卒因歸罪於惟良懐運誅之)¶
<pb:KR2o0020_WYG_056-14a>¶
　(改其姓/爲蝮氏)集覽(相里複姓咎繇之後爲理氏商末理證/孫仲師遭難去王姓里至晉里克見滅)¶
　(克妻司成氏携其少子季友逃/居相城因姓相里氏相去聲)質實(振州注見高/祖武德五年)¶
　　發明(於所厚者薄無所不薄也武氏不道勦殺其/族如獵狐兎亦何有於李氏哉故特書皇后)¶
　　(殺其從兄/以惡之)¶
九月龎同善大破高麗兵○劉祥道卒¶
　(子齊賢嗣齊賢爲人方正上甚重之爲晉州司馬将/軍史興宗從獵苑中因言晉州産佳鷂請使齊賢捕)¶
　(之上曰劉齊賢豈捕鷂者邪胡氏曰人主雖有嗜慾/昏蔽其本心之明亦不可亡也特所蔽者重不能推)¶
　(廣其明耳高宗若以待劉齊賢之心博求賢德列之/朝廷則膏肓之疾必有能己之者然既知齊賢方正)¶
<pb:KR2o0020_WYG_056-14b>¶
　(而置之州司馬雖不使捕鷂亦不能/采其謀猷善善不用郭公之道爾)集覽(善善不用/郭公之道)¶
　(爾注見太宗/貞觀二年)質實(晉州注見漢獻帝建安七年河東/膏肓之疾注見晉愍帝建興四年)¶
冬十二月以李勣爲遼東大總管伐高麗¶
　(勣欲與其壻京兆杜懐恭偕行懐恭亡匿謂人曰公/欲以我立法耳勣聞之流涕曰杜郎踈放此或有之)¶
　(乃/止)集覽(公欲以我立法耳杜懐恭自知踈畧放逹/易致獲罪必被李勣見殺以立軍法也)質¶
　實(京兆郡名注見𤣥/宗開元十一年)¶
(丁/卯)二年春正月耕籍田考異(耕上漏/帝字)¶
　(有司進耒耜加以琱飾上曰耒耜農夫所執豈宜如/此之麗命易之既而耕之九推乃止胡氏曰爲國務)¶
<pb:KR2o0020_WYG_056-15a>¶
　(農必本末備舉然後實德及百姓高宗政出房帷馴/致大亂而躬籍千畝勤於九推夫豈勸農之本乎)¶
　集覽(耕籍田注見漢文帝二年/九惟乃止注見耕籍田)質實(耒耜治田器名/釋名云揉木爲)¶
　(耒斵木/爲耜)¶
　　書法(高宗耕籍不悉書據永徽三年/正月不書此其書何美崇質也)¶
罷乾封泉寳錢¶
　(自行乾封錢榖帛踊/貴商賈不行罷之)¶
夏六月以楊𢎞武戴至德李安期張文瓘趙仁本並同¶
三品¶
<pb:KR2o0020_WYG_056-15b>¶
　(時造蓬萊上陽合璧等宫頻征伐四夷廐馬萬匹倉/庫漸虛張文瓘諫曰隋鍳不逺願勿使百姓生怨上)¶
　(納其言减廐馬數千匹○上屢責侍臣不進賢李安/期對曰比來公卿有所薦引爲讒者已指爲朋黨滯)¶
　(淹者未獲伸而在位者先獲罪是以各務杜口耳陛/下果推至誠以待之其誰不願舉所知邪上深以爲)¶
　(然/)質實(上陽宫在河南府閿鄉縣舊湖城縣西北一/里隋煬帝建張文瓘貝州武城人李安期定)¶
　(州安平人/百藥之子)¶
秋八月朔日食○李安期罷○九月李勣㧞高麗十七¶
城¶
　(李勣㧞新城遂引兵進擊一十六城皆下之副大總/管龎同善高侃尚在新城泉男建遣兵襲其營武衛)¶
<pb:KR2o0020_WYG_056-16a>¶
　(將軍薛仁貴擊破之勣行軍管記元萬頃作檄高麗/文曰不知守鴨緑之險男建報曰謹聞命矣即移兵)¶
　(據之唐兵不得度上聞之流萬頃於嶺南副大總管/郝處俊在高麗城下未及成列高麗奄至軍中大駭)¶
　(處俊據胡牀方食乾糧潜簡/精鋭擊敗之将士服其膽畧)質實(郝處俊安陸人胡/牀注見周世宗顯)¶
　(德五/年)¶
(戊/辰)總章元年夏四月彗星見于五車集覽(五車天官書/五車五星在)¶
(畢北五車者五帝車/舍也主天子五兵)質實(彗星注見周/顯王八年)¶
　(彗星見上避正殿減膳徹樂許敬宗等奏請復常曰/彗星見東北高麗将滅之兆也上曰朕之不德謫見)¶
　(於天豈可歸咎小夷且高麗之百姓亦朕之百姓也/不許彗尋滅范氏曰高宗庸昏而猶能出人君之言)¶
<pb:KR2o0020_WYG_056-16b>¶
　(其誠足以動天矣然則古者失道之君未必其身親/爲不善也姦佞之臣納之於惡者蓋多矣亦可以爲)¶
　(戒/哉)¶
楊𢎞武卒○秋九月李勣㧞平壤高麗王藏降高麗悉¶
平¶
　(薛仁貴破高麗於金山乗勝將攻扶餘城諸將以其/兵少止之仁貴曰兵不必多顧用之何如耳遂爲前)¶
　(鋒以進與高麗戰大破之殺獲萬餘人遂㧞扶餘城/扶餘川中四十餘城皆望風請服侍御史賈言忠奉)¶
　(使自遼東還上問以軍事言忠對曰隋煬帝東征而/不克者人心離怨也先帝東征而不克者高麗未有)¶
　(釁也今高藏㣲弱男生兄弟相攻饑饉連年妖異屢/降其亡可翹足待也上又問諸将孰賢對曰薛仁貴)¶
<pb:KR2o0020_WYG_056-17a>¶
　(勇冠三軍龎同善持軍嚴整高侃忠果有謀契苾何/力沈毅能斷然夙夜小心忘身憂國皆莫及李勣也)¶
　(勣等進攻大行城㧞之諸軍皆會進至鴨綠柵破之/圍平壤月餘高麗王藏遣泉男産詣勣降男建猶閉)¶
　(門拒守以軍事委儈信誠信誠開門勣縱/兵登城男建自刺不死遂擒之高麗悉平)質實(金山/注見)¶
　(隋恭帝皇泰二年扶餘城注見隋煬帝大業八年平/壤遼東郡名注見秦王政三年饑饉注見隋煬帝大)¶
　(業十二年鴨綠柵按一統志在遼東都司城東五百/六十里鴨綠江之東乃後魏所置以塞高句驪之路)¶
冬十月以盧迦逸多爲懐化大將軍¶
　(烏茶國婆羅門盧迦逸多自言能合不死藥上將餌/之東臺侍郎郝處後諫曰修短有命非藥可延貞觀)¶
　(之末先帝服那羅邇娑婆寐藥大漸之際名醫不知/所爲議者將加顯戮恐取笑戎狄而止前鑒不逺願)¶
<pb:KR2o0020_WYG_056-17b>¶
　(陛下深察/上乃止)集覽(烏茶西域國一曰烏伏那亦曰烏萇/直在天竺國南其東則大食國也漢)¶
　(書茶作秅注烏一加反秅直加反那羅邇方士名/娑婆寐方士名大漸注見隋文帝開皇十四年)質¶
　實(婆羅門西域國名注/見太宗貞觀十三年)¶
　　書法(前書遣天竺方士歸國矣於是又書以盧迦/逸多爲懐化大將軍帝固非有定見者蓋當)¶
　　(此時年踰不惑内寵之意輕而長生之/念重矣豈復記徃日之言哉書譏之也)¶
十二月置安東都䕶府¶
　(李勣將至上命先與高藏等獻于昭陵具軍容奏凱/歌入京師獻于太廟上受俘于含元殿分高麗五部)¶
　(百七十六城六十九萬餘户爲九都督府四十二州/百縣置安東都䕶府於平壤以統之擢其酋帥有功)¶
<pb:KR2o0020_WYG_056-18a>¶
　(者爲都督刺史縣令與華人參理以薛仁貴檢校安/東都䕶總兵二萬人以鎮撫之上祀南郊告平高麗)¶
　(以李勣爲亞獻時有敕征遼軍士逃亡限内不首者/身斬妻子籍没太子上表曰軍士或遇疾病不及隊)¶
　(伍或因樵採爲賊所掠或渡海漂没或深入賊庭爲/所傷殺軍中不暇勘當皆以爲逃若即配没情實可)¶
　(哀乃詔/免之)質實(昭陵注見太宗貞觀二十三年含元殿/注見憲宗元和十四年宣政安東都䕶)¶
　(府注見秦王政三年遼東南/郊注見漢後主建興十五年)¶
以姜恪閻立本爲左右相質實(閻立本京兆萬/年人立德之弟)○京師¶
山東江淮旱饑¶
　　書法(自書大稔而封禪之事起於是書京師山東/江淮旱饑是年書闗中旱饑咸亨元年書河)¶
<pb:KR2o0020_WYG_056-18b>¶
　　(南北旱儀鳯二年書闗中旱/蝗永淳元年屢書不一書矣)¶
(己/巳)二年春二月以李敬𤣥同三品¶
　(先是同三品不入/銜至是始入銜)質實(銜釋名云官/吏階位曰銜)¶
　　書法(以同三品/入銜始此)¶
以盧承慶爲司刑太常伯¶
　(承慶嘗考内外官有一官督運遭風失米承慶考之/曰監運損糧考中下其人容色自若無言而退承慶)¶
　(重其雅量改注曰非力所及考中中既無喜容亦無/愧詞又改曰寵辱不驚考中上○時渭南尉劉延祐)¶
　(弱冠政事爲畿縣最李勣謂曰足下春秋甫/爾遽擅大名宜稍自貶抑無爲獨出人右也)集覽(畿/縣)¶
<pb:KR2o0020_WYG_056-19a>¶
　(最畿天子千里地也最者言課居先也記王制曰天/子之縣内凡九十三國注縣内夏時天子所居州界)¶
　(名也殷曰畿詩商頌曰邦畿千里維民所止周/亦曰畿今畿縣之内有善政者劉延祐爲最)質實¶
　(渭南縣名注見漢獻帝建/安十六年劉延祐彭城人)¶
以郝處俊同三品○詔定明堂制度¶
　(定明堂制度其基八觚其宇上圓覆以青陽玉葉其/門牆階級窻櫺楣柱抑楶枅栱皆法天地隂陽律厯)¶
　(之數以衆議未决又/會饑饉竟不果立)集覽(八觚漢郊祀志紫壇八觚/宣象八方注觚角也班固)¶
　(賦設壁門之鳯翔上觚稜而棲金爵注觚稜闕角也/轉高轉角處枊楶枊字刋誤當是栭字史炤釋文作)¶
　(柳字益訛矣案爾雅栭楶謂梁上短柱上承屋眷者/楶通作節記山節藻棁注栭謂之節楹謂之棁枅栱)¶
<pb:KR2o0020_WYG_056-19b>¶
　(爾雅枅柱上横木承棟者/也樴謂之杙大者謂之栱)質實(明堂注見漢武/帝建元元年)¶
夏四月徙高麗户於江淮山南京西諸州¶
　(高麗之民多離叛者敕徙三萬八千二百户於江淮/之南及山南京西諸州空曠之地留其貧弱者使守)¶
　(安/東)¶
　質實(高麗東夷國名注見漢/武帝元封二年朝鮮)¶
六月朔日食質實(日食注見新/莽天鳯元年)○秋八月詔幸凉州不¶
果行考證(幸當/作如)¶
　(詔以十月幸凉州時隴右虚耗議者多以爲不宜遊/幸上聞之詔五品已上謂曰自古帝王莫不廵狩故)¶
<pb:KR2o0020_WYG_056-20a>¶
　(朕欲廵視逺俗若其不可何不靣陳而退有後言邪/宰相以下皆不敢言詳刑夫夫來公敏曰廵狩雖帝)¶
　(王常事然今高麗餘冦尚多西邉兵亦未息隴右户/口彫弊鑾輿所至供億百端外間實有竊議但明制)¶
　(已行故群臣不敢陳論耳上善其言爲之罷行范氏/曰高宗溺於所愛不顧禮義雖元舅顧命之臣以先)¶
　(帝遺言争之確乎其不可入也凉州之不行得非武/后之意乎何其從諫之易也且不從其大而從其細)¶
　(雖曰能聽諫而謹於細/行亦不免陷於大惡也)質實(隴右注見秦王政三年/隴西廵狩注見隋煬帝)¶
　(大業六年鑾輿注/見德宗貞元元年)¶
　　書法(不果行何羙從諫也凡遊幸書不果皆羙辭/終綱目遊幸書不至而還二漢明帝永平四)¶
　　(年辛卯年呉主皓書不果行/一是年唯孫皓不至爲危辭)¶
<pb:KR2o0020_WYG_056-20b>¶
九月大風海溢¶
　(漂六千/餘家)¶
　　書法(終綱目書海溢六詳漢質帝本初元年帝/居二焉隂盛之徴也自是無書海溢者矣)¶
冬十一月李勣卒¶
　(上嘗謂侍臣曰朕虛心求諫而竟無諫者何也李勣/對曰陛下所爲盡善群臣無得而諫范氏曰甚矣李)¶
　(勣之佞也陷君於惡又諂以悦之其罪大矣勣本群/盗無識可爲將而不可爲相以輔少主居伊周之地)¶
　(非其任矣○勣寢疾謂弟弼曰我見房杜平生勤苦/僅立門户遭不肖子蕩覆無餘吾此諸子今以付汝)¶
　(謹察視之其有志氣不倫交游非類者皆先撾殺然/後以聞范氏曰房杜事君以忠其子孫不肖覆宗絶)¶
<pb:KR2o0020_WYG_056-21a>¶
　(祀出於不幸非其積不善也李勣一言䘮邦罪不容/誅得死牖下幸矣乃以房杜爲戒可謂不能省巳者)¶
　(矣父子不責善骨肉之親無絶也而使殺之何異於/夷貊豈所以爲訓乎○勣爲將有謀善斷從善如流)¶
　(戰勝則歸功於下所得金帛悉散之將士故人思致/死所向克㨗臨事選將必訾相其狀貎豐厚者遣之)¶
　(或問其故勣曰薄命之人不足與成功名閨門雍睦/而嚴其姊嘗病勣親爲作粥風回𤑔其鬚鬢姊曰僕)¶
　(妾幸多何自苦如是勣曰非然也顧姊老勣亦老雖/欲久爲姊煑粥其可得乎常謂人我年十二三時爲)¶
　(亡頼賊逄人則殺十四五爲難當賊有所不愜則殺/之十七八爲佳賊臨陳乃殺人二十爲大將用兵以)¶
　(救人死卒諡貞/武孫敬業嗣)集覽(得死牖下記䘮大記曰疾病寢時/東首於北牖下注謂君來視之)¶
　(也病者恒/居北牖下)質實(伊周謂伊/尹周公)¶
<pb:KR2o0020_WYG_056-21b>¶
　　書法(勣功臣也衛公鄂公皆具官此其不書/何削之也唐祚幾絶勣之力也故削之)¶
　　發明(武氏之立决於李勣之一言遂至滅唐社稷/貽禍甚惨綱目於廢立之際雖已載之分注)¶
　　(而勣之罪竟未有以見也故於其死盡削其官以/罪之爾或曰高宗之時大臣書卒罕有具其官者)¶
　　(如竇德𤣥劉祥道之類蓋可見矣曰是不然勣故/前朝功臣初非德𤣥祥道之比姑以太宗朝觀之)¶
　　(自貞觀四年書蔡公杜如晦卒至廿三年書衛公/李靖卒其間書卒者凡十有四人未有不書其爵)¶
　　(者又以高宗朝觀之其書前朝舊臣之卒者如北/平公張行成鄂公尉遲敬德愛州刺史禇遂良亦)¶
　　(未有不書其官者何獨於勣而削之哉勣在兩朝/論其勲業殆與衛公鄂公諸人等今綱目獨削其)¶
　　(官遂至與隋楊素同科素有廢立儲君之罪勣有/廢立中閫之罪故其書法若一是皆深貶而誅之)¶
<pb:KR2o0020_WYG_056-22a>¶
　　(也不然以勣之公/勤勲績可少訾哉)¶
定銓注法¶
　(時承平既久選人益多司列少常伯裴行儉始與員/外郎張仁禕設長名姓歴牓引銓注之法又定州縣)¶
　(升降官資高下其後遂爲永制無能革之者大畧唐/之選法取人以身言書判計資量勞而擬官始集而)¶
　(試觀其書判已試而銓察其身言已銓而注詢其便/利已注而唱集衆告之然後類以爲甲先簡僕射乃)¶
　(上門下給事中讀侍郎省侍中審之不當者駮下既/審然後上聞主者受㫖奉行各給以符謂之告身兵)¶
　(部武選亦然課試之法以騎射及翹闗負米人有格/限未至而能試文三篇謂之宏詞試判三條謂之㧞)¶
　(萃入等者得不限而授其黔中嶺南閩中州縣官不/由吏部委都督選擇士人補授凡居官以年爲考六)¶
<pb:KR2o0020_WYG_056-22b>¶
　(品以下四考爲滿有劉曉者上疏論之曰今選曹以/檢勘爲公道書判爲得人殊不知考其德行才能况)¶
　(書判借人者衆矣又禮部取士專用文章爲甲乙故/天下之士皆捨德行而趨文藝有朝登甲科而夕陷)¶
　(刑辟者雖日誦萬言何闗理體文成七歩未足化人/取士以德行爲先文藝爲末則多士雷奔四方風動)¶
　(矣/)集覽(身言書判唐制擇人之法有四一曰身體貌/豐偉一曰言言辭辨正三曰書楷法遒美四)¶
　(曰判文理優長四事皆可取則先德行見選舉志遒/才由反徤也乃上門下上是掌反進也門下謂門下)¶
　(省給事中讀讀其身言書判便利也侍郎省省視也/翹闗負米二者取士之科也唐選舉志詔四方德行)¶
　(才學之士下至翹闗㧞山莫不兼取注武氏長安二/年始置武舉其制有馬搶翹闗負重身材之選翹闗)¶
　(長丈七尺徑二寸半凡十舉後手持闗距出處無過/一尺負重即負米之説如郭子儀中負米科是也)¶
<pb:KR2o0020_WYG_056-23a>¶
　質實(銓注注見晉武帝太康六年黔中郡名注見漢/光武建武二十四年嶺南道名注見秦始皇三)¶
　(十三年南海閩中郡名注見漢武帝建元三年文成/七步魏志文帝妬弟植有才思欲刑之令七歩作詩)¶
　(不則行刑植應聲曰煑豆燃豆萁豆在釡/中泣本是同根生相煎何太急詩竟釋之)¶
　　發明(以言書判取人可也以身取人而求其體貎/豐偉焉如是則體若不勝衣之趙文子容貎)¶
　　(若婦人女子之張良不在所取矣烏/在其爲良法哉書之于冊其失自見)¶
(庚/午)咸亨元年春正月劉仁軌致仕○三月許敬宗致仕¶
○敇突厥酋長子弟給事東宫¶
　(西臺舍人徐齊聃上疏曰皇太子當引文學端良之/士寘左右豈可使戎狄醜類入侍軒闥又奏齊獻公)¶
<pb:KR2o0020_WYG_056-23b>¶
　(即陛下外祖雖子孫有犯豈應上延祖禰今周忠孝/公廟甚脩而齊廟毁廢非所以彰孝理之風也上皆)¶
　(從之齊聃充/容之弟也)質實(徐齊聃長城人齊獻公貞觀初追/封長孫晟爲齊獻公祖禰注見漢)¶
　(章帝元和二年周忠孝公永徽初追封武士彠爲周忠/孝公充容女官名事物紀原云漢典有充則疑漢官)¶
　(也北史曰隋煬帝叅/詳典故著之於令也)¶
　　書法(太子國本也太宗父子於其東宫常有不當/詔之詔綱目每謹書之詔訟不决者聽於東)¶
　　(宫上啟則書太宗貞觀四年詔太子用庫物有司/勿爲限制則書太宗貞觀十六年詔太子知左右)¶
　　(屯營兵馬事則書太宗貞觀十七年敇突厥酋/長子弟給事東宫則書是年皆所以爲世戒也)¶
　　發明(太子國儲副君當以儒學端良之士與之游/處今乃以夷狄醜類居之其輕國本甚矣高)¶
<pb:KR2o0020_WYG_056-24a>¶
　　(宗昏庸失德方且倚重中宫謂可付託他日至欲/使之攝政則其不顧厥子固其宜也書敇突厥酋)¶
　　(長子弟給事東/宫繆可知矣)¶
夏六月朔日食○秋八月薛仁貴擊吐蕃敗績¶
　(初吐蕃陷西域十八州又與于闐襲龜兹撥換城陷/之詔罷龜兹于闐焉耆疎勒四鎮以薛仁貴爲大總)¶
　(管阿史那道眞郭待封副之以討吐蕃至大非川將/趣烏海仁貴曰烏海險逺輜重自隨難以趨利宜留)¶
　(輜重置柵於大非嶺上吾屬帥輕鋭倍道西行掩其/未備破之必矣仁貴帥所部前行擊吐蕃於河口大)¶
　(破之進屯烏海待封先與仁貴並列不肯受其節度/將輜重徐進遇吐蕃大敗棄輜重走仁貴退屯大非)¶
　(川吐蕃就擊之唐兵大敗死傷畧盡與欽陵約和而/還仁貴待封皆免死除名欽陵祿東賛之子也與弟)¶
<pb:KR2o0020_WYG_056-24b>¶
　(賛婆悉多于勃論皆有才略欽陵代/父秉政三弟將兵居外隣國畏之)集覽(賛婆悉多/于勃論吐)¶
　(蕃俗不言姓其王族皆稱論官族皆稱尚/曰賛婆曰悉多曰于勃皆欽陵弟故稱論)質實(西域/國名)¶
　(注見漢哀帝元壽二年于闐按一統志古國名居蔥/嶺之北二百餘里自漢至唐皆入貢中國五代晉天)¶
　(福中其王李聖天自稱唐宗屬遣使來貢冊封爲大/寳于闐國王宋建隆初聖天遣使來貢乾德中又遣)¶
　(其子德從來貢大中祥符初其國黒韓王遣回鶻羅/思温等入貢嘉祐中遣使羅撒温獻方物請王號乃)¶
　(以其國王爲特進歸忠保順&KR2091;鱗黒韓王夷語謂金/翅烏爲&KR2091;鱗黒韓蓋可汗之訛也元豐中遣部領阿)¶
　(辛上表稱于闐國僂儸有福力量知文法黒汗王書/元祐後詔令間歲一至訖于宣和朝享不絶本朝永)¶
　(樂初頭目打魯哇亦不刺金遣使滿刺哈撒木丁等/貢玉璞焉耆西域國名注見宋文帝元嘉十二年踈)¶
<pb:KR2o0020_WYG_056-25a>¶
　(勒西域國名注見漢武帝元鼎二年輜重注見周顯/王三十七年吐蕃西羌種名注見太宗貞觀八年)¶
　　書法(書擊何譏也蠻夷相攻不治可也亦既/表請和矣而復伐之建無名也故書擊)¶
闗中旱饑質實(闗中注見𤣥宗開/元十一年京兆)○九月魯國天人楊¶
氏卒¶
　(后之母也敇文武官及内外/命婦並詣宅弔哭諡曰忠烈)¶
　　書法(楊氏何武后母也后母卒未有書者此其卒/之何譏也於是敇文武官及内外命婦並詣)¶
　　(弔哭且賜諡曰忠烈故書譏之自漢安帝書太后/母卒至是而書后母卒厚母黨可也妻黨甚矣終)¶
　　(綱目書加恩外氏者三漢宣帝外祖母博平/君安帝鄧太后母新野君唐武后母楊氏)¶
<pb:KR2o0020_WYG_056-25b>¶
閏月皇后以旱請避位不許¶
　　發明(君治陽后治隂理也天以旱告此人君之事/爾后何預而請避位哉且其久位中閫避將)¶
　　(何之直書于冊不惟見武氏愚弄其/夫之罪亦以見昏君甘受其侮之惡)¶
○加贈武士彠爲太原王夫人爲妃考異(武字當/作后父)質實¶
(太原郡名注見齊明/帝建武三年并州)¶
　　書法(先是書贈官凡三矣未有書加贈者書加贈/何著恩私之無巳也既贈司徒爵周公於是)¶
　　(復加贈太原王私益甚矣故書加譏之終綱目書/贈官十二詳晉明帝太寕三年書加者一而已)¶
○趙仁本罷○冬十月詔官名復舊¶
<pb:KR2o0020_WYG_056-26a>¶
(辛/未)二年冬十一月朔日食¶
(壬/申)三年春二月徙吐谷渾於靈州¶
　(吐谷渾畏吐蕃徙靈州/其故地皆入於吐蕃)質實(靈州注見太宗/貞觀二十年)¶
姜恪卒○夏四月吐蕃遣使入貢¶
　(吐蕃遣其大臣仲琮入貢上問以吐蕃風俗對曰吐/蕃地薄氣寒風俗樸魯然法令嚴整上下一心議事)¶
　(常自下而起因人所利而/行之斯所以能持久也)¶
秋八月許敬宗卒¶
　(太常博士袁思古以敬宗嘗奏流其子於嶺南又以/女嫁蠻酋多納其貨按諡法名與實爽曰繆請以諡)¶
<pb:KR2o0020_WYG_056-26b>¶
　(之敬宗孫彦伯訟請改諡博士王福畤曰何曽既忠/且孝徒以日食萬錢得諡爲繆敬宗忠孝不逮於曾)¶
　(而飲食男女之累過之諡之曰繆無負許氏矣詔五/品以上更議禮部尚書楊思敬曰過而能改曰恭請)¶
　(諡曰恭詔從之/福畤通之子也)集覽(男女之累累去聲玷也謂奏流/其子於嶺南又以女嫁蠻酋多)¶
　(納其/貨)質實(王福畤龍門人何曽既忠且孝日食萬錢/何曾陽夏人好學博聞性至孝友自少至)¶
　(老夫婦相見如賔無聲樂嬖倖之好仕魏至鎮北將/軍入晉累官太宰侍中然性奢豪務在華侈帷帳車)¶
　(服窮極綺麗厨膳滋味過於王者毎燕見不食太官/所設帝輙命取其食蒸餅上不坼作十字不食日食)¶
　(萬錢猶曰/無下筋處)¶
冬十一月朔日食○以劉仁軌同三品○以邢文偉爲¶
<pb:KR2o0020_WYG_056-27a>¶
右史王及善爲左千牛衛將軍¶
　(太子𢎞罕接宫臣典膳丞邢文偉輙減所供膳上書/諫太子納之上聞之曰直士也擢爲右史太子因宴)¶
　(集命宫臣擲倒次至左奉裕率王及善及善曰擲倒/自有伶官臣若奉令恐非所以羽翼殿下也太子謝)¶
　(之上聞之賜及善縑百/匹尋遷左千牛衛將軍)集覽(擲倒擲掉倒仆也猶言/相撲伶官詩注樂官也)¶
　(黄帝時樂師伶倫世掌樂官而/善焉故後世多號樂官爲伶官)質實(邢文偉全椒人/王及善邯鄲人)¶
　(千牛衛注見隋煬/帝大業十三年)¶
(癸/酉)四年春三月詔劉仁軌修改國史¶
　(以許敬宗等所/記多不實故也)¶
<pb:KR2o0020_WYG_056-27b>¶
秋七月婺州大水質實(婺州注見晉哀帝/興寜三年東陽)○冬十月閻¶
立本卒○十二月弓月疎勒來降質實(&KR0211;月西域國名/注見永淳元年)¶
(甲/戌)上元元年春正月以劉仁軌爲雞林道大總管討新¶
羅考證(討當/作伐)¶
　(時新羅王法敏既納高麗叛衆又據百濟故地/詔削官爵立其弟仁問在京師者爲王使歸國)質實¶
　(新羅東夷國名注見漢/武帝元封二年朝鮮)¶
三月朔日食○以武承嗣爲周國公考異(以當作封武/字當作皇后)¶
(兄子四字按封拜例曰親戚貴重者書其屬據漢高后/呂氏元年書追尊父呂公爲宣王兄澤爲悼武王四年)¶
<pb:KR2o0020_WYG_056-28a>¶
(書太后封女弟嬃爲臨光侯皆書其屬則此當書/其屬以著武氏革唐之由後凡封拜諸武皆倣此)¶
　(元爽之/子也)¶
秋八月帝稱天皇后稱天后○九月追復長孫無忌官¶
爵¶
　(以無忌曾孫翼襲爵/趙公聽陪葬昭陵)集覽(陪葬昭陵陪厠也昭/陵太宗墓在醴泉)質實¶
　(趙州名注見漢/景帝三年趙國)¶
大酺¶
　(大酺上御翔鸞閣觀之分音樂爲東西朋使雍王賢/主東朋周王顯主西朋角勝爲樂郝處俊諌曰二王)¶
<pb:KR2o0020_WYG_056-28b>¶
　(春秋尚少志趣未定當推梨讓棗相親如一今分二/朋逓相誇競非所以崇禮義勸敦睦也上瞿然曰卿)¶
　(逺識非衆人所/及也遽止之)集覽(大酺注見𤣥宗開元元年又注/見周赧王二十年酺五日角勝)¶
　(漢書角抵謂兩兩相當角力角技藝射御以争勝推/梨讓棗推吐追反亦讓也棗或作栗刋誤漢孔融四)¶
　(歲時與諸兄食梨棗輙引小者人問其故答曰我小/兒法當取小者瞿然曰瞿音屨驚視貎記檀弓曾子)¶
　(聞之瞿/然曰)¶
天后表便宜十二條詔行之¶
　(后以國家聖緒出𤣥元皇帝請令王公以下皆習老/子令明經舉人䇿試又請自今父在爲母服齊衰三)¶
　(年又京官八品以上量加俸祿及他便宜合十二條/詔書褒美皆行之胡氏曰五服聖人所制其輕重隆)¶
<pb:KR2o0020_WYG_056-29a>¶
　(殺皆有義理豈可以私增損武氏之爲此請也蓋太/宗加高祖父母諸服有以啟之也古父在爲母齊衰)¶
　(期豈聖人固薄於母哉天無二日民無二王家無二/主尊無二上定于一也今躋地尊天持隂敵陽其欲)¶
　(陵滅夫宗獨御四海之意豈特履霜而已哉不獨高/宗懵然而其失至今未改也必欲得正其必以古爲)¶
　(則/乎)集覽(古父在爲母齊衰期禮子爲母服齊衰三年/父在則厭降服齊衰期此古禮也案文公儀)¶
　(禮圖䘮服篇父在爲母傳曰何以期/也屈也至尊在不敢伸其私尊也)質實(老子注見/晉成帝咸)¶
　(康三/年)¶
　　書法(書詔行之何病帝也於是請父在爲母服三/年雖人子所樂聞者而發於天后則敵陽之)¶
　　(意昭昭矣是故天后表便宜十二事書行之是年/皇后表請改易制度書從之中宗神龍元年皆病)¶
<pb:KR2o0020_WYG_056-29b>¶
　　(其上/也)¶
(乙/亥)二年春二月劉仁軌大破新羅¶
　(仁軌大破新羅之衆於七重城引兵還詔以總管李/謹行屯新樂之買肖城以經畧之新羅遣使謝罪上)¶
　(赦之復法敏官爵仁/問改封臨海郡公)集覽(法敏去年詔削官/爵立其弟仁問)質實(臨/海)¶
　(郡注見晉孝武/帝太元二年)¶
三月天后祀先蠶¶
　(天后祀先蠶于邙山之陽百官及朝集使皆陪位時/上苦風眩議使天后攝政郝處俊諌曰天子理外后)¶
　(理内天之道也昔魏文帝著令雖有㓜主不許皇后/臨朝所以杜禍亂之萌陛下柰何以高祖太宗之天)¶
<pb:KR2o0020_WYG_056-30a>¶
　(下不傳之子孫而委之天后乎中書侍郎李義琰曰/處俊之言至忠陛下宜聽之上乃止天后多引文學)¶
　(之士元萬頃劉禕之等使之撰列女傳臣軌百僚新/戒樂書凡千餘卷時宻令參决表奏以分宰相之權)¶
　(時人謂之/北門學士)集覽(祀先蠶雲笈云黄帝元妃西陵氏始/養蠶爲絲禮記皇妃祭先蠶西陵氏)¶
　(也案漢儀春桑生皇后親桑於苑中蠶室飬蠶于薄/以中牢羊豕祠蠶神曰苑窳婦人寓氏公主凡二神)¶
　(也通典曰先/蠶天駟也)質實(邙山注見漢靈帝中平六年李義/琰魏州昌樂人劉禕之晉陵人子)¶
　(翼之/子)¶
　　書法(常事耳何以書於是百官及/朝集使皆陪位非常也故書)¶
以韋𢎞機爲司農卿質實(韋𢎞機京/兆萬年人)¶
<pb:KR2o0020_WYG_056-30b>¶
　(𢎞機嘗受詔葺苑宦者犯法𢎞機杖之然後奏聞上/以爲能賜絹數十匹曰更有犯者卿即杖之不必奏)¶
　(也/)¶
夏四月以趙瓌爲括州刺史¶
　(左千牛衛將軍趙瓌尚高祖女常樂公主女爲周王/顯妃公主頗爲上所厚天后惡之廢妃幽殺之貶瓌)¶
　(刺括州令公主/隨之官絶朝謁)質實(常樂按一統志隋之縣名屬燉/煌郡唐初因之後改曰晉昌故)¶
　(址在陜西行都司舊𤓰州/北括州注見顯慶五年)¶
太子𢎞薨諡孝敬皇帝立雍王賢爲太子考異(提要薨/作卒按)¶
(凡例未踰年不成君曰卒則/此當從提要爲下漏皇字)考證(薨當作中毒卒○謹/按凡例曰凡以毒弑)¶
<pb:KR2o0020_WYG_056-31a>¶
(疑者曰中毒崩註云如晉惠帝史言司馬越之酖而通/鑑不著其語故但如此書以傳疑今太子𢎞之死李泌)¶
(嘗言武后欲謀篡國酖太子𢎞通鑑亦云時人以爲天/后酖之事未顯明故不以殺書又按綱目太子死失著)¶
(例憲宗太子寜文宗太子永皆書卒今故上取晉惠/帝中毒下取太子寜永卒例當書曰太子𢎞中毒卒)¶
　(太子𢎞仁孝謙謹上甚愛之中外屬心天后方逞其/志太子奏請數忤㫖義陽宣城二公主蕭淑妃之女)¶
　(也幽于掖庭年踰三十太子見之驚惻奏請出降上/許之天后怒即日以公主配當上翊衛太子尋薨時)¶
　(人以爲天后酖之也詔追諡爲孝敬皇帝范氏曰皇/帝者有天下之號非所以爲贈也父没而後子立今)¶
　(父在而追尊其子豈禮也哉蓋武后謀簒國酖太子/而加之尊名以掩其迹李泌之言信矣胡氏曰太子)¶
　(𢎞㓜有羙質其過失惟命宫臣擲倒一節而已嘗受/春秋至商臣事廢書而嘆曰經籍聖人垂訓而書此)¶
<pb:KR2o0020_WYG_056-31b>¶
　(何邪郭瑜對曰春秋義存褒貶故商臣千載而惡名/不滅𢎞曰非唯口不可道即亦耳不忍聞願受他經)¶
　(瑜請讀禮從之𢎞方㓜學而心志如此豈非賢乎其/死也非有他過特以奏請咈㫖嗚呼爲人臣子而不)¶
　(知春秋之義者必陷誅死之罪𢎞之謂矣太子之職/問安侍膳此外非所預也君父懦昏母后專忍尤當)¶
　(遵養時晦以絶疑忌之萌而輕用其智不自韜黙此/春秋所禁也使郭瑜知此教𢎞以爲太子之道豈至)¶
　(於一言違忤而見酖哉經訓不明皆腐儒暗於大理/而居人父子之間其禍如此則人君愛其子而爲之)¶
　(擇師友者/可不慎哉)集覽(屬心猶言注意屬音燭李泌之言見/肅宗至德二載李泌字長源董衝釋)¶
　(泌薄必反或音兵媚反者非商臣事商臣春秋楚成/王世子也弑成王而自立事在文元年遵養時晦注)¶
　(見憲宗元和十二年腐儒言其/但能守陳腐之見不逹時宜)質實(義陽縣名注見/梁武帝太清二)¶
<pb:KR2o0020_WYG_056-32a>¶
　(年宣城縣名注同上三年宛陵掖/庭獄名注見漢武帝後元元年)¶
　　書法(綱目卒太子多矣未有書薨者此獨書薨何/諡爲帝也綱目自分王外書薨之例七非不)¶
　　(成君廢帝廢后則諡爲帝爲后者也不然則帝母/也有大功公主也平陽公主舍是無薨道矣唐會)¶
　　(昌以後藩鎮大臣有書薨者誤也然則書諡皇帝/何譏也君父在上而以皇帝號其子是二日二王)¶
　　(矣終綱目書諡皇帝四𢎞重茂憲俠於是雍王爲/太子不書皇缺也綱目太子不書皇者五高宗雍)¶
　　(王賢睿宗平王隆基𤣥宗忠王/興穆宗景王湛文宗魯王永)¶
　　發明(太子𢎞之卒人皆以爲天后酖之綱目何不/以皇后酖太子𢎞殺之爲文高宗蔽於孽后)¶
　　(昏然無知故綱目直書太子𢎞薨以著高宗愚蔽/之失而武氏酖毒之禍亦固在其中矣嗚呼莫親)¶
<pb:KR2o0020_WYG_056-32b>¶
　　(于父子莫重於儲極其死/且莫能明之他何望哉噫)¶
秋七月杞王上金灃州安置質實(杞王上金杞州名注/見漢桓帝延熹四年)¶
(雍邱上金唐高宗子初封杞王徙封澤王灃州按一統/志本秦黔中郡地漢屬武陵郡孫呉屬天門郡晉置南)¶
(平郡又析置義陽郡南齊爲天門南平義陽三郡地隋/初罷郡置松州尋改爲灃州治灃陽縣大業中改爲灃)¶
(陽郡唐初復爲灃州屬山南道天寳初改灃陽郡乾元/初復爲灃州宋屬荆湖北路元陞爲灃州路本朝初改)¶
(路爲府尋改爲/州𨽻岳州府)¶
　(天后惡上金有司希/㫖奏其罪故有是命)¶
八月以戴至德劉仁軌爲左右僕射張文瓘爲侍中郝¶
<pb:KR2o0020_WYG_056-33a>¶
處俊爲中書令李敬𤣥同三品¶
　(劉仁軌戴至德更日受牒訴仁軌常以羙言許之至/德必據理難詰未嘗與奪實有寃結者宻爲奏辨由)¶
　(是時譽皆歸仁軌或問其故至德曰威福者人主之/柄人臣安得盗取上聞之深重之有老嫗欲詣仁軌)¶
　(陳牒誤詣至德至德覽之未終嫗曰本謂是觧事僕/射乃不觧事僕射邪歸我牒至德笑而授之時人稱)¶
　(其長者文瓘時兼大理卿囚聞改官皆慟哭/文瓘性嚴正諸司奏議多所糾駮上甚委之)質實(李/敬)¶
　(𤣥亳州譙人戴至徳相州安陽人胄/兄子大理官名注見高祖武德九年)¶
(丙/子)儀鳯元年春正月以來恒薛元超同三品質實(薛元/超蒲)¶
(州人牧/之子)○閏月吐蕃冦鄯州質實(鄯州注見漢宣帝/元康四年湟中)○¶
<pb:KR2o0020_WYG_056-33b>¶
以高智周同三品質實(高智周/晉陵人)　秋八月始遣使詣桂¶
廣文黔等府注擬考異(詣當作之/或作如)¶
　(敕桂廣等都督府比來注擬簡擇未精自今每四年/遣五品以上官充使仍令御史同徃注擬時人謂之)¶
　(南/選)質實(桂廣文黔四州名桂注見秦始皇三十三年/桂林廣注同上年文州唐初所置本漢交趾)¶
　(日南二郡界地後廢入蘭州故趾在慶逺府/城西南四百二十里黔注見高祖武德三年)¶
九月以狄仁傑爲侍御史¶
　(將軍權善才中郎將范懐義誤斫昭陵栢當除名上/特命殺之大理丞狄仁傑奏罪不當死上曰我不殺)¶
　(則爲不孝仁傑固執不已上怒令出仁傑曰犯顔直/諌自古以爲難臣以爲遇桀紂則難遇堯舜則易夫)¶
<pb:KR2o0020_WYG_056-34a>¶
　(法不至死而陛下特殺之是法不信於人也人何所/措其手足且張釋之有言設有盗長陵一抔土陛下)¶
　(何以處之今以一栢殺二將軍後代謂陛下爲何如/矣臣不敢奉詔㫖恐陷陛下於不道且羞見釋之於)¶
　(地下也上怒觧遂貸之仍擢仁傑爲侍御史初仁傑/爲并州法曹同僚鄭崇質當使絶域崇質母老且病)¶
　(仁傑曰彼母如此豈可復使之有萬里之憂詣長史/藺仁基請代之行仁基素與司馬李孝亷不協因相)¶
　(謂曰吾軰豈可不自愧乎遂相與輯睦胡氏曰高宗/於乃考帝範十不遵一妻父之妃而殺顧命大臣其)¶
　(與陵柏孰重於其重者安行而不忌而切切於薄物/細故以爲孝豈不猶盗跖以分均出後爲仁義哉)¶
　集覽(盗長陵一抔土注見漢文帝三年分均出後莊/子胠篋篇出後義也分均仁也注盗之爲道矢)¶
　(石相交不顧性命出競居後可/謂有義分物均平可謂有仁)質實(狄仁傑太原人/并州注見齊明)¶
<pb:KR2o0020_WYG_056-34b>¶
　(帝建武三年盗跖注/見武宗會昌五年)¶
冬十月祫享太廟¶
　(用太學博士史璨議禘後/三年而祫祫後二年而禘)質實(禘後三年而祫禘注/見漢後主建興十五)¶
　(年祫注見漢平/帝元始五年)¶
郇王素節袁州安置¶
　(素節蕭淑妃之子也警敏好學天后惡之以爲申州/刺史素節以久不得入覲著忠孝論后見之誣以贓)¶
　(賄降封鄱陽/王袁州安置)質實(申州注見梁武帝太清二年義陽/鄱陽縣名注見秦二世二年袁州)¶
　(按一統志禹貢揚州之域春秋時屬呉戰國時屬楚/秦屬九江郡漢爲豫章邵地孫呉及晉兼屬安成郡)¶
<pb:KR2o0020_WYG_056-35a>¶
　(隋於宜春縣置袁州因袁山爲名大業初改爲宜春/郡唐初復置袁州屬江南道開元間屬江南西道天)¶
　(寳初復爲宜春郡乾元初仍爲袁州宋因之/元改置袁州路本朝改爲袁州府𨽻江西道)¶
以李敬𤣥爲中書令¶
(丁/丑)二年春正月耕耤田考異(耕上漏/帝字)○二月以高藏爲¶
朝鮮玉扶餘隆爲帯方王¶
　(以高藏爲朝鮮王遣歸遼東安輯高麗餘衆高麗先/在諸州者遣與俱歸扶餘隆爲帯方王亦遣歸安輯)¶
　(百濟餘衆仍移安東都䕶府於新城以統之藏至遼/東謀叛召還徙卭州而死高麗舊城没於新羅餘衆)¶
　(散入靺鞨隆亦不敢還/故地高氏扶餘氏遂亡)質實(朝鮮東夷國名注見漢/武帝元封二年遼東郡)¶
<pb:KR2o0020_WYG_056-35b>¶
　(名注見秦王政三年帯方州名注見晉惠帝元康元/年安東都䕶府注見秦王政三年遼東卭州注見僖)¶
　(宗中和二年靺鞨北狄種名/注見隋文帝開皇十八年)¶
郝處俊高智周罷○夏四月河南北旱¶
　(遣御史中丞崔謐等分道賑給侍御史劉思立上疏/曰麥秀蠶老農事方殷聚集參迎妨廢不少既緣賑)¶
　(給須立簿書本欲安存更成煩擾伏/望且委州縣賑給疏奏謐等遂不行)¶
張大安同三品考異(張上漏/以字)○詔廢顯慶新禮¶
　(詔以顯慶新禮多不師古其五禮並依周禮/行事自是禮官益無慿守每大禮臨時撰定)¶
秋八月徙周王顯爲英王¶
<pb:KR2o0020_WYG_056-36a>¶
　(更名/哲)¶
命劉仁軌鎮洮河軍質實(洮河二州名洮注見高祖武/德六年河注見晉穆帝永和)¶
　(元/年)¶
(戊/寅)三年春正月百官四夷朝天后於光順門¶
　　書法(君在而后朝百官四夷不待貶而義見矣綱/目不書天后朝百官四夷書曰百官四夷朝)¶
　　(天后罪謟者也○元/旦百官朝后始此)¶
　　發明(春秋魯莊公時書夫人姜氏會齊侯于禚書/享齊侯于祝又書姜氏如齊師蓋其進之以)¶
　　(漸所以甚其惡也綱目之於武氏既書皇后决百/官奏事又書后稱天后又書后表便宜至是又書)¶
<pb:KR2o0020_WYG_056-36b>¶
　　(四夷百官朝天后則其愈進愈盛幾於無君者矣/履霜堅氷可畏如此特書屢書誠千古之龜鑑也)¶
○以李敬𤣥爲洮河道大總管¶
　(劉仁軌有奏請多爲李敬𤣥所抑由是怨之知敬𤣥/非將帥才薦之使守西邉敬𤣥固辭上曰仁軌須朕)¶
　(朕亦自徃卿安得辭乃以敬/𤣥代仁軌大發兵討吐蕃)¶
夏五月幸九成宮考異(月下漏/帝字)考證(幸當/作如)集覽(九成宫/即隋仁)¶
(壽宮在/鳯翔府)質實(九成宫注見隋文帝/開皇十三年仁壽宮)¶
　(山中雨寒從兵有凍死者胡氏曰高宗可謂舒遲觧/緩之君在咎徴宜得常燠今乃盛夏而寒此武氏好)¶
　(殺氣之先至者也惟見微/者知之而人君不悟也)¶
<pb:KR2o0020_WYG_056-37a>¶
秋九月還京師○詔復奏破陣樂¶
　(上初即位不忍觀破陣樂命徹之/至是太常奏久寢懼廢乃復奏之)¶
侍中張文瓘卒¶
　(上將討新羅文瓘卧疾在家自輿入諌曰今吐蕃爲/冦方發兵西討新羅未嘗犯邉若又東征臣恐公私)¶
　(不堪其弊/上乃止)¶
李敬𤣥與吐蕃戰敗績¶
　(李敬𤣥將兵十八萬與吐蕃將論欽陵戰於青海之/上副總管劉審禮深入敗没敬𤣥按兵不救狼狽還)¶
　(走虜追擊之員外將軍黒齒常之夜帥死士襲擊虜/營虜乃遁去敬𤣥収餘衆還鄯州上嘉常之之功擢)¶
<pb:KR2o0020_WYG_056-37b>¶
　(拜左武衛將軍敬𤣥之西征也監察御史婁師德應/猛士詔從軍及敗敕師德収集散亡軍乃復振因命)¶
　(使于吐蕃吐蕃將論賛婆迎之師德宣導上意論以/禍福賛婆甚悦爲之數年不犯邉上以吐蕃爲憂悉)¶
　(召侍臣謀之或欲和親或欲嚴備俟公私富實而討/之或欲亟發兵擊之議竟不决太學生魏元忠上封)¶
　(事曰理國之要在文與武今言文者則以辭華爲首/而不及經綸言武者則以騎射爲先而不知方畧故)¶
　(陸機著論辨亡無救河梁之敗養由基射穿七札不/濟鄢陵之師此已然之明效也古語有之兵無强弱)¶
　(將有巧拙故選將當以智畧爲本勇力爲末今朝廷/用人類取將門子弟及死事之家彼皆庸人豈足當)¶
　(閫外之任古之名將皆出貧賤而立殊功未聞其家/代爲將也夫賞罰者軍國之切務近日征伐虛有賞)¶
　(格而無事實蓋由小才之吏不知大體徒惜勲庸恐/虚倉庫不知士不用命所損幾何自蘇定方征遼東)¶
<pb:KR2o0020_WYG_056-38a>¶
　(李勣破平壤賞絶不行大非川之敗薛仁貴郭待封/等不即重誅臣恐吐蕃之平非旦夕可冀也又出師)¶
　(之要全資馬力請開蓄馬之禁使百姓皆得蓄馬若/官軍大舉增價市之則皆爲官有矣上善其言召見)¶
　(令直中書省/仗内供奉)集覽(論欽陵欽陵名也吐蕃之將論注/見咸亨元年青海吐谷渾中有青)¶
　(海周回九百里中有一山至冬凍合遊牝馬其上言/得龍種嘗得波斯草馬因生驄駒故代稱青海驄龍)¶
　(朔中吐蕃滅吐谷渾而盡有其地十三州志云青海/在臨羌縣西有卑禾海謂之青海陸機著論辯亡無)¶
　(救河梁之敗言徒以辭華爲文也陸機本呉人深慨/孫皓之亡遂著辯亡論二篇後仕于晉成都王頴以)¶
　(機爲河北大都督討長沙王乂列軍自朝歌至河橋/戰於鹿苑機軍大敗養由基射穿七札不濟鄢陵之)¶
　(師言徒以騎射爲武也左傳成十六年晉楚遇於鄢/陵養由基蹲甲而射之徹七札焉以示王曰君有臣)¶
<pb:KR2o0020_WYG_056-38b>¶
　(如此何憂於戰王怒曰大辱國既戰楚師敗績注蹲/聚也一發逹七札言其能䧟堅也王怒曰大辱國者)¶
　(楚共王賤其不尚知謀也楚辭天問篇何羿之䠶革/而交吞揆之文公注云䠶革禮所謂貫革之䠶左傳)¶
　(所謂蹲甲而䠶之者言有力也吞滅也揆謀度也言/何羿之䠶藝勇力而其衆乃交進而吞謀之乎亦此)¶
　(意也䠶/與射同)質實(青海按一統志即西海在陜西行都司/西寜衛城西三百餘里海方數百里有)¶
　(魚旡鱗背負黒㸃漢平帝時王莽秉政風卑禾羗獻/西海之地置西海郡莽敗郡廢一名卑禾羌海俗呼)¶
　(青海狼狽注見漢獻帝初平三年婁師/徳鄭州原武人魏元忠宋州宋城人)¶
來恒卒¶
(己/卯)調露元年春正月幸東都司農卿韋𢎞機免考異(月/下)¶
<pb:KR2o0020_WYG_056-39a>¶
(漏帝字又廵幸例曰郡國曰如官府/第宅曰幸此書幸東都當作如東都)考證(幸當/作如)¶
　(𢎞機作上陽等宮制度壮麗侍御史狄仁傑劾奏𢎞/禨導上爲奢泰免其官左司郎中王本立恃恩用事)¶
　(朝廷畏之仁傑奏其姦上特原之仁傑曰陛下何惜/罪人以虧王法必欲曲赦本立請棄臣於無人之境)¶
　(爲忠貞之誡本立竟/得罪由是朝廷肅然)質實(東都注見秦莊襄王元年/三川上陽宮名注見乾封)¶
　(二/年)¶
二月吐蕃賛普死¶
　(賛普卒子器弩悉弄立年八歲上命裴行儉乗間/圖之行儉曰欽陵爲政大臣輯睦未可圖也乃止)¶
　　書法(吐蕃書/死始此)¶
<pb:KR2o0020_WYG_056-39b>¶
夏四月以郝處俊爲侍中○命太子賢監國¶
　(太子處事明/審時人稱之)¶
六月遣吏部侍郎裴行儉立波斯王行儉襲執阿史那¶
都支以歸¶
　(初西突厥阿史那都支及其别帥李遮匐與吐蕃連/和侵逼安西朝議欲發兵討之吏部侍郎裴行儉曰)¶
　(今波斯王卒其子質京師宜遣使送歸道過二虜以/便宜取之可不血刄而擒也上從之乃命行儉冊立)¶
　(波斯王行儉奏肅州刺史王方翼爲副過西州揚言/須稍凉西上都支覘知之遂不設備行儉召四鎮酋)¶
　(長謂曰昔在此川縱獵甚樂今欲尋舊賞誰能從者/諸胡子弟争請行近得萬人行儉陽爲畋獵校勒部)¶
<pb:KR2o0020_WYG_056-40a>¶
　(伍數日遂倍道西進去都支部落十餘里遣使問其/安否召與相見都支計無所出帥子弟迎謁遂擒之)¶
　(簡其精騎進掩遮匐遮匐亦降於是囚都支遮匐以/歸遣波斯王自還其國留王方翼於安西使築碎葉)¶
　(城/)集覽(四鎮安西四鎮以西域四國爲名/曰龜兹曰于闐曰碎葉曰疎勒)質實(安西/鎮名)¶
　(注見永淳元年京師注見周顯王二十五年肅州注/見漢武帝元朔三年酒泉西州注見齊明帝建武四)¶
　(年高/昌)¶
冬十月單于府突厥反遂冦定州¶
　(單于大都䕶府突厥阿史德温傅奉職二部俱反立/阿史那泥熟匐爲可汗二十四州酋長皆叛應之衆)¶
　(數十萬遣長史蕭嗣業等將兵討之嗣業等先戰屢/㨗因不設備會大雪突厥夜襲其營嗣業狼狽㧞營)¶
<pb:KR2o0020_WYG_056-40b>¶
　(走衆遂大亂爲虜所敗突厥冦定州刺史霍王元軌/命開門偃旗虜疑有㐲懼而遁州人李嘉運與虜通)¶
　(謀事泄上令元軌窮其黨與元軌曰強冦在境人心/不安若多所逮繫是驅之使叛也乃獨殺嘉運餘無)¶
　(所問上大喜自是朝廷有大事上多宻敕問之/遣將軍曹懐舜屯井陘崔獻屯龍門以備突厥)集覽¶
　(阿史徳温傅奉職阿史徳突厥/三字姓温傅與奉職同此姓氏)質實(定州注見周威烈/王二十三年中)¶
　(山井陘縣名注見秦王政十八年/龍門縣名注見隋文帝仁壽三年)¶
(庚/辰)永隆元年春三月以裴行儉爲定襄道大總管討突¶
厥平之考證(討當/作擊)¶
　(初上謂裴行儉曰卿文武兼資今授卿二職乃除禮/部尚書右衛大將軍爲定襄道行軍大總管將兵三)¶
<pb:KR2o0020_WYG_056-41a>¶
　(十餘萬以討突厥至是大破突厥於黒山擒奉職泥/熟匐爲其下所殺以首來降初行儉至朔州謂其下)¶
　(曰撫士貴誠制敵尚詐乃爲糧車三百乗每車㐲壯/士五人各持陌刀勁弩以羸兵爲之援且伏精兵於)¶
　(險要以待之虜果至羸兵棄甲散走虜驅車就水草/解鞍牧馬欲取糧壯士自車中躍出擊之虜驚走復)¶
　(爲伏兵所邀殺獲殆盡自是運糧行者虜莫敢近軍/至單于府北抵暮下營掘塹已周行儉遽命移就高)¶
　(岡諸將皆言士卒已安不可動行儉不從趣使移是/夜風雨暴至前所營地水深丈餘諸將驚服問其故)¶
　(行儉笑曰自今但從我/命不必問其所由知也)集覽(陌刀陌本作銆廣韻注/銆莫白反玉篇注銆莫)¶
　(陌反並訓銆刀軍器也唐越州都督闞稜/善用兩刄刀長大名曰柏刀疑柏字誤)質實(定襄/道注)¶
　(見晉懐帝永嘉六年黒山按一統志在大同府城西/北四百五十里古豐州境與雲内州夾山東西相連)¶
<pb:KR2o0020_WYG_056-41b>¶
　(朔州未詳處所或謂即朔/州注見漢高帝六年馬邑)¶
夏四月裴炎崔知温王德真同三品考異(裴上漏/以字)○秋¶
七月吐蕃冦河源¶
　(吐蕃冦河源將軍黒齒常之擊郤之常之以河源衝/要欲加兵戌之而轉輸險逺乃廣置烽戍七十餘所)¶
　(開屯田五千餘頃歲収五百餘萬石由是戰守有備/焉先是劒南募兵於茂州築安戎城以斷吐蕃之路)¶
　(吐蕃攻䧟其城以兵據之由是西洱諸蠻皆降于吐/蕃吐蕃之地東接凉松茂嶲等州南隣天竺西䧟龜)¶
　(兹踈勒等四鎮北抵突厥地方/萬餘里諸胡之盛莫與爲比)集覽(西洱注見隋文/帝開皇十七年)¶
　質實(裴炎聞喜人崔知温鄢陵人河源注見太宗貞/觀九年劎南道名注見晉武帝泰始八年凉松)¶
<pb:KR2o0020_WYG_056-42a>¶
　(茂嶲四州名凉注見中宗景龍二年松注見漢後主/炎興元年甘松茂注見漢武帝元鼎六年冉駹嶲注)¶
　(同上年越嶲天竺西域/國名注同上元狩元年)¶
八月貶李敬𤣥爲衡州刺史質實(衡州注見宋文帝/元嘉十六年衡陽)¶
　(敬𤣥軍既敗屢稱疾請還既至/無疾詣中書視事上怒貶之)¶
廢太子賢爲庶人立英王哲爲皇太子¶
　(太子賢聞宫中竊議以賢爲天后姊韓國夫人所生/内自疑懼方士明崇儼以厭勝之術爲天后所信官)¶
　(至正諌大夫嘗宻稱太子不堪承繼英王貎類太宗/會崇儼爲人所殺天后遂疑太子所爲太子頗好聲)¶
　(色與户奴狎昵天后使人告其事鞫之於馬坊得皂/甲數百領以爲反具上素愛太子欲宥之天后不可)¶
<pb:KR2o0020_WYG_056-42b>¶
　(遂廢爲庶人黨與皆伏誅左庶子張大安坐阿附左/遷餘皆釋之左庶子薛元超等皆舞蹈拜恩右庶子)¶
　(李義琰獨引咎/涕泣時論羙之)質實(明崇儼洛州人厭勝注見隋文/帝開皇二十年左遷注見漢宣)¶
　(帝元康/二年)¶
　　發明(𢎞賢皆武氏所出𢎞既酖死賢又廢黜殘忍/一至於此蓋凶悍之性乃其所素有者故始)¶
　　(焉扼殺其女以陷王后而終焉廢殺二子以逞其/欲婦人隂險可畏未有若是之甚者書廢不書罪)¶
　　(高宗雖素所鍾愛欲宥之而不/可則亦具位焉爾可勝嘆哉)¶
冬十一月朔日食¶
(辛/巳)開耀元年春正月宴百官及命婦於麟德殿¶
<pb:KR2o0020_WYG_056-43a>¶
　(以立太子宴百官及命婦於宣政殿引九部伎及散/樂自宣政門入太常愽士袁利貞上䟽以爲正寢非)¶
　(命婦宴會之地路門非倡優進御之所請命婦會於/别殿九部伎自東西門入而停散樂上乃更命置宴)¶
　(於麟德殿賜利貞帛百匹利貞族孫誼爲蘇州刺史/自以其先宋太尉淑以來盡忠帝室琅邪王氏雖奕)¶
　(世台鼎而爲歴代佐命耻與爲比嘗曰所貴於名家/者爲其世篤忠貞才行相繼故也彼鬻婚姻求祿利)¶
　(者又烏/足貴乎)集覽(正寢即路寢也注見漢元帝竟寜元年/路門顔師古曰路大也大寢門也天子)¶
　(宫内有路寢故曰路門禮天官閽人掌守王宫之中/門之禁鄭司農云王之門有五其外曰臯門二曰雉)¶
　(門三曰庫門四曰應門五曰路門奕世台鼎奕世/猶言累代也三公上應台階鼎足承君故曰台鼎)質¶
　實(宣政殿注見憲宗元和十四年倡優注見隋文帝/開皇二十年麟徳殿注見憲宗元和十四年宣政)¶
<pb:KR2o0020_WYG_056-43b>¶
　(袁利貞陽夏人湛之族孫蘇州注見漢獻帝建興三/年宋太尉淑以來盡忠帝室謂袁淑袁粲事在宋文)¶
　(宋順二帝時琅邪王氏奕世台鼎謂王導王𢎞事在/晉元宋武二帝時鬻婚姻求利祿者謂宋之禇淵王)¶
　(儉/軰)¶
　　書法(唐以來書宴多矣未有及命婦者宴命婦於/殿上天后之伉也故謹志之終綱目書宴十)¶
　　(六大宴一詳漢高帝五年書/及命婦者一而已矣是年)¶
　　發明(高宗柔懦不君而牽於愛慾故其所爲大率/皆類婦人女子然而是宴之設特爲武氏而)¶
　　(已儻止宴百官則武氏無預必宴及命婦則武也/氏預矣此固當時之意也而亦綱目書法之意)¶
三月郝處俊罷○以劉仁軌爲太子少傳考異(提要少/作太)¶
<pb:KR2o0020_WYG_056-44a>¶
　(少府監裴匪舒善營利奏賈苑中馬糞歲得錢二十/萬緡上以問劉仁軌對曰利則厚矣恐後代稱唐家)¶
　(賣馬糞非嘉名也乃止匪舒又爲上造鏡殿上與仁/軌觀之仁軌驚趨下殿上問其故對曰天無二日上)¶
　(無二主適視四璧有數天子/不祥孰甚焉上遽令剔去)¶
秋七月太平公主適薛紹考異(太上漏/以字)¶
　(紹母太宗女城陽公主也紹兄顗以公主寵盛深憂/之以問族祖户部郎中克構克構曰帝甥尚主國家)¶
　(故事茍以恭慎行之何傷然諺曰娶婦得公主無事/取官府亦不得不懼也胡氏曰士大夫有志節者多)¶
　(不肯連姻天家而帝女下嫁必妙選名士若各從所/欲則無可以成婚矣然舜由匹夫爲天子壻能使二)¶
　(女率循婦道此則尚主之法式也然必也公主有父/母師傅之訓如太宗宣宗不驕其女而爲之壻者德)¶
<pb:KR2o0020_WYG_056-44b>¶
　(行行乎閨門使帝女不敢以貴富輕忽夫家交得/其道其何羙如之不然殆難免於薛克構之言矣)質¶
　實(城陽公主城陽縣名注見漢獻帝建安二年公主/初嫁杜荷坐太子承乾事誅再適薛瓘生子紹顗)¶
　(天家注見肅宗上元二年尚/主注見晉安帝隆安五年)¶
　　書法(公主下嫁書以此其不書何許與行不同時/也許與行不同時書其行而已故不書以者)¶
　　(皆書適日逺甚者兩書之代宗永樂綱目公主下/嫁不書以者五高宗太平中宗安樂𤣥宗永穆宣)¶
　　(宗萬壽懿/宗同昌)¶
以裴炎爲侍中崔知温薛元超爲中書令○徴處士田¶
遊巖爲太子洗馬¶
<pb:KR2o0020_WYG_056-45a>¶
　(遊巖隱居泰山上東封嘗幸其廬徴爲洗馬無所規/益右衛副率薛儼以書責之曰足下負巢由之峻節)¶
　(傲唐虞之聖主屈萬乗之重申三顧之榮將以輔道/儲貳漸染芝蘭耳皇太子春秋鼎盛聖道未周足下)¶
　(乃唯唯而無一談悠悠以卒年歲何/以塞聖主調䕶之寄乎遊儼不能答)集覽(巢由注見/新莽始建)¶
　(國三年三顧之榮漢先主/三顧諸葛亮於草廬之中)質實(處士注見周赧王元山注/年田逰巖三原人泰)¶
　(見秦始皇二十八年洗馬官/名注見晉孝武帝泰始二年)¶
裴行儉討突厥阿史那伏念降之¶
　(初裴行儉軍還突厥阿史那伏念自立爲可汗與阿/史德温傅連兵爲冦詔復以行儉爲定襄道大總管)¶
　(討之副總管曹懐舜引兵至長城北横水遇伏念伏/念乗便風擊之大敗行儉軍於代州之陘口多縱反)¶
<pb:KR2o0020_WYG_056-45b>¶
　(間由是伏念温傅浸相猜貳伏念留妻子輜重於金/牙山以輕騎襲曹懐舜行儉遣禆將程務挺掩金牙)¶
　(取之伏念還失其妻子輜重士卒多疾疫乃引兵北/走行儉又使務挺等追躡之伏念恃逺不設備軍到)¶
　(狼狽遂執温傅以降行儉盡平突厥餘黨以伏念温/傅歸京師斬於都市初行儉許伏念以不死故降裴)¶
　(炎疾行儉之功奏言伏念爲回紇所逼窮窘而降耳/遂誅之行儉嘆曰渾濬爭功古今所耻但恐殺降無)¶
　(復來者因/稱疾不出)集覽(渾濬爭功晉王渾王濬伐呉渾不進/濬順流鼔棹受呉降後渾奏濬失二)¶
　(人由是/交惡)質實(突厥北狄國名注見梁武帝大同十一/年可汗夷狄君長之號注見漢後主景)¶
　(耀四年長城注見太宗貞觀十五年代州注見秦王/政三年鴈門陘口陘山之口注見晉安帝義熈二年)¶
　(多縱反間注見周赧王三十六年/程務挺洛州平恩人名振之子)¶
<pb:KR2o0020_WYG_056-46a>¶
冬十月朔日食質實(日食注見新/莽天鳯元年)○徙故太子賢於巴¶
州質實(巴州注見梁武/帝天監四年)¶
(壬/午)永淳元年春二月立皇孫重照爲皇太孫考異(立下/皇字)¶
(羡據前後封立書/其屬皆不加皇字)¶
　(上欲令開府置僚屬問吏部郎中王方慶對曰未聞/太子在東宮而更立太孫者也上曰自我作古可乎)¶
　(對曰三王不相襲禮何爲不可乃奏置/師傅等官既而上疑其非法竟不補授)集覽(不相襲/禮襲因)¶
　(也不相襲則有損益記樂記曰五帝/殊時不相沿樂三王異世不相襲禮)¶
　　書法(書立太孫再矣晉臨淮王臧齊昭業皆太子/卒者也太子在而立太孫非矣綱目書立太)¶
<pb:KR2o0020_WYG_056-46b>¶
　　(孫三惟此/爲譏辭)¶
　　發明(高宗制於晨牝雖愛子且不能保又何有於/乃孫哉他時重照不得良死蓋原於此况既)¶
　　(有太子又立太孫固無謂/也書之于冊亦譏之爾)¶
夏四月朔日食○闗中饑上幸東都考異(上幸當/作帝如)¶
　(上以闗中饑饉米斗三百將幸東都留太子監國使/劉仁軌薛元超輔之時出幸倉猝扈從之士有餓死)¶
　(者上慮道路多草竊命監察御史魏元忠檢校元忠/閲赤縣獄得盗一人神采語言異於衆命釋桎梏襲)¶
　(冠帯乗驛以從與共食宿託以詰/盗比及東都士馬萬數不亡一錢)集覽(草竊書微子/好草竊奸宄)¶
　(注草竊草野中竊盗也檢校謂檢校車駕前後赤縣/中國名曰赤縣神州張衡靈憲曰崐崘東有南赤縣)¶
<pb:KR2o0020_WYG_056-47a>¶
　(之州風雨有時寒暑有節茍非此土南則/多暑北則多寒東則多隂故聖人不處焉)質實(倉猝/急遽)¶
　(貎桎梏刑具名注見/宋明帝泰始元年)¶
聞喜憲公裴行儉卒考異(按崩𦵏例曰秦漢以後王侯/死皆曰卒賢者則注公諡曰)¶
(某注曰諡非生者之稱而通鑑以諡加於薨卒之上亦/非是則此當書聞喜公裴行儉卒注云諡曰憲今考太)¶
(宗賢臣如魏徴房𤣥齡李/靖高士亷等並不書諡)考證(當去憲字分注諡曰憲/○謹按凡例曰諡非生)¶
(者之稱通鑑以諡加於薨卒之上者非是今當正/之故當於提要去諡號而分注於其下後皆倣此)¶
　(行儉有知人之鑒初王勃與楊烱盧照鄰駱賔王皆/以文章有盛名李敬𤣥尤重之行儉曰士之致逺者)¶
　(當先器識而後才藝勃等雖有文華而浮躁淺露豈/享爵祿之器邪楊子稍沈静應至令長餘得令終幸)¶
<pb:KR2o0020_WYG_056-47b>¶
　(矣既而勃墮水烱終於盈川令照鄰惡疾赴水死賔/王反誅行儉爲將帥所引偏禆如程務挺張䖍朂王)¶
　(方翼劉敬同李多祚黒齒常之後多爲名將破阿史/那都支得馬腦盤廣二尺餘以示將士軍吏捧以升)¶
　(階跌而碎之惶恐叩頭流血行儉笑曰爾非故爲何/至於是不復有追惜之色詔賜都支等資産金器三)¶
　(千並分給親故/偏禆數日而盡)集覽(聞喜縣名在河東今解州聞喜/縣所引偏禆引薦也猶言汲引)¶
　(禆音皮偏禆/副貳之將)質實(聞喜縣名注見晉孝武帝太元十/一年王勃龍門人楊烱華隂人盧)¶
　(照鄰范陽人駱賔王義烏人盈川縣名唐析龍游縣/置之尋省入西安縣故址在衢州府城南九十一里)¶
　(李多祚其先靺鞨酋長貞/觀初入降中國賜姓李氏)¶
　　書法(卒未有書諡者此其書諡何予行儉也曷爲/予之行儉嘗論昭儀之立爲禍始是以予之)¶
<pb:KR2o0020_WYG_056-48a>¶
　　(故李勣行儉皆功臣也勣不具官而行儉書諡一/子一奪其示臣子之大節嚴矣入綱目以來大臣)¶
　　(卒諡自行儉始唐臣卒書爵諡者五行儉姚崇蘇/順李光弼韋臯官諡者一楊綰官爵諡者五狄仁)¶
　　(傑宋璟李晟馬燧裴度號官爵諡者一郭子儀/官爵者二李泌渾瑊具官者二崔祐甫韋處厚)¶
安西都䕶王方翼破西突厥平之¶
　(阿史那車簿圍弓月安西都䕶王方翼引軍救之破/虜衆於伊麗水三姓咽麫與車簿合兵拒方翼方翼)¶
　(與戰於熱海分遣禆將襲破之擒其酋長三百人西/突厥遂平方翼徴入議事竟以廢后近屬不得用而)¶
　(歸/)集覽(安西都䕶杜甫詩安西都䕶胡青驄注云唐/安西郡東接焉耆去交河七百里南鄰吐蕃)¶
　(西連䟽勒去蔥嶺七百里北拒突厥貞觀初置安西/都䕶府於西州顯慶中移治龜兹城案舊史貞觀十)¶
<pb:KR2o0020_WYG_056-48b>¶
　(四年平高昌以其地置西州建安西都䕶府撫寜西/域統龜兹于闐焉耆踈勒四國故謂之四鎮弓月西)¶
　(域國名也又突厥中有弓月城熱/海在西域碎葉國東地寒不凍)正誤(三姓咽麫集/覽無注○今)¶
　(按三姓咽麫鐵勒别部之號也地傍嶷海通鑑前云/九姓鉄勒一部爲一姓三姓咽麫又其小者咽音燕)¶
　(麫音/面)質實(熱海按一統志在亦力把力國東周廻數/百里夷呼爲亦息渇兒酋長注見漢帝𤣥)¶
　(更始/二年)¶
以郭待舉岑長倩郭正一魏𤣥同並中書門下同承受¶
進止平章事¶
　(上欲用待舉等謂中書令崔知温曰待舉等資任尚/淺且令預聞政事未可與卿等同名自是外司四品)¶
<pb:KR2o0020_WYG_056-49a>¶
　(以下知政事者始以平章事爲名先是𤣥同爲吏部/侍郎上言曰人君之體當委任而責成功所委者當)¶
　(則所用者自精矣周穆王命伯冏爲大僕正曰慎簡/乃僚是使群司各自求其小者而天子命其大者也)¶
　(漢氏得人皆自州縣補署五府辟召然後升於天朝/魏晉以來始專委選部夫以天下之大士人之衆而)¶
　(委之數人之手用刀筆以量才案簿書而察行借使/平如權衡明如水鏡猶力有所極照有所窮况所委)¶
　(非人而有愚闇阿私之弊乎願畧依/周漢之規以救晉魏之失䟽奏不納)質實(岑長倩鄧/州棘陽人)¶
　(文本從子郭正一定州鼔城人魏𤣥同定州人周穆/王命伯冏爲太僕正曰愼簡乃僚周穆王名滿昭王)¶
　(之子伯冏其臣也/事詳周書冏命篇)¶
　　發明(宰相之稱至是愈益斘矣書同承受進止殆/與奔走小臣無異其何以經邦論道師長百)¶
<pb:KR2o0020_WYG_056-49b>¶
　　(僚/乎)¶
五月洛水溢闗中旱蝗¶
　(東都霖雨洛水溢溺民居千餘家闗中先水後旱蝗/繼以疾疫米斗四百兩京間死者相枕於路人相食)¶
　質實(洛水注見漢高后三年闗中/注見𤣥宗開元十一年京兆)¶
秋七月作奉天宮¶
　(上既封泰山欲遍封五嶽作奉天宮於嵩山之南監/察御史裏行李善感諫曰陛下封泰山告太平致群)¶
　(瑞與三皇五帝比隆矣數年不稔餓殍相望四夷交/侵兵車歲駕陛下宜恭黙思道以禳災譴更廣營宮)¶
　(室勞役不休天下莫不失望上不納自禇遂良韓瑗/之死中外以言爲諱幾二十年及善感始諫天下皆)¶
<pb:KR2o0020_WYG_056-50a>¶
　(喜謂之鳯鳴朝陽上遣宦者沿江徙異竹所在縱暴/荆州長史蘇良嗣囚之上䟽切諫以爲致逺方異物)¶
　(煩擾道路恐非聖人愛人之/意上手詔慰諭令棄竹江中)集覽(監察御史裏行李/善感之官稱太宗)¶
　(朝始有此名初馬周起布衣詔令於監察御史裏行/後專以裏行名官至武后時又置殿中裏行鳯鳴朝)¶
　(陽詩卷阿篇鳯凰鳴矣于彼高岡梧桐生矣于彼朝/陽箋云鳯凰鳴于山脊之上者居高視下觀可集也)¶
　(喻賢者待禮乃行翔而後集爾雅釋山曰/山東曰朝陽注云旦即見日也故曰朝陽)質實(五嶽/張九)¶
　(韶曰山之尊者曰嶽東嶽曰泰山在濟南府泰安州/北五里南嶽曰衡山在衡州府衡山縣西三十里西)¶
　(嶽曰華山在西安府華隂縣南一十里北嶽曰恒山/在真定府曲陽縣西北一百四十里中嶽曰嵩山在)¶
　(河南府登封縣北一十里奉天宮按一統志在河南/府登封縣嵩山南嵩山注見中宗嗣聖十二年恭黙)¶
<pb:KR2o0020_WYG_056-50b>¶
　(思道商書説命篇文荆州注見漢獻帝建/安十三年南郡蘇良嗣武功人世長之子)¶
零陵王明自殺¶
　(初曹王明以太子賢黨降封零陵王黔州安置至是/都督謝祐希天后意逼使自殺上深惜之黔府官屬)¶
　(皆坐免官祐後寢於平閣夜失其首及明子後爲天/后所殺有司籍其家得祐首漆爲穢器題云謝祐乃)¶
　(知明子使刺/客取之也)質實(零陵縣名注見漢平帝元始五/年黔州注見高祖武德三年)¶
召薛元超赴東都¶
　(太子頗事遊畋元超上䟽規諫/上聞之遣使者慰勞召赴東都)¶
冬十月以劉景先同平章事○突厥骨篤祿㓂并州薛¶
<pb:KR2o0020_WYG_056-51a>¶
仁貴大破之¶
　(突厥餘黨阿史那骨篤祿阿史得元珍等招集亡散/據黒沙城反㓂并州代州都督薛仁貴將兵擊之虜)¶
　(問唐大將爲誰應之曰薛仁貴虜曰吾聞仁貴流象/州死久矣何紿我也仁貴免胄示之面虜相顧失色)¶
　(下馬列拜稍稍引去/仁貴因奮擊大破之)質實(并州注見齊明帝建武三/年代州注見秦王政三年)¶
　(鴈門象州注/見顯慶二年)¶
以婁師德爲河源軍經畧副使¶
　(吐蕃冦河源師德將兵擊之於白水澗八戰八㨗上/以師德爲比部員外郎左驍騎郎將充使曰卿有文)¶
　(武材勿/辭也)集覽(比部比頻脂反唐舊制天下金帛皆貯/左藏比部覆其出入掌内外諸司公廨)¶
<pb:KR2o0020_WYG_056-51b>¶
　(及勾覆錢物後嘗改爲司/計充使充經畧  副使也)¶
(癸/未)𢎞道元年春二月突厥冦定州圍單于都䕶府○李¶
義琰致仕¶
　(義琰改葬父母使其舅氏遷舊墓上聞之怒曰義琰/倚勢陵其舅家不可復知政事義琰不自安以疾求)¶
　(去許之范氏曰高宗責義琰當矣然已以/讒殺其舅何以責臣下之薄於母黨乎)¶
　　書法(義琰求退以上怒也其得書致仕/何義琰正人也故綱目特予之)¶
崔知温卒¶
　　書法(凡卒不具官貶也唐諸臣卒不具官者四十/而高宗之世十有三詳太宗貞觀三年當時)¶
<pb:KR2o0020_WYG_056-52a>¶
　　(之執政/可知矣)¶
　　發明(綱目於人臣之卒或爵或不爵不惟足以見/才品功業之高下亦足以見當時朝廷之盛)¶
　　(衰姑以唐言之高祖朝二人杜伏威書呉王竇威/不書爵太宗朝十有六人其不書爵者杜淹裴寂)¶
　　(封倫三人而已岑文本不書爵而書代者之爵至/高宗朝亦有十六人而書爵者五於五人之中其)¶
　　(三則前朝舊臣張行成尉遲敬德禇遂良是也若/高宗所用之人獨張文瓘裴行儉而已何太宗朝)¶
　　(書爵五如是之多而高宗朝如是之少耶夫武氏/制朝大臣具位凡陳力就列者初無功績之可紀)¶
　　(故綱目於其卒也皆削其官以貶之爾不然綱目/何獨厚於房杜王魏諸公而獨惡於姜恪閻立本)¶
　　(來恒崔知温軰/哉觀者試思之)¶
<pb:KR2o0020_WYG_056-52b>¶
○夏四月綏州歩落稽作亂討平之¶
　(歩落稽白鐵余埋銅佛於地中久之草生其上紿鄉/人曰吾於此數見佛光集衆掘地果得之因曰得見)¶
　(聖佛者百疾皆愈逺近赴之數年歸信者衆遂謀作/亂據城平縣稱皇帝置百官遣右武衛將軍程務挺)¶
　(與王方翼討之擒/鐵余餘黨悉平)質實(綏州注見周顯王三十五年/雕隂歩落稽北狄種名注見)¶
　(梁武帝中大通三年城平縣莫詳處所或謂即昇平/縣未知是否按昇平縣乃唐初所置屬坊州宋熈寜)¶
　(初省爲鎮故址在延安府/宜君縣西北二十五里)¶
五月突厥冦蔚州¶
　(突厥阿史那骨篤祿等冦蔚州殺刺史李思儉豐州/都督崔知辨將兵邀之爲虜所擒朝議欲廢豐州司)¶
<pb:KR2o0020_WYG_056-53a>¶
　(馬唐休璟上言豐州阻河爲固居賊衝要自秦漢以/來列爲郡縣上宜耕牧貞觀之末募人實之西北始)¶
　(安今廢之則河濵之地復爲賊有靈夏/等州人不安業非國家之利也乃止)質實(蔚州注/見楚義)¶
　(帝元年代國豐州注見漢宣帝甘露二年唐休璟始/平人靈夏二州名靈注見太宗貞觀二十九年夏注)¶
　(見漢武帝元/朔元年朔方)¶
秋七月詔以來年有事於嵩山冬十一月詔罷之¶
　(詔罷封嵩山上疾甚故也上苦頭重不能視召侍醫/秦鳴鶴診之請刺頭出血可愈天后不欲上疾愈怒)¶
　(曰此可斬也乃欲於天子頭刺血上曰但刺之未必/不佳乃刺二穴上曰吾目似明矣后舉手加額曰天)¶
　(賜也自負綵百/匹以賜鳴鶴)¶
<pb:KR2o0020_WYG_056-53b>¶
　　書法(書詔罷之何譏也何譏封泰山非也封嵩山/益非也以疾甚罷之則亦不足羙矣故三詔)¶
　　(封嵩岱三罷之皆不書龍朔二年儀鳯元年調露/元年於末也特書譏之然則太宗之罷封禪書星)¶
　　(孛于太微此以疾甚罷則曷爲不書故十一/月書罷之十二月書大䘮則其故可知矣)¶
詔太子監國以裴炎劉景先郭正一兼東宮平章事質¶
實(東宮注見宋文帝/元嘉二十七年)¶
　　書法(東宮有平章/始見于此)¶
○十二月帝崩太子即位尊天后爲皇太后考證(提要/當作)¶
(太子哲/即位)¶
<pb:KR2o0020_WYG_056-54a>¶
　　(上疾甚夜召裴炎入受遺詔而崩遺詔太子即位軍/國大事有不决者兼取天后進止中宗即位尊天后)¶
　　(爲皇太后政/事咸取决焉)¶
　　　書法(賀善賛曰高宗在位三十四年綱目書濮王/開府書罪獻鷹犬皆予之也自書武氏爲昭)¶
　　　(儀而後其可予者惟幸凉州不果行一事耳若其/瀆亂人倫委政房闥幾貽宗社之禍可勝罪哉)¶
　以劉仁軌爲左僕射裴炎爲中書令劉景先爲侍中¶
　　(故事宰相於門下省議事謂之政事堂及/裴炎遷中書令始遷政事堂於中書省)¶
　郭正一罷¶
　¶
<pb:KR2o0020_WYG_056-54b>¶
　¶
　¶
　¶
　¶
　¶
　¶
　¶
御批資治通鑑綱目卷四十一上¶
