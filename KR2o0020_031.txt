# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.972277
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二十
<pb:KR2o0020_WYG_031-1a>¶
　欽定四庫全書¶
御批資治通鑑綱目卷二十¶
　　(起戊戌晉成帝咸康四年/盡己未晉穆帝升平三年)凡二十二年¶
　(戊/戌)四年(趙建武四年○成改號漢中宗李夀漢興元年/○代髙祖什翼犍建國元年○舊大國一漢凉)¶
　(小國二新小國/一凡四僣國)春趙王虎燕王皝合兵攻段氏破之虎¶
　拔令支悉取其地¶
　　(趙王虎擊段遼使桃豹等將舟師十萬出漂渝津支/雄等帥步騎七萬為前&KR0289;燕王皝引兵攻掠令支以)¶
　　(北叚遼將追之慕容翰曰今趙兵在南當併力禦之/而更共燕闘萬一失利何以禦南敵乎叚遼怒曰吾)¶
<pb:KR2o0020_WYG_031-1b>¶
　　(前為卿所誤以成今日之患今不復墮卿計中矣乃/悉衆追之皝設伏邀擊大破之掠五千户而歸虎進)¶
　　(屯金臺支雄長驅入薊遼所署漁陽上谷代郡守相/皆降取四十餘城北平相陽裕帥數千家登燕山以)¶
　　(自固諸將恐其為後患欲攻之虎曰裕儒生矜惜名/節恥於迎降耳無能為也遂過之至徐無遼不敢復)¶
　　(戰棄令支奔密雲山慕容翰奔宇文氏虎入令支宫/徙二萬餘户於司雍兖豫四州士大夫之有才行者)¶
　　(皆擢叙之陽/裕詣軍門降)集覽(令支縣名屬遼西郡顔師古曰令/去聲支音秪徐無注見漢獻帝初)¶
　　(平四/年)質實(漂渝津未詳處所一統志云令支漢之縣/名屬遼西郡北齊屬北平郡又析置新昌)¶
　　(縣隋開皇中省肥如入新昌後為盧龍郡治唐武徳/初移平州治此改為盧龍縣遼金元俱仍舊本朝因)¶
　　(之改屬永平府金臺即黄金臺在順天府東南一十/六里又一曰小金臺在府東南一十五里按燕昭王)¶
<pb:KR2o0020_WYG_031-2a>¶
　(於易水東南築黄金臺延天下士後人慕其好賢之/名亦築臺於此為京師八景之一名曰金臺夕照薊)¶
　(縣名注見漢帝𤣥更始二年燕山在順天府玉田縣/西北二十五里自西山一帶迤袤東西延袤數百里)¶
　(抵海岸密雲山在順天府密雲縣南一十五/里亦名横山昔燕趙伏兵於此大獲遼衆)¶
夏四月成李夀弑其主期而自立改國號漢¶
　(成主期驕虐日甚多所誅殺大臣多不自安尤忌漢/王夀威名使出屯涪夀懼不免毎當入朝常詐為邉)¶
　(書辭以警急初巴西處士龔壯父叔皆為李特所殺/壯欲報仇積年不除䘮夀數以禮辟之壯不應而往)¶
　(見夀夀問自安之策壯曰蜀民本皆晉臣節下若能/發兵西取成都稱藩於晉則福流子孫名垂不朽豈)¶
　(徒脱今日之禍而已夀然之遂襲成都夀世子勢為/翊軍校尉開門納之遂克成都屯兵宫門奏殺大臣)¶
<pb:KR2o0020_WYG_031-2b>¶
　(數人縱兵大掠數日乃定矯太后任氏令廢期為縣/公幽之期縊而卒羅恒解思明等勸夀如壯策夀用)¶
　(任調等言遂自稱帝改國號曰漢尊父驤帝號更以/舊廟為大成廟後竟盡殺成主雄諸子以安車束帛)¶
　(徵龔壯為太師壯誓/不仕贈遺一無所受)集覽(節下猶言閣下足下也大/將軍持節以専殺欲與言)¶
　(者不敢指斥須呼其在節下侍者/執事者先與之言因卑逹尊之意)質實(涪縣名注見/漢獻帝建安)¶
　(十六年巴西郡名注/同上建安十九年)¶
五月趙王虎擊燕不克燕慕容恪追撃大敗之¶
　(趙王虎以燕不㑹攻叚遼而自専其利伐之又遣使/出招誘民夷得三十六城遂進逼棘城皝欲出亡帳)¶
　(下將慕輿根諌曰趙彊我弱大王一舉足則趙之氣/勢遂成不可復敵矣今固守堅城其勢百倍事之不)¶
<pb:KR2o0020_WYG_031-3a>¶
　(濟不失於走奈何望風委去為必亡之理乎皝乃止/然猶懼形於色𤣥莬太守劉佩曰事之安危繋於一)¶
　(人大王當自彊以厲將士不宜示弱事急矣臣請出/擊之縱無大㨗足以安衆乃將敢死數百騎出衝趙)¶
　(兵所向披靡斬獲而還於是士氣自倍皝意乃安根/等晝夜力戰凡十餘日趙兵不能克而退皝遣其子)¶
　(恪帥二千騎追擊之趙兵大敗斬獲三萬餘級諸軍/皆潰惟游撃將軍石閔一軍獨全閔本姓冉虎養以)¶
　(為子驍勇善戰多策畧虎愛之比諸孫虎還鄴蒲洪/以功拜都督六夷諸軍事閔言於虎曰洪雄㒞得將)¶
　(士死力諸子皆有非常之才且握彊兵據近畿宜密/除之以安社稷虎曰吾方倚其父子以取呉蜀奈何)¶
　(殺之待之愈厚皝分兵討諸叛城皆下之誅滅甚衆/虎遣曹伏將青州之衆戍海島運糧三百萬斛以給)¶
　(之又以船三百艘運榖詣髙句麗使王典帥衆/萬餘屯田海濵又令青州造船千艘謀復擊燕)集覽¶
<pb:KR2o0020_WYG_031-3b>¶
　(海島韋昭曰海中山有依止曰島今/海州東海縣有島山去岸八十里)質實(𤣥莬郡名/注見漢武)¶
　(帝元封二年披靡注見宋順帝昇明三年一統志云/海島即髙公島也在淮安府海州城東八十里舊傳)¶
　(有髙公嘗漁/于此故名)¶
趙冀州大蝗¶
　(趙冀州八郡蝗司𨽻請坐守宰趙王虎曰此朕失政/所致而欲委咎守宰豈罪已之意邪司𨽻不進讜言)¶
　(佐朕不逮而欲妄陷/無辜可白衣領職)質實(張九韶曰漢置冀州治趙/郡所領魏郡鉅鹿常山清)¶
　(河廣平真定中山信都河間趙國十郡晉/因之今言八郡者特舉被蝗者而言也)¶
以司徒導為太傅都督中外諸軍事郗鑒為太尉庾亮¶
<pb:KR2o0020_WYG_031-4a>¶
為司空六月更以導為丞相罷司徒官¶
　(導性寛厚委任諸將趙𦙍賈寜等多不奉法大臣患/之亮與鑒牋曰主上自八九嵗以及成人入則在宫)¶
　(人之手出則唯武官小人讀書無從受章句顧問未/嘗遇君子秦政欲愚其黔首天下猶知不可况欲愚)¶
　(其主哉人主春秋既盛不稽首歸政甫居師傅之尊/多養無益之士公與下官並荷託付大姦不掃何以)¶
　(見先帝於地下乎欲共起兵廢導鑒不聼或勸導密/為之備導曰吾與元規休戚是同悠悠之談宜絶智)¶
　(者之口即如君言吾便角巾還第復何懼哉孫盛諫/亮曰主公常有世外之懐豈肯為凡人事耶此必佞)¶
　(邪之徒欲間内外耳亮乃止是時亮雖居外鎮而遥/執朝權既據上流擁彊兵趣勢者多歸之導内不能)¶
　(平嘗遇西風塵起舉扇自蔽徐曰元規塵汚人○導/以李充為掾充以時俗崇尚浮虚嘗以為老子絶仁)¶
<pb:KR2o0020_WYG_031-4b>¶
　(棄義盖患乎懐仁義者寡而利仁義者衆耳而凡人/見形逐迹離本逾逺乃作學箴以袪其蔽曰名之攸)¶
　(彰道之攸廢乃損所隆乃崇所替非仁無以長物非/義無以齊恥仁義固不可逺去其害仁義者而已)¶
　質實(元規庾亮表字孫盛/太原人李充汝南人)¶
秋漢霖雨¶
　(蜀中乆雨百姓饑疫漢主夀命羣臣極言得失龔壯/上封事曰陛下起兵之初上指星辰昭告天地㰱血)¶
　(盟衆舉國稱藩天應人悦大功克集而論者未諭權/宜稱制今滛雨百日饑疫並臻天其或者將以監示)¶
　(陛下故也愚謂宜遵前盟推奉建康彼必不愛髙爵/重位以報大功雖降階一等而子孫無窮永保福祚)¶
　(不亦休哉夀省書/内慙袐而不宣)質實(建康郡名注見漢/獻帝興平二年)¶
<pb:KR2o0020_WYG_031-5a>¶
冬十月光禄勲顔含致仕¶
　(顔含以老遜位時論者以王導帝之師傅百僚宜為/降禮太常馮懐以問含含曰王公雖貴重禮無偏敬)¶
　(降禮之言或是諸君事宜鄙人老矣不識時務既而/告人曰吾聞伐國不問仁人向馮祖思問佞於我我)¶
　(豈有邪徳乎郭璞嘗欲為之筮含曰年在天位在人/脩己而天不與者命也守道而人不知者性也自有)¶
　(性命無勞蓍龜致仕二/十餘年年九十三而卒)質實(顔含琅琊莘人祖思馮/懐表字蓍龜注見漢昭)¶
　(帝元鳯元年伐國不問仁/人注見漢明帝永平二年)¶
　　書法(自漢書丞相賢致仕宣帝地節三年是後歴/東漢僅一書和帝永元十三年於是復見美)¶
　　(知止也終綱目書致仕二/十二詳宣帝地節三年)¶
<pb:KR2o0020_WYG_031-5b>¶
代王翳槐卒弟什翼犍立考異(立當/作嗣)¶
　(代王翳槐之弟什翼犍質於趙翳槐疾病命諸大人/立之翳槐卒諸大人以什翼犍在逺來未可必謀立)¶
　(次弟孤孤不可自詣鄴迎什翼犍請身留為質趙王/虎義而俱遣之什翼犍即位於繁畤北分國之半以)¶
　(與孤代自猗盧卒國多内難部落離散什翼犍雄勇/有智畧能脩祖業始置百官分掌衆務以代人燕鳯)¶
　(為長史許謙為郎中令制反逆殺人姦盗之法號令/明白政事清簡無繋訊連逮之煩百姓安之於是東)¶
　(自濊貉西及破落那南距隂山北/盡沙漠率皆歸服有衆數十萬人)集覽(連逮秦皇本/紀以罪過連)¶
　(逮索隠曰逮及也謂連及俱被捕破/落那西域國都貴山城在疏勒西北)質實(繁畤縣名/注見懐帝)¶
　(永嘉四年燕鳯代人濊貉東夷國名注見新莽始建/國五年隂山注見秦王政三年沙漠注見漢獻帝建)¶
<pb:KR2o0020_WYG_031-6a>¶
　(安二十/五年)¶
十二月趙遣兵迎叚遼燕慕容恪擊敗之以遼歸殺之¶
　(叚遼自密雲山遣使求迎于趙既而中悔復遣使于/燕趙王虎遣麻秋帥衆迎之敕秋曰受降如受敵不)¶
　(可輕也燕王皝亦自將迎遼遼宻與燕謀覆趙軍皝/遣恪伏精騎於宻雲山大敗秋兵獲其司馬陽裕盡)¶
　(得遼衆待遼以上賔之禮以裕/為郎中令乆之遼謀反皝斬之)質實(一統志云密雲/山在順天府密)¶
　(雲縣南十五里亦名横山昔/燕趙伏兵於此大獲遼衆)¶
　　書法(遼嘗書弑君矣不書誅何殺不以其罪也故/雖有罪而殺之不以其罪綱目一以殺書之)¶
(己/亥)五年(趙建武/五年)春三月庾亮表請伐趙詔諭止之¶
<pb:KR2o0020_WYG_031-6b>¶
　(亮欲開復中原表以桓宣鎮襄陽弟懌鎮魏興翼鎮/江陵毛寳樊峻戍邾城上疏欲帥大衆十萬移鎮石)¶
　(城遣諸軍羅布江沔為伐趙之規帝下其議丞相導/請許之太尉鑒議以為資用未備不可大舉太常蔡)¶
　(謨議曰時有否泰道有屈伸茍不計彊弱而輕動則/亡不終日何功之有為今之計莫若養威以俟時時)¶
　(之可否繋胡之彊弱胡之彊弱繋虎之能否自石勒/舉事虎常為爪牙百戰百勝遂定中原勒死之後虎)¶
　(挾嗣君誅將相内難既平剪削外宼四境之内不失/尺土以是觀之虎為能乎將不能也今征西欲自將)¶
　(大軍席卷河南虎必親帥其衆來决勝負欲與之戰/何如石生若欲城守何如金墉欲阻沔水何如大江)¶
　(欲拒石虎何如蘇峻石生猛將闗中精兵征西之戰/殆不能勝也金墉險回劉曜十萬衆不能拔又當是)¶
　(時洛陽闗中皆舉兵擊虎今此二鎮反為其用方之/於前倍半之勢也石生不能敵其半而征西欲當其)¶
<pb:KR2o0020_WYG_031-7a>¶
　(倍愚所疑也蘇峻之彊不及石虎沔水之險不及大/江大江不能禦蘓峻而欲以沔水禦石虎又所疑也)¶
　(昔祖士雅在譙佃於城北界豫置軍屯以禦其外榖/熟胡至丁夫戰於外老弱穫於内多持炬火急則燒)¶
　(榖而走如此數年竟不獲利當是時胡唯據河北方/之於今四分之一耳士雅不能捍其一而征西欲以)¶
　(禦其四又所疑也然此但論征西既至之後耳尚未/論道路之慮也自沔以西水急岸髙魚貫泝流首尾)¶
　(百里若胡無宋㐮之義及我未陣而擊之將如之何/今王土與胡水陸異勢便習不同胡若送死則敵之)¶
　(有餘若棄江逺進以我所短擊彼所長懼非廟/勝之算也朝議多與謨同乃詔亮不聼移鎮)集覽¶
　(宋襄之義公羊傳僖二十二年宋公及楚人戰于泓/楚人濟泓而來有司復曰請迨其未畢濟而擊之公)¶
　(不可曰君子不厄人既濟未畢陳有司復曰請迨其/未畢陳而擊之公曰不可君子不鼓不成列已陳然)¶
<pb:KR2o0020_WYG_031-7b>¶
　(後襄公鼔之宋師大敗故君子大其臨大事而不忘/大禮以為雖文王伐崇之戰亦不過此廟勝之筭注)¶
　(見漢宣帝/神爵元年)質實(魏興郡名注見漢後主建興八年西/城一統志云邾城在黄州府城西北)¶
　(一百二十里楚宣王伐邾俘其民徙其君居此城故/名漢衡山王呉芮嘗都之今名舊州城石城山名在)¶
　(汝寕府信陽州東南五十里山極髙峻與義陽山相/接史記魏攻㝠阨即此山也沔水注見漢獻帝建安)¶
　(十二年漢沔金墉城名注見魏元帝咸熙二年征西/謂庾亮也士雅祖逖表字譙縣名注見漢獻帝建安)¶
　(十五年魚貫鄧艾傳士卒魚貫/而進注謂魚上水首尾相銜也)¶
　　書法(詔止之矣其書伐趙何予亮也自五胡雲擾/江沱宴安數世矣於是有能以開復中原為)¶
　　(心者綱目之所予也自是庾翼褚裒司馬勲殷浩/雖皆無成而書伐趙者四北伐者一皆所以示中)¶
<pb:KR2o0020_WYG_031-8a>¶
　　(國復讐之義為臣/子徇國之勸也)¶
代王什翼犍求昬於燕¶
　(什翼犍㑹諸大人議都灅源川其母王氏曰吾自先/世以來以遷徙為業今國家多難若城郭而居一旦)¶
　(宼來無所避之乃止什翼犍求/昬於燕燕王皝以其妹妻之)集覽(灅源川灅水出/鴈門郡凌靡縣)¶
　質實(一統志云灅水源出大同府馬邑縣西北洪濤/山即桑乾河之源也漢書謂之治水水經謂之)¶
　(溹涫/是也)¶
秋七月丞相始興公玉導卒以何充為䕶軍將軍庾氷¶
為中書監揚州刺史㕘録尚書事¶
<pb:KR2o0020_WYG_031-8b>¶
　(導簡素寡欲善因事就功雖無日用之益而嵗計有/餘輔相三世倉無儲榖衣不重帛初導與庾亮共薦)¶
　(丹陽尹何充於帝且曰臣死之日願引充内侍則社/稷無虞矣及導薨詔䘮𦵏㕘用天子之禮謚曰文獻)¶
　(徵庾亮為丞相亮固辭遂以充及亮弟氷㕘録尚書/事氷經綸時務不舍晝夜賔禮朝賢升擢後進由是)¶
　(朝野翕然稱為賢相初導輔政毎從寛恕至氷頗任/威刑丹陽尹殷融諫之氷曰前相之賢猶不堪其𢎞)¶
　(况如吾者哉范汪謂氷曰頃天文錯度足下宜盡消/禦之道氷曰𤣥象豈吾所測正當勤盡人事耳又隐)¶
　(實戸口料出無名萬餘人以充軍實永好為紏察近/於繁細後益矯違復存寛縱疎密自由律令無用矣)¶
　集覽(料出史記周宣王料/民於太原注料數也)質實(始興郡名注見愍帝/建興三年丹陽郡名)¶
　(注見漢獻帝興平/二年何充潜人)¶
<pb:KR2o0020_WYG_031-9a>¶
八月改丞相為司徒○大尉南昌公郗鑒卒以蔡謨都¶
督徐兖軍事考異(兖下漏/州字)¶
　(鑒疾篤上疏曰臣所統錯雜率多北人遷徙新附皆/有歸本之心臣宣國恩示以好惡處與田宅漸得少)¶
　(安聞臣疾篤衆情駭動若當北渡必啟宼心太常臣/謨平簡貞正素望所歸可為徐州鑒薨即以謨代之)¶
　(時左衛將軍陳光請伐趙詔遣攻夀陽謨上疏曰夀/陽城小而固又王師在路五十餘日前驅未至聲息)¶
　(乆聞賊河北之騎足以來赴况停船水渚引兵造城/前對堅敵顧臨歸路此兵法之所誡也今光所將皆)¶
　(殿中精兵以國之爪士擊寇之下邑得之則利薄而/不足損敵失之則害重而足以益寇非長策也乃止)¶
　質實(南昌縣名注見漢成帝永始三/年壽陽郡名注見秦王政六年)¶
<pb:KR2o0020_WYG_031-9b>¶
九月趙人入寇攻沔南及邾城陷之¶
　(初陶侃在武昌議者以江北有邾城宜分兵戍之侃/毎不荅而言者不已侃乃渡水獵引將佐語之曰我)¶
　(所以禦寇者長江耳邾城隔在江北内無所倚外接/羣夷夷中利深晋人貪利夷不堪命必引虜入寇此)¶
　(乃致禍之由也若羯虜有可乗之㑹又不資於此矣/至是庾亮使毛寳樊峻戍之趙王虎遣䕫安等將兵)¶
　(數萬入寇敗晋兵殺五將軍以二萬騎攻邾城寳求/救於亮亮不時遣沔南邾城皆陷寳峻突圍赴江死)¶
　(安進寇江夏義陽皆降進圍石城竟陵太守李陽/拒擊敗之乃退時亮猶欲遷鎮聞邾城陷乃止)集¶
　覽(邾城今黄州是春秋楚宣王滅邾徙其君於此因/名邾城石城寰宇記云石城在義陽軍東南五十)¶
　(五里山極髙峻史記魏攻㝠阨盖謂/此也按義陽即郢州也今信陽軍是)質實(武昌郡名/注見漢後)¶
<pb:KR2o0020_WYG_031-10a>¶
　(主建興七年義陽郡名注見梁武帝太清二年竟/陵郡名注見元帝建武元年邾城注見咸康四年)¶
趙以李巨為御史中丞¶
　(趙王虎患貴戚豪恣乃擢巨為中丞中外肅然虎/曰朕聞良臣如猛虎髙步曠野而豺狼避路信哉)¶
漢殺其臣李演¶
　(羅恒解思明復議奉晉漢主夀不從李演復上書言/之夀怒殺演夀常慕漢武魏明之為人恥聞父兄時)¶
　(事上書者不得言先世/政教自以為勝之也)¶
冬燕王皝遣長史劉翔來獻㨗¶
　(燕王皝自以稱王未受晋命遂遣長史劉翔來獻㨗/論功且言權假之意并請刻期大舉共平中原皝又)¶
<pb:KR2o0020_WYG_031-10b>¶
　(使其子恪覇擊宇文别/部覇年十三勇冠三軍)¶
張駿立辟雍明堂質實(辟雍注見漢成帝綏和元年/明堂注見漢武帝建元元年)¶
　　書法(書譏也何譏辟雍天子之學明堂王者之堂/豈臣子所得為哉書曰張駿立辟雍明堂而)¶
　　(貶義自/見矣)¶
(庚/子)六年(趙建武/六年)春正月司空庾亮卒以何充為中書令¶
庾翼都督江荆等軍州事考異(提要作州軍/當從提要)¶
　(時人疑翼年少不能繼其兄翼悉心為治戎/政嚴明数年之間公私充實人皆稱其才)¶
慕容翰自宇文部歸於燕¶
<pb:KR2o0020_WYG_031-11a>¶
　(宇文逸豆歸忌翰才名翰乃陽狂乞食舉國賤之不/復省録以故得往來自遂山川形便皆黙記之燕王)¶
　(皝以翰因猜嫌出奔雖在他國常潜為燕計乃遣商/人王車通市於宇文部以迎之翰遂竊逸豆歸名馬)¶
　(携其二子逃歸/皝大喜厚遇之)¶
　　書法(書予之也曷為予之不忘/本也猶有宗國之心焉)¶
有星孛于太微○三月代始都雲中質實(雲中郡名注/見秦王政三)¶
(年/)○秋漢大閲於成都¶
　(趙王虎遺漢主夀書欲連兵入寇中分江南夀大喜/集士卒為舟師大閲於成都龔壯諫曰陛下與胡通)¶
　(孰若與晋通胡豺狼也既滅晋不得不北面事之若/與争天下則彊弱不敵危亡之勢也羣臣亦皆叩頭)¶
<pb:KR2o0020_WYG_031-11b>¶
　(泣諫夀乃止壯以為人之行莫大於忠孝既報父叔/之仇又欲使夀事晋夀不從乃詐稱耳聾辭歸以文)¶
　(籍自娯終身/不復至成都)¶
　　書法(書漢大閲何志龔壯也李夀可謂不量力矣/書大閲始此綱目書大閲二書講武三詳漢)¶
　　(靈帝中平五/年皆譏也)¶
冬趙大發兵以伐燕燕人襲之入趙髙陽趙師還¶
　(趙王虎合兵五十萬具船萬艘自河通海運榖千一/百萬斛于樂安城徙遼西北平漁陽萬餘户于兖豫)¶
　(雍洛自幽州以東至白狼大興屯田括取民馬敢匿/者腰斬凡得四萬餘匹大閲於宛陽欲以擊燕燕王)¶
　(皝曰虎自以樂安城防守重復薊城南北必不設備/今若詭路出其不意可盡破也遂帥諸軍入自蠮螉)¶
<pb:KR2o0020_WYG_031-12a>¶
　(塞直抵薊城破武遂津入髙陽所至焚/燒積聚畧三萬餘家而去趙兵乃還)集覽(樂安郡/名今濟)¶
　(南路棣/州是)質實(一統志云樂安城在濟南府臨濟鎮東/八十里漢千乘郡治此東漢更今名武)¶
　(遂津在保定府安肅縣西二十五里薊縣名注見/漢帝𤣥更始二年髙陽郡名注見愍帝建興四年)¶
趙命其太子宣及弟韜迭省尚書奏事¶
　(趙王虎以韜為太尉與宣迭日省可尚書奏事不復/啟白司徒申鍾諫曰太子職在視膳不當預政庶人)¶
　(邃覆車未逺也且二政分權鮮不階禍愛之不以道/適所以害之也虎不聼中謁者令申扁有寵於虎宣)¶
　(亦昵之使典機密虎既不省事而宣韜皆好酣飲畋/獵由是除拜生殺皆决於扁自九卿以下望塵而拜)¶
　集覽(太子職在視膳記文王世子篇食上必在視寒/煖之節食下問所膳左傳閔二年晉里克曰太)¶
<pb:KR2o0020_WYG_031-12b>¶
　(子奉冢祀社稷之粢盛以朝夕視君/膳者也庶人邃覆車未逺事在三年)¶
　　書法(太子省事非古也前書趙太子𢎞矣於是宣/與弟韜迭省是二太子也兄弟相屠之禍始)¶
　　(此矣故/書譏之)¶
漢遣使如趙趙人報之¶
　(漢主夀致書於後趙王虎署曰趙王石君虎不悦中/書監王波曰夀既僣大號今以制詔與之彼必酬返)¶
　(不若復為書與之㑹挹婁國獻楛矢石砮於趙波因/請以遺漢曰使其知我能服逺方也虎從之遣漢亡)¶
　(將李閎歸報閎至成都夀下詔曰羯使來/庭貢其楛矢虎聞之怒黜波以白衣領職)集覽(挹婁/東夷)¶
　(種名古肅慎氏國也在扶餘東北楛矢石砮家語孔/子在陳有隼集于陳侯之庭而死楛矢貫之石砮長)¶
<pb:KR2o0020_WYG_031-13a>¶
　(尺有咫惠公使人問孔子子曰此肅慎氏之矢古者/分異姓以逺方職貢故分陳以肅慎氏矢焉韋昭曰)¶
　(楛木可為矢簳砮石可為矢/鏃楛音戸砮音奴又音弩)質實(一統志云挹婁國/古肅慎之地在混)¶
　(同江之東後漢謂之挹婁元魏謂之勿吉隋初曰黒/水靺鞨唐初渠長阿固郎始來朝後乃臣服開元中)¶
　(以其地為燕州置黒水府其後栗末靺鞨强盛號渤/海黑水皆役屬之又其後渤海浸弱為契丹所攻黑)¶
　(水復擅其地即金鼻祖之部落也初號女真後避遼/興宗諱改曰女直臣屬於遼部族散居山谷至阿固)¶
　(達始大易部建國曰金滅遼設都於渤海上京至海/陵改為㑹寕府金亡歸元以其地矌闊人民散居設)¶
　(軍民萬户府五鎮撫北邉曰屯河曰呼爾哈曰烏圖及/哩曰托果琳曰布固江分領混同江南北碩達勒達)¶
　(女直之人有海蘭府碩達勒違等路以總攝之迨入本/朝悉境歸附自開原迤北因其部族所居建置都司)¶
<pb:KR2o0020_WYG_031-13b>¶
　(衛所官其酋長為都督都指揮指揮千百戸鎮撫/等職給與印信俾仍舊俗各統其屬以時朝貢)¶
(辛/丑)七年(趙建武/七年)春正月燕築龍城¶
　(燕築城於柳城之北龍山之/西立宗廟宫闕命曰龍城)質實(桞城縣名注見漢/獻帝建安十二年)¶
　(一統志云龍山在/永平府西四十里)¶
二月朔日食○封慕容皝為燕王¶
　(劉翔至建康帝引見問慕容鎮軍平安對曰臣受遣/之日朝服拜章翔為皝求大將軍燕王章璽朝議以)¶
　(為故事大將軍不處邉異姓不封玉翔曰自劉石搆/亂長江以北剪為戎藪未聞中華公卿之胄有能摧)¶
　(破凶逆者也獨慕容鎮軍心存本朝屢殄彊敵使石/虎畏懼蹙國千里功烈如此而惜海北之地不以為)¶
<pb:KR2o0020_WYG_031-14a>¶
　(封邑何哉吾非茍尊所事竊惜聖朝疎忠義之國使/四海無所勸慕耳尚書諸葛恢翔之姊夫也獨主異)¶
　(議以為夷狄相攻中國之利惟器與名不可輕許乃/謂翔曰借使慕容鎮軍能除石虎乃是復得一石虎)¶
　(也朝廷何賴焉翔曰嫠婦猶知恤宗周之隕今晋室/阽危君位侔元凱曽無憂國之心慕容鎮軍枕戈待)¶
　(旦志殄凶逆而君更唱邪惑之言四海所以未壹良/由君軰耳翔留嵗餘衆議終不决㑹皝上表罪狀庾)¶
　(氏兄弟又與氷書責其當國不能雪恥氷懼乃與何/充奏從其請以皝為大將軍幽州牧大單于燕王備)¶
　(物典策皆從殊禮以翔為代郡太守翔固辭不受翔/疾江南士大夫以驕奢酣縱相尚嘗因宴集謂充等)¶
　(曰四海板蕩奄踰三紀宗社為墟黎民塗炭斯乃廟/堂焦慮之時忠臣畢命之秋也而諸君宴安江沱肆)¶
　(情縱欲以奢靡為榮以傲誕為賢謇諤之言不聞征/伐之功不立將何以尊主濟民乎充等甚慙乃遣使)¶
<pb:KR2o0020_WYG_031-14b>¶
　(持節冊命與翔偕北公卿餞之翔曰昔少康資一旅/以滅有窮勾踐憑㑹稽以報彊呉蔓草猶宜早除况)¶
　(寇讐乎今石虎李夀志相吞噬王師縱未能澄清北/方且當從事巴蜀一旦石虎先人舉事併夀而有之)¶
　(據形便之地以臨東南雖有智者不能/善其後矣中䕶軍謝廣曰是吾心也)集覽(嫠婦猶/知恤宗)¶
　(周之隕左傳昭二十四年鄭伯如晋子太叔相見范/獻子獻子曰若王室何對曰嫠不恤其緯而憂宗周)¶
　(之隕為將及焉注嫠寡婦也言寡婦不憂其織之無/緯而惟憂周室之隕滅為恐禍將及已也宗周鎬京)¶
　(也有先周宗社故曰宗周詩黍離閔宗周也注自幽/王之亂而宗周滅平王東遷下列於諸侯備物典䇿)¶
　(備賜威儀之物及史官書策之典使之依法書時事/也板蕩注見唐太宗貞觀九年少康資一旅以滅有)¶
　(窮左傳襄四年晋魏絳曰夏訓有之曰有窮后羿公/曰后羿何如對曰昔有夏之方衰也后羿自鉏遷于)¶
<pb:KR2o0020_WYG_031-15a>¶
　(窮石因夏民以代夏政恃其射也史記注禹孫太康/滛放為羿所逐夏人立其弟仲康仲康崩子相立羿)¶
　(逐之自號有窮信用寒浞後浞殺羿襲有窮之號殺/夏帝相時相后緡方娠歸于有仍生少康有夏之遺)¶
　(臣靡收斟灌斟尋二國之燼殺浞立少康時有田一/成有衆一旅卒滅有窮括地志云故鉏城在滑州衞)¶
　(城縣東十里河南有窮谷盖本有窮氏所遷也勾踐/憑㑹稽以報彊呉春秋呉擊越敗之夫椒越王勾踐)¶
　(保棲於㑹稽之山乃令大夫種行成於呉呉赦越勾/踐反國後越伐呉復棲呉王夫差於姑蘇之山遷之)¶
　(甬東而自殺句古侯反㑹稽/注見秦始皇帝三十七年)質實(諸葛恢琅邪人江/沱詩江有汜篇江)¶
　(有沱之子歸注沱江之别者爾雅/曰水自河出為灘潜為潜江為沱)¶
三月皇后杜氏崩夏四月𦵏恭皇后○詔正土斷白籍¶
<pb:KR2o0020_WYG_031-15b>¶
質實(土斷注見武帝太康六年白/籍注見漢桓帝延熹二年)○秋代築盛樂城質¶
實(盛樂城名注見漢/後主景耀四年)○燕慕容恪鎮平郭考異(燕下漏/以字)¶
　(燕王皝以恪為度遼將軍鎮平郭恪撫舊/懐新屢破髙麗兵髙麗畏之不敢入境)質實(平郭/城名)¶
　(注見元帝/太興四年)¶
漢殺其僕射蔡興李嶷¶
　(初成主雄以儉約寛惠得蜀人心及李閎還盛稱鄴/中繁庶宫殿壯麗且言趙王虎以刑殺御下故能控)¶
　(制境内夀慕之大脩宫室人有小過輙殺以立威僕/射蔡興李嶷皆坐直諫死民疲於賦役思亂者衆)¶
(壬/寅)八年(趙建武/八年)春正月朔日食○二月豫州刺史庾懌¶
<pb:KR2o0020_WYG_031-16a>¶
有罪自殺¶
　(懌以酒餉江州刺史王允之允之覺其毒飲犬犬斃/密奏之帝曰大舅已亂天下小舅復欲爾邪懌遂飲)¶
　(鴆而/卒)質實(庾懌鄢陵人亮之弟王允/之琅邪臨沂人舒之子)¶
夏六月帝崩琅邪王岳即位¶
　(帝㓜冲嗣位既長頗有勤儉之意至是不豫或詐為/尚書符勅宫門無得内宰相衆皆失色庾氷曰此必)¶
　(詐也推問果然帝二子丕奕皆在襁褓氷恐易世之/後親屬愈疎為人所間請以母弟琅邪王岳為嗣帝)¶
　(許之中書令何充曰父子相𫝊先王舊典且今將如/孺子何氷不聼帝乃詔氷充及武陵王晞㑹稽王昱)¶
　(尚書令諸葛恢並受顧命而崩琅/邪王即位亮隂不言委政於氷充)質實(襁褓注見漢/殤帝延平元)¶
<pb:KR2o0020_WYG_031-16b>¶
　(年亮隂注見漢/昭帝元平元年)¶
封成帝子丕為琅邪王奕為東海王¶
　　書法(丕奕其兄子也書成帝子何正名也然/則廢為海西公者其罪不可勝誅矣)¶
○秋七月𦵏興平陵以何充都督徐州軍事¶
　(帝徒行送䘮至閶闔門乃升素輿既𦵏臨軒庾氷何/充侍坐帝曰朕嗣鴻業二君之力也充曰陛下龍飛)¶
　(臣氷之力也若如臣議不覩升平之/世帝有慙色充避諸庾出鎮京口)質實(一統志云/興平陵在)¶
　(應天府上元縣境内京口/郡名注見成帝咸康二年)¶
冬十月燕遷都龍城○十一月燕王皝擊髙句麗入丸¶
<pb:KR2o0020_WYG_031-17a>¶
都載其王釗父屍及母以歸¶
　(慕容翰言於燕王皝曰宇文屢為國患今逸豆歸簒/竊得國羣情不附加之庸闇將帥非才國無防衛軍)¶
　(無部伍臣乆在其國悉其地形今若擊之百舉百克/然髙句麗去國密邇必乗虚掩吾不備此心腹之患)¶
　(也宜先除之還取宇文如反手耳二國既平利盡東/海國富兵彊無返顧之憂然後中原可圖也皝曰善)¶
　(髙句麗有二道北道平闊南道險狹衆欲從北道翰/曰虜必重北而輕南王宜帥鋭兵從南道擊之出其)¶
　(不意丸都不足取也别遣偏師出北道縱有蹉跌其/腹心已潰四支無能為也皝從之自將勁兵四萬出)¶
　(南道以翰及慕容覇為前鋒别遣長史王寓等將兵/萬五千出北道以伐髙句麗其王釗果遣弟武帥精)¶
　(兵拒北道自帥羸兵備南道翰等先至與釗合戰皝/以大衆繼之髙句麗兵大敗諸軍乗勝遂入九都釗)¶
<pb:KR2o0020_WYG_031-17b>¶
　(單騎走獲其母妻㑹王寓等戰於北道皆敗沒皝不/復窮追遣使招釗不出翰夀曰髙句麗之地不足戍)¶
　(守今其主亡民散潜伏山谷大軍既去必復鳩聚收/其餘燼猶足為患請載其父屍囚其生母而歸俟其)¶
　(束身自歸然後返之撫以恩信策之上也皝遂發/釗父墓載其屍虜男女五萬餘口毁丸都城而還)集¶
　覽(釗音招髙句麗王之名必復鳩聚収其餘燼燼遺/民也音才刃反注見宋文帝元嘉四年鳩合餘燼)¶
　質實(丸都城名注見漢後主延熙九年髙句/麗東夷國名注見新莽始建國四年)¶
十二月立皇后褚氏¶
　(時徵后父豫章太守褚裒為侍中裒以后/父不願居中任事乃除江州刺史鎮半洲)質實(豫章/郡名)¶
　(注見漢武帝元鼎五年一統志云/半洲城名在九江府城西九十里)¶
<pb:KR2o0020_WYG_031-18a>¶
趙作長安洛陽宫¶
　(趙王虎作臺觀四十餘所於鄴又營長安洛陽二宫/作者四十餘萬人又勅境内治南伐西討東征之計)¶
　(皆三五發卒造甲者五十餘萬人船夫十七萬人公/侯牧宰競營私利百姓失業貝丘人李𢎞因衆怨謀)¶
　(作亂事發誅之/連坐者數千家)集覽(三五發卒發起也遣也三丁發/一五丁發二以為兵卒貝丘左)¶
　(傳齊襄公田于貝丘杜預曰樂安郡博昌縣南有地/名貝丘貝博盖反字通作浿楚世家夕發浿丘徐廣)¶
　(曰在清河括地志云浿丘丘名也在青州臨淄/縣西北二十五里按樂安今棣州是屬濟南路)質實¶
　(一統志云貝丘晋之縣名屬濟南郡即漢之般陽縣/東漢屬齊國劉宋屬清河郡北齊屬齊州隋改縣為)¶
　(淄川縣唐别置淄州宋金因之元改州為般陽路以/縣為倚郭本朝改路為淄川州以縣省入尋改為淄)¶
<pb:KR2o0020_WYG_031-18b>¶
　(川縣屬濟南府鄴縣名注/見漢獻帝建安十五年)¶
趙徵兵入宼¶
　(濟南平陵城北石虎一夕移於城東南有狼狐千餘/迹随之迹皆成蹊虎喜曰石虎者朕也自西北徙而)¶
　(東南天意欲使朕平蕩江南也其敕諸州兵明年悉/集朕當親董六師以奉天命羣臣皆賀上皇徳頌者)¶
　(一百七人制征士五人出車一乗牛二頭米十五斛/絹十疋不辦者斬民鬻子以供猶不能給自經於道)¶
　(樹者/相望)集覽(親董爾雅曰董督正/也郭璞注董謂御正)質實(濟南郡名注見/漢景帝三年一)¶
　(統志云平陵漢之縣名為濟南郡治所唐改縣曰全/節尋省入歴城縣故城在濟南府治東六十餘里)¶
(癸/卯)康皇帝建元元年(趙建武/九年)春二月髙句麗王釗朝貢¶
<pb:KR2o0020_WYG_031-19a>¶
於燕¶
　(燕還其父屍留母為/質數年而後歸之)¶
秋七月詔議經畧中原庾翼表遣梁州刺史桓宣伐趙¶
　(翼在武昌數有妖恠欲移鎮樂鄉王述與庾氷牋曰/樂鄉去武昌千有餘里數萬之衆一旦移徙興立城)¶
　(壁公私勞擾又江州當泝流供給力役増倍且武昌/實江東鎮戍之中非但捍禦上流而已緩急赴告駿)¶
　(奔不難若移樂鄉逺在西陲一朝江渚有虞不相接/救方嶽重將固當居要害之地為内外形勢使闚&KR0959;)¶
　(之心不知所向昔秦忌亡胡之䜟卒為劉項之資周/惡檿弧之謡而成褒姒之亂是以逹人君子直道而)¶
　(行禳避之道皆所不取正當擇人事之勝理社稷之/長計耳翼乃止翼為人慷慨喜功名不尚浮華琅邪)¶
<pb:KR2o0020_WYG_031-19b>¶
　(内史桓温彛之子也尚南康公主豪爽有風槩翼與/之友善嘗薦於成帝曰温有英雄之才願勿以常壻)¶
　(畜之宜委以方邵之任必有𢎞濟之勲時杜乂殷浩/並才名冠世翼獨弗之重也曰此軰宜束之髙閣俟)¶
　(天下太平然後徐議其任耳浩累辭徵辟屏居十年/時人擬之管葛謝尚王濛嘗伺其出處以卜江左興)¶
　(亡嘗相與省之知浩有確然之志既退相謂曰深源/不起當如蒼生何翼請浩為司馬詔除侍中安西軍)¶
　(司浩不應翼遺之書曰王夷甫立名非真雖云談道/實長華競明徳君子遇㑹處際寕可然乎浩猶不起)¶
　(浩父羡為長沙相在郡貪殘庾氷與翼書屬之翼報/曰殷君驕豪亦似由有佳兒弟故小令物情容之大)¶
　(較江東之政嫗煦豪彊時有行法輙施之寒劣如往/年偷石頭倉米一百萬斛皆是豪將輩而殺倉監督)¶
　(以塞責山遐為餘姚長為官出豪彊所藏二千戸而/衆共驅之令不得安席雖皆前宰惽謬江東事去寔)¶
<pb:KR2o0020_WYG_031-20a>¶
　(此之由兄弟不幸横陷此中不能拔足於風塵之外/當共明目而治之荆州所統二十餘郡唯長沙最惡)¶
　(惡而不黜與殺督監者復何異邪翼以滅胡取蜀為/己任遣使約燕凉刻期大舉朝議多以為難唯氷意)¶
　(與之同而桓温譙王無忌皆贊成之至是詔議經畧/中原翼欲悉衆北伐表桓宣督諸軍趣丹水桓温為)¶
　(前鋒小督帥衆入臨淮並發所統/六州奴及車牛驢馬百姓嗟怨)集覽(亡胡之䜟秦/始皇廵北邉)¶
　(從上郡入燕人盧生奏録圖書曰亡秦者胡也始皇/乃使䝉恬發兵北擊胡鄭𤣥曰胡謂胡亥秦二世名)¶
　(也始皇見圖書不知胡為人名反備北胡後秦果二/世而亡檿弧之謡周本紀幽王嬖愛褒姒周太史伯)¶
　(陽讀史記曰周亡矣昔自夏后氏之衰也有二神龍/止於夏庭而言曰余褒之二君也夏后布幣而策告)¶
　(之龍亡而漦在櫝以藏之𫝊三代莫敢發至厲王之/末發而觀之漦流于庭不可除王使婦人祼而譟之)¶
<pb:KR2o0020_WYG_031-20b>¶
　(漦化為𤣥黿入王後宫童妾遭之而孕無夫而生女/懼而棄之宣王之時童女謡曰檿弧箕服實亡周國)¶
　(後有夫婦賣是器者王使執而戮之夜得逃去於道/聞所棄女夜啼哀而收之遂亡奔褒後褒人有罪請)¶
　(納此女以贖罪是為褒姒幽王見而愛之竟廢申后/而立以為后故申侯怒與犬戎攻幽王而殺之驪山)¶
　(下韋昭曰漦俟菑反龍所吐沬也檿山桑弧弓也箕/木名服矢房也索隠曰黿亦作蚖𤣥蚖蜥蜴也方邵)¶
　(之任方謂方叔周宣王卿士宣王南征命方叔為將/邵本作召召穆公也名虎亦宣王卿士命伐淮夷深)¶
　(源殷浩字王夷甫立名非真夷甫王衍字非真不實/也立虚名耳庾翼意謂殷浩不可如王衍大較猶言)¶
　(大畧也較訖岳反嫗煦豪彊樂記曰天地訢合隂陽/相得煦嫗覆育萬物鄭氏曰氣曰煦體曰嫗煦許具)¶
　(反嫗於具反徐氏曰煦兄甫反嫗於甫反煦物覆物/者天之氣嫗物育物者地之體嫗煦豪彊者謂豪俠)¶
<pb:KR2o0020_WYG_031-21a>¶
　(彊暴之人不加之刑法而反/覆育之寒劣寒㣲劣弱之人)正誤(樂鄉今按樂鄉春/秋郡國之地其城)¶
　(吳陸抗所築在/江陵松滋縣東)質實(一統志云樂鄉城名有三一在/松滋縣東七十里即呉陸抗與)¶
　(羊祜對壘處一在荆門州晋安帝時置一在巴東縣/治東已上俱屬荆州府庾翼鄢陵人亮之弟氷之兄)¶
　(南康公主成帝之女南康郡名注見梁簡文帝大寳/元年管葛管謂管仲葛謂諸葛亮謝尚陽夏人鯤之)¶
　(子長沙國名注見漢獻帝興平元年石頭城名注見/漢獻帝建安十七年餘姚秦之縣名屬㑹稽郡即舜)¶
　(後支庶所封以舜姓姚故名漢晋以後皆因之隋初/省入句章縣唐初復置又於縣置姚州尋廢州以縣)¶
　(屬越州宋仍舊元陞為餘姚州本朝復改為縣屬紹/興府丹水漢之縣名屬𢎞農郡晋屬順陽郡後魏置)¶
　(丹川郡後周郡廢故城在南陽府内鄉縣西南/一百二十里臨淮郡名注見新莽天鳯五年)¶
<pb:KR2o0020_WYG_031-21b>¶
　　發明(典午南渡奄踰三紀國步多艱未遑逺畧今/石虎阻兵安忍塗炭遺民方且移戈南向志)¶
　　(吞江表晉能不畏其强思所自立朝議稍稍振起/至是詔議經畧中原雖未能一舉盪定然亦足覘)¶
　　(其意向之所在矣掲而書之所以尊中國存/正統示人以不忘克復之意其垂訓也大矣)¶
漢主夀卒太子勢立○庾翼移鎮襄陽詔以翼都督征¶
討軍事庾氷都督荆江等州軍事徵何充為揚州刺史¶
録尚書事考異(提要無等州二字永和元/年桓溫都督荆梁亦同)¶
　(翼欲移鎮襄陽恐朝廷不許乃奏移鎮安陸帝遣使/譬止之翼遂違詔北行至夏口復請鎮襄陽翼時有)¶
　(衆四萬詔加翼都督征討諸軍事遣氷出鎮武昌以/為繼援徵充輔政又徵褚裒為衛將軍領中書令裒)¶
<pb:KR2o0020_WYG_031-22a>¶
　(以近戚畏嫌尋復/出督兖州鎮金城)質實(襄陽郡名注見漢獻帝建安/十二年安陸縣名注見新莽)¶
　(地皇二年夏口地名注見漢獻帝建安十三年武昌/郡名注見漢後主建興七年兖州注見周安王五年)¶
　(金城注見元/帝永昌元年)¶
　　書法(於是翼復請移鎮襄陽則其不書請何行而/後請也開復中原綱目所予也然違詔而行)¶
　　(於臣節為未順矣是故先書移鎮後書詔以為都/督所以微示譏焉自經畧之議既下桓宣庾翼各)¶
　　(一出桓温三出褚裒謝尚殷浩荀羡諸葛攸各二/出謝萬郗曇一出其間有功無罪者桓温之討姚)¶
　　(襄也有功有罪者桓温之伐漢伐秦也無功無罪/者桓宣庾翼褚裒之伐趙荀羡郗曇之伐燕也有)¶
　　(罪無功者謝尚之屯夀春殷浩/之北伐諸葛攸謝萬之伐燕也)¶
<pb:KR2o0020_WYG_031-22b>¶
　　發明(庾翼欲移鎮襄陽帝遣使止之翼遂違詔北/行卒從其請然則翼乃方命跋扈之人綱目)¶
　　(書之何以畧無貶詞是時晋遷江表中原淪於左/衽在朝諸人宴安自肆曽不以讐虜為念獨翼志)¶
　　(在克復能以滅胡取蜀為己任是以前書詔議經/畧中原繼書翼表遣桓宣伐趙今此上書翼移鎮)¶
　　(襄陽下書詔翼都督征討是皆示其予之之意故/畧其違詔之失也明乎此則知為臣者當以徇國)¶
　　(為心為國者當以紹復為念而/好攻戰務邀功者與此異矣)¶
(甲/辰)二年(趙建武十年○漢/主李勢太和元年)春正月趙大閲罷兵¶
　(趙主虎享羣臣於太武殿有白鴈百餘集馬道之南/時諸州兵集者百餘萬太史令趙攬曰白鴈集庭宫)¶
　(室將空之象不宜南行虎/乃臨宣武觀大閲而罷)¶
<pb:KR2o0020_WYG_031-23a>¶
燕主皝擊滅宇文部逸豆歸走死皝還殺其兄翰¶
　(燕主皝與左司馬髙詡謀伐宇文逸豆歸詡曰伐之/必克然不利於將出而告人曰吾往必不返然忠臣)¶
　(不避也於是皝自將以慕容翰為前鋒逸豆歸遣南/羅大涉夜干將兵逆戰皝遣謂翰曰涉夜干勇冠三)¶
　(軍宜小避之翰曰涉夜干素有勇名一國所賴今吾/克之其國不攻自潰矣然吾熟其為人雖有虚名實)¶
　(易與耳不宜避之以挫吾兵氣遂進戰斬之宇文士/卒不戰而潰燕兵乗勝逐之遂克其都城逸豆歸走)¶
　(死漠北宇文氏由是散亡皝徙其部衆於昌黎闢地/千餘里髙詡中流矢卒詡善天文皝嘗謂曰卿有佳)¶
　(書而不見與何以為忠藎詡曰臣聞人君執要人臣/執職執要者逸執職者勞是以后稷播種堯不預焉)¶
　(占候天文晨夜甚苦非至尊之所宜親殿下將安用/之皝黙然翰與宇文氏戰為流矢所中卧病積時後)¶
<pb:KR2o0020_WYG_031-23b>¶
　(漸差於其家試騁馬或告翰欲為變皝雖藉翰勇畧/然終忌之乃賜翰死翰曰吾負罪出奔既而復還死)¶
　(已晚矣然羯賊跨據中原吾不自量欲為國/家蕩一區夏此志不遂沒有遺恨飲藥而卒)集覽(南/羅)¶
　(大涉夜干南羅東夷小國其先本辰韓種在髙麗東/南居漢樂浪地涉夜干其將之名忠藎詩文王之什)¶
　(王之藎臣文公集𫝊曰藎才刃反/進也言其忠愛之篤進進無已)正誤(南羅大涉夜/干今按大謂)¶
　(一部之長見前第/十八卷胡部大)質實(昌黎郡名注見武帝太康元/年后稷播種通鑑后稷名棄)¶
　(帝嚳之子教民稼穡興於陶唐虞/夏之際為農師封于邰號曰后稷)¶
熒惑守房心趙殺其中書監王波¶
　(趙太子宣怒領軍王朗㑹熒惑守房使趙攬言於趙/王虎曰宜以貴臣王姓者當之虎曰誰可者攬曰無)¶
<pb:KR2o0020_WYG_031-24a>¶
　(貴於王領軍虎問其次攬無以對因曰唯王波耳虎/乃下詔追罪波前議楛矢事腰斬之既而愍其無罪)¶
　(追贈/司空)集覽(追罪波前議楛矢事波先嘗請以/楛矢遺漢今追尋其事而罪之)質實(熒/惑)¶
　(守房心注見漢/成帝綏和元年)¶
　　發明(上書熒惑守房心下書殺中書監王波趙之/應天者如此在羯虜固不足道也然仕於其)¶
　　(國者亦豈得為守道之君子邪趙攬本受石宣風/㫖謀陷王朗而乃誤及王波一言之失無辜屠戮)¶
　　(亂世之事/可哀也哉)¶
桓宣及趙兵戰于丹水敗績質實(丹水縣名注見漢/獻帝建安七年)¶
　(宣擊趙李羆於丹水為羆所敗慙/憤而卒庾翼遣子方之代領宣衆)¶
<pb:KR2o0020_WYG_031-24b>¶
　　書法(晋伐之不得志綱/目所深惜也故書)¶
秋九月帝崩太子耼即位尊皇后曰皇太后太后臨朝¶
稱制考證(秋九月下當補書立子耼為皇太子為謹按/康帝有疾何充請立太子乃立子耼  皇太)¶
(子是為穆帝穆帝即位紹承正/統而於建儲之始豈可無書乎)¶
　(帝疾篤庾氷庾翼欲立㑹稽王昱為嗣何充建議立/皇子耼乃立耼為皇太子帝崩充奉太子即位由是)¶
　(氷翼深恨充帝方三嵗太后臨朝稱制充薦禇裒宜/綜朝政裒固請居藩改督徐兖鎮京口尚書奏裒見)¶
　(太后在公庭則如臣/禮私覿則嚴父從之)質實(京口縣名注見/成帝咸和三年)¶
冬十月𦵏崇平陵質實(一統志云崇平陵在/應天府上元縣境内)○荆江都¶
<pb:KR2o0020_WYG_031-25a>¶
督庾氷卒翼還鎮夏口¶
　(氷卒翼留方之戍襄陽還鎮夏口詔翼復/督江州翼繕脩軍器大佃積榖以圖後舉)質實(襄陽/縣名)¶
　(注見漢獻帝建安十二年江州/注見漢武帝元鼎五年豫章)¶
(乙/巳)孝宗穆皇帝永和元年(趙建武十一年○燕王慕容/皝十二年○舊大國一漢凉)¶
(代小國三新小/國一凡五僣國)春正月趙大發民治長安洛陽宫¶
　(趙王虎發諸州四十餘萬人治未央洛陽宫造獵車/千乗刻期較獵自靈昌津南至滎陽數千里為獵場)¶
　(犯其禽獸者罪至死増置女官二十四等大發民女/三萬餘人以配之郡縣多彊奪人妻殺其夫荆楚揚)¶
　(徐流叛畧盡守令坐不能綏懐下獄誅者/五十餘人光禄大夫逯明切諌虎怒殺之)集覽(逯明/姓名)¶
<pb:KR2o0020_WYG_031-25b>¶
　(逯音力/玉反)質實(靈昌津注見漢獻帝建安五年延/津滎陽郡名注見秦莊襄王元年)¶
　　書法(作宫必書重民力也未有書大發民者書大/發民何罪虎也是故魏書大營漢後主建興)¶
　　(五年宋書大脩癸卯年齊書大治丙子年皆罪之/也惟明帝大起北宫繼書罷之為美辭漢永平三)¶
　　(年/)¶
燕罷苑囿以給新民¶
　(燕王皝以牛假貧民使佃苑中税其什之八自有牛/者税其七記室参軍封裕諫以為古者什一而税天)¶
　(下之中正也降及魏晋仁政衰薄猶不取其七八也/今殿下拓地三千里増民十萬戸其無田者十有三)¶
　(四是宜悉罷苑囿以賦新民無牛者官賜之牛不當/更收重税也今官司猥多皆宜澄汰工商末利宜立)¶
<pb:KR2o0020_WYG_031-26a>¶
　(常員學生三年無成當歸之於農参軍王憲大夫劉/明近以言忤㫖免官禁錮長史宋該阿媚茍容輕劾)¶
　(諫士不忠之甚者也皝乃下令悉從其言仍賜裕錢/五萬宣示内外欲陳過失者勿有所諱皝雅好文學)¶
　(常親臨庠序講授考校學徒至/千餘人頗有妄濫者故裕及之)質實(古者什一而税/天下之中正詳)¶
　(見論語顔淵篇禁錮注/見漢章帝元和元年)¶
　　書法(書美皝也綱目書罷苑二是年齊壬戌年/魏書以苑給民三詳漢元帝初元元年)¶
　　發明(虎方大發民以治宫室而皝乃罷苑囿以給/新民均之夷狄也而所為不同若此綱目比)¶
　　(而書之亦足見/二虜之優劣矣)¶
以㑹稽王昱為撫軍大將軍録尚書六條事¶
<pb:KR2o0020_WYG_031-26b>¶
　(詔徵褚裒輔政尚書劉遐説之曰㑹稽王令徳雅望/足下宜以大政授之裒乃固辭歸藩昱清虚寡欲尤)¶
　(善𤣥言常以劉惔王濛韓伯為談客郗超謝萬為掾/屬超鑒之孫也少卓犖不羈父愔簡黙冲退而嗇於)¶
　(財積錢至數千萬常開庫任超所取超散施親/故一日都盡萬安之弟也清曠秀邁亦有時名)集覽¶
　(卓犖超絶也唐書張柬之有卓犖竒/材注卓犖有材辯也犖音力角反)質實(劉惔沛國/相人韓伯)¶
　(頴川長社人郗超南/平人謝萬陽夏人)¶
二龍見于燕之龍山¶
　(燕有黒白二龍見于龍山交首逰戲觧角而去燕王/皝祀以太牢命所居新宫曰和龍是嵗始不用晋年)¶
　(號自稱/十二年)質實(龍山注見成帝咸康六年太/牢注見唐太宗貞觀十九年)¶
<pb:KR2o0020_WYG_031-27a>¶
秋七月江州都督庾翼卒以桓温都督荆梁等州軍事¶
　(翼病表子方之為荆州刺史委以後任及卒朝議以/諸庾世在西藩人情所安欲從其請何充曰荆楚國)¶
　(之西門戸口百萬北帶彊胡西隣勁蜀得人則中原/可定失人則社稷可憂陸抗所謂存則呉存亡則呉)¶
　(亡者也豈可以白面少年當之哉桓温英畧過人有/文武器幹西夏之任無出温者丹陽尹劉惔毎竒温)¶
　(才然知其有不臣之志謂㑹稽王昱曰温不可使居/形勝之地其位號常宜抑之勸昱自鎮上流以已為)¶
　(軍司昱不聼以温代翼又/以惔監沔中軍代庾方之)質實(庾方之鄢陵/人翼之子)¶
漢主勢殺其弟廣¶
　(漢主勢之弟廣以勢無子求為太弟不許馬當觧思/明諫曰陛下兄弟不多若復有所廢將益孤危固請)¶
<pb:KR2o0020_WYG_031-27b>¶
　(許之勢疑其與廣有謀收斬之襲廣於涪城廣自殺/思明被收歎曰國之不亡以我數人在也今其殆矣)¶
　(思明有智畧敢諌諍當素得/人心及其死士民無不哀之)質實(涪城縣名注見漢/光武建武十二年)¶
冬十二月張駿自稱凉王¶
　(是嵗駿分境内二十二郡三營為凉河沙州駿自稱/大都督大將軍假凉王督攝之始置祭酒等官車服)¶
　(擬於/王者)集覽(凉河沙三州名也俱在河湟之地地理沿/革表凉本漢武威郡晋立凉州河本漢金)¶
　(城郡後秦置河州沙本/漢敦煌郡地唐置沙州)質實(凉州名注見唐中宗景/龍二年一統志云河古)¶
　(西羌之地名秦屬隴西郡漢屬金城隴西二郡東漢/屬隴西郡晋屬晋興郡苻秦始置河州隋廢改為枹)¶
　(罕郡唐復為河州天實初改為安鄉郡後陷于吐蕃/宋收復置枹罕縣尋省為寧河寨後陞為縣屬秦鳯)¶
<pb:KR2o0020_WYG_031-28a>¶
　(路金復置河州屬熈河路元為河州路屬吐蕃宣慰/司本朝改為河州衛軍民指揮使司屬陜西道沙州)¶
　(名注見唐莊/宗同光元年)¶
趙以姚弋仲為冠軍大將軍¶
　(弋仲清儉鯁直不治威儀/言無畏避趙王虎甚重之)¶
(丙/午)二年(趙建武十二年/  漢嘉寕元年)考異(當圈下分注凉王/張重華永樂元年)春正月¶
揚州刺史都鄉侯何充卒質實(都鄉縣名注見漢/章帝章和二年)¶
　(充有器局臨朝正色以社稷為己任所/選用皆以功効不私親舊卒謚曰文穆)¶
燕襲夫餘㧞之虜其王𤣥以歸質實(夫餘國名注見漢/桓帝延熹九年)¶
<pb:KR2o0020_WYG_031-28b>¶
二月以光禄大夫蔡謨領司徒○三月以顧和為尚書¶
令殷浩為揚州刺史¶
　(禇裒薦顧和殷浩詔以和為尚書令浩為揚州刺史/和有母䘮固辭不起謂所親曰古人有釋衰絰從王)¶
　(事者以其才足幹時故也如和者正足以虧孝道傷/風俗耳浩亦固辭㑹稽王昱與浩書曰屬當厄運危)¶
　(弊理極足下沈識淹長足以經濟若復深存挹退茍/遂本懐吾恐天下之事扵此去矣足下去就即時之)¶
　(廢興也家國不異宜/深思之浩乃就職)集覽(衰絰注見武/帝泰始二年)¶
夏四月朔日食○五月凉王張駿卒世子重華立考異¶
(當夫/張姓)考證(立當/作嗣)○趙殺其尚書朱軌立私論朝政法¶
<pb:KR2o0020_WYG_031-29a>¶
　(趙中黄門嚴生惡朱軌㑹乆雨譛軌不脩道路謗訕/朝政趙王虎囚之蒲洪諫曰陛下徳政不脩天䧏滛)¶
　(雨七旬乃霽霽方二日雖有鬼兵百萬亦未能去道/路之塗潦而况人乎願止作徒罷苑囿出宫女赦朱)¶
　(軌以副衆望虎雖不悦亦不之罪為之罷長安洛陽/作役而竟誅軌又立私論朝政之法聼吏告其君奴)¶
　(告其主公卿以下朝覲/以目不敢相過談語)¶
趙攻凉州張重華遣主簿謝艾將兵逆戰大破之¶
　(後趙遣將軍王擢麻秋擊凉州張重華悉發境内兵/使裴恒將以禦之乆而不戰司馬張躭曰國之存亡)¶
　(在兵兵之勝敗在將今議者舉將多推宿舊夫韓信/之舉非舊徳也盖才之所堪則授以亊主簿謝艾兼)¶
　(資文武可用也重華召艾問以方畧艾願請兵七千/人必破趙以報重華拜艾中堅將軍給步騎五千艾)¶
<pb:KR2o0020_WYG_031-29b>¶
　(引兵出夜有二梟鳴扵牙中艾曰六博得梟者勝今/梟鳴牙中克敵之兆也進與趙戰大破之麻秋之克)¶
　(金城也縣令車濟不䧏伏劒而死秋又遣書誘致宛/戌都尉宋矩矩曰為人臣功既不成唯有死節耳先)¶
　(殺妻子而後自刎秋曰/皆義士也收而𦵏之)集覽(六博得梟者勝注見周/赧王四十二年博之所)¶
　(以貴梟者宛戍南陽/郡宛城之屯戌者)質實(中堅注見漢帝𤣥更始元/年宛縣名注見周赧王十)¶
　(七/年)¶
冬漢李奕舉兵攻成都不克而死¶
　(漢主勢驕滛不恤國事罕接公卿信任左右讒謟並/進刑罰苛濫由是中外離心太保李奕自晋夀舉兵)¶
　(反衆至數萬勢登城拒戰射殺之蜀土先無獠至是/始出自巴西至犍為梓潼布滿山谷十餘萬落不可)¶
<pb:KR2o0020_WYG_031-30a>¶
　(禁制大為民患加/以饑饉四境蕭條)集覽(晋夀梓潼郡邑屬梁州卽葭/萌也三國漢先主改漢壽晉)¶
　(文帝改/晉壽)質實(一統志云晋夀漢之縣名屬廣漢郡後/魏改為興安縣置晉夀郡及益州梁改)¶
　(黎州西魏改利州隋初郡廢改縣曰綿谷州為義成/郡唐復為利州又改益昌郡宋置寜武軍元改廣元)¶
　(路本朝改路為州以綿谷縣省入後復改州為縣仍/屬保寧府巴西郡名注見漢獻帝建安十九年犍為)¶
　(郡名注見漢光武建武十二年梓/潼郡名注見漢獻帝建安十八年)¶
　　書法(反也不書反何勢無道也綱目澄源/正本故書攻不書反書死不書伏誅)¶
　　發明(分注載李弈舉兵反而綱目止書攻成都何/哉自李特反晉李雄繼之竊據土宇僣號一)¶
　　(方至勢驕滛不道蜀衆離心李弈乗時動衆綱目/所以不書其反者抑僭偽戒滛昏恕弈所以惡勢)¶
<pb:KR2o0020_WYG_031-30b>¶
　　(也書法若此/其旨嚴矣)¶
十一月桓温帥師伐漢¶
　(桓溫將伐漢將佐皆以為不可江夏相袁喬曰夫經/畧大事固非常情所及智者了於胷中不必待衆言)¶
　(皆合也今為天下患者胡蜀二宼而已蜀雖險固比/胡為弱將欲除之宜先其易者李勢無道臣民不附)¶
　(且恃其險逺不脩戰備宜以精兵萬人輕齎疾趨比/其覺之我已出其險要可一戰擒也蜀地富饒戸口)¶
　(繁庶諸葛武侯用之抗衡中夏若得而有之國家之/大利也論者恐大軍旣西胡必闚&KR0959;此似是而非胡)¶
　(聞我萬里遠征以為内有重備必不敢動縱有侵軼/緣江諸軍足以拒守必無憂也溫拜表輙行委長史)¶
　(范汪以留事朝廷以蜀道險遠温衆少而深入皆以/為憂惟劉惔以為必克或問其故惔曰以博知之溫)¶
<pb:KR2o0020_WYG_031-31a>¶
　(善博者也不必得則不為但/恐克蜀之後專制朝廷耳)集覽(侵軼左傳懼其侵/軼我注軼突也音)¶
　(直結反或又音逸温善博者也不必得則不為戰國/時蘇代謂魏王曰博之所以貴梟者便則食不便則)¶
　(止卽此意也注見/周赧王四十二年)質實(江夏國名注見漢獻帝建安/十三年袁喬陽夏人瓌之子)¶
　　書法(庾亮伐趙書表請咸康五年於是溫亦拜表/其不書表請何削之也曷為削之拜表順也)¶
　　(不待報而卽行則專也綱目惡專直書/曰桓溫帥師其為履霜之戒深切矣)¶
　　發明(按春秋隱四年書翬帥師㑹代鄭左氏謂宋/公乞師公弗許羽父固請而行君子謂翬已)¶
　　(有無君之心故春秋削去公子以示貶至隱十年/又書翬帥師㑹伐宋先儒謂羽父先期而徃不待)¶
　　(君命故春秋不氏以貶之以戒兵柄下移之失未/幾果有鍾巫之變此聖人垂訓於經所以戒後世)¶
<pb:KR2o0020_WYG_031-31b>¶
　　(制治未亂辨之於早者也今焉晉之桓溫舉兵伐/蜀以一時利害計之未為失䇿然拜表輙行不待)¶
　　(朝命之及已非征伐自天子出之意其與翬之固/請不待君命殆又甚之况其一舉成功則專兵䟦)¶
　　(扈蓋自此始綱目不書遣溫伐漢而直書桓溫帥/師伐漢則其專輙無君已見於此何待他時擁兵)¶
　　(制朝廢立不臣而後見邪雖然晉之方鎮大率皆/然何獨於溫而貶之曰此晉之權綱不舉所以終)¶
　　(於不能克復者正坐此爾夫征伐天子之大權而/使人臣執之得以專行于外其進其退率狥已私)¶
　　(而朝議若無與焉者是以成則為桓溫劉裕敗則/為褚裒殷浩綱目皆正色書之初未嘗有予之之)¶
　　(意然則軍國大柄固不可一日/不謹有天下國家者尚鑒之哉)¶
(丁/未)三年(趙建武十三年○是嵗漢/亡大一小三凡四僣國)春三月桓温敗漢兵¶
<pb:KR2o0020_WYG_031-32a>¶
于笮橋進至成都漢主勢降詔以為歸義侯¶
　(溫軍至青衣漢大發兵趣合水以拒之諸將欲設伏/於江南以待晉兵將軍昝堅不從引兵向犍為溫軍)¶
　(至彭模議者欲分為兩軍異道俱進以分漢兵之勢/袁喬曰今懸軍深入當合勢力以取一戰之㨗萬一)¶
　(偏敗大事去矣不如全軍而進棄去釡甑齎三日糧/以示無還心勝可必也溫從之留參軍孫盛將羸兵)¶
　(守輜重自將歩卒直指成都進遇漢將李權三戰三/㨗漢兵走散昝堅至犍為乃知與溫異道還至則溫)¶
　(軍於成都之十里陌矣堅衆自潰勢悉衆出戰于笮/橋溫前鋒不利矢及溫馬首衆懼欲退而鼓吏誤鳴)¶
　(進鼓袁喬㧞劒督士卒力戰遂大破之溫乗勝長驅/至成都縱火燒其城門漢人惶懼無復鬭志勢輿櫬)¶
　(面縳詣軍門溫送勢於建康引漢司空譙獻之等以/為參佐舉賢旌善蜀人悦之留成都三十日振旅還)¶
<pb:KR2o0020_WYG_031-32b>¶
　(江陵詔封/勢歸義侯)集覽(青衣蜀郡青衣縣昔公孫述據蜀唯/青衣不賓光武嘉之因改名漢嘉今)¶
　(嘉定府是舊經云古有青衣國與叙州相鄰其人因/賈至蜀遂求内屬因以名縣昝堅姓名昝音子感反)¶
　(笮橋在蜀郡萬里橋西成都記云笮竹/索也以竹簀為橋而以笮為之笮音昨)質實(一統志/云青衣)¶
　(漢之縣名屬蜀郡東漢因之晉於縣置漢嘉郡後魏/改縣為䝉山縣屬䝉山郡隋改為名山縣屬臨卭郡)¶
　(唐宋金元俱因之本朝省縣入州尋復置之改屬雅/州合水未詳處所彭模地名未詳處所輜重注見周)¶
　(顯王二十六年笮橋在成都府城西四里輿櫬面縛/注見漢後主炎興元年振旅注見漢宣帝神爵二年)¶
夏四月趙攻凉州張重華遣謝艾將兵擊破之¶
　(趙麻秋攻枹罕晉昌太守郎坦欲棄外城武威太守/張悛曰棄外城則動衆心大事去矣固守大城秋帥)¶
<pb:KR2o0020_WYG_031-33a>¶
　(衆八萬圍塹數重雲梯地突百道皆進城中禦之秋/衆死傷數萬退保大夏張重華遣謝艾帥歩騎三萬)¶
　(進軍臨河艾乗軺車戴白幍鳴鼓而行秋望見怒曰/艾年少書生冠服如此輕我也命黑矟龍驤三千人)¶
　(馳擊之艾左右大擾艾踞胡床指麾處分趙人以為/有伏兵懼不敢進别將張𤦛自間道引兵截趙軍後)¶
　(趙軍退艾乗勢進撃大破之趙王虎復遣孫伏都帥/歩騎二萬㑹秋軍長驅濟河艾又破之虎嘆曰吾以)¶
　(偏師定九州今以九州之力困/於枹罕彼有人焉未可圗也)集覽(大夏左傳昭元/年遷實沈于大)¶
　(夏主參卽此杜預曰今太原晉陽縣夏户雅反括地/志云今并州晉陽及汾絳等州是軺車軺音遥徐廣)¶
　(曰馬車也服䖍/曰立乗小車也)正誤(麻秋攻枹罕退保大夏今按枹/罕地在河西河州有大夏縣漢)¶
　(地理志屬隴西郡取漢西大夏水以名/之非晉陽也時晉陽屬趙相去甚遠)質實(枹罕縣/名注見)¶
<pb:KR2o0020_WYG_031-33b>¶
　(漢靈帝中平元年晋昌郡名注見唐莊宗同光二年/武威郡名注見漢光武建武十年一統志云大夏漢)¶
　(之縣名屬隴西郡取大夏河為名晉宋及隋皆因之/唐省入枹罕縣尋復置宋廢之故址在陜西河州衛)¶
　(境内白幍巾名注/見惠帝太安二年)¶
趙築華林園¶
　(趙主虎據十州之地聚歛財物不可勝記猶以為不/足悉發前代陵墓取其金寳沙門吳進言於虎曰胡)¶
　(運將衰晉當復興宜苦役晉人以厭其氣虎遂發近/郡男女十六萬人車十萬乗運土築華林園及長牆)¶
　(于鄴北然燭夜作暴風大雨死者數萬人郡國前後/送蒼麟十六白鹿七虎命司虞調之以駕芝蓋命太)¶
　(子宣祈福於山川因行遊獵宣乗大輅羽葆華蓋建/天子旌旗戎卒十八萬出自金明門虎升凌霄觀望)¶
<pb:KR2o0020_WYG_031-34a>¶
　(之笑曰我家父子如是自非天崩地䧟當復何愁但/抱子弄孫日為樂耳宣所舍縱獵士卒饑凍死者萬)¶
　(餘人所過三州十五郡資儲皆無孑遺虎復命秦公/韜繼出自并州至于秦雍亦如之宣怒其與已鈞敵)¶
　(宦者趙生/勸宣除之)集覽(司虞調之司虞掌山澤之官調者調/和其性也猶馴擾之義大輅玉輅也)¶
　(天子祀天所乗輅本作路陸佃云天子五輅其玉輅/一曰大輅言於金輅為大賈逵曰謂之路言行路也)¶
　(羽葆顔師古曰羽葆蓋天子之儀衛也合聚五采羽/為幢名曰羽葆建於車上也葆音保華盖沈括筆談)¶
　(曰正衙法座香木為之加金飾四足墮角其前小偃/織藤冐之輦後曲蓋謂之筤兩扇夾心通謂之扇筤)¶
　(皆繡亦有銷金者卽古之華蓋也/又一説注見漢桓帝延熹九年)質實(鄴縣名注見/漢獻帝建安)¶
　(十五年西平郡名注見/漢宣帝元康四年湟中)¶
<pb:KR2o0020_WYG_031-34b>¶
冬十月以張重華為凉州刺史西平公¶
　(遣侍御史俞歸授重華官爵重華欲稱凉王未肯受/詔使所親私謂歸曰主公弈世為晉忠臣今曾不如)¶
　(鮮卑何也歸曰吾子失言昔三代之王也爵之貴者/莫若上公及周之衰吳楚始僣號稱王而諸侯亦不)¶
　(之非蓋以蠻夷畜之也借使齊魯稱王諸侯豈不四/面攻之乎漢高祖封韓彭為王尋皆誅滅蓋權時之)¶
　(宜非厚之也聖上以貴公忠賢故爵以上公任以方/伯寵榮極矣豈鮮卑夷狄所可比哉且吾聞之功有)¶
　(大小賞有重輕今貴公始繼世而為王若帥河右之/衆東平胡羯修復陵廟迎天子返洛陽將何以加之)¶
　(乎重華/乃止)質實(漢髙帝封韓彭為王/事在漢髙帝五年)¶
楊初遣使稱藩詔以初為雍州刺史仇池公質實(雍州/注見)¶
<pb:KR2o0020_WYG_031-35a>¶
(唐𤣥宗開元十一年京兆仇/池縣名注見惠帝元康七年)¶
(戊/申)四年(趙建武/十四年)秋八月趙太子宣殺其弟韜伏誅¶
　(秦公韜有寵於趙主虎欲立之以太子宣長猶豫未/决宣謂所幸楊柸趙生曰汝能殺韜當以韜之國邑)¶
　(分封汝等韜死主上必臨䘮吾因行大事蔑不濟矣/八月柸等殺韜虎哀驚氣絶久之方蘇將出臨其䘮)¶
　(司空李農諌曰害秦公者未知何人鑾輿不宜輕出/虎乃止旣而事覺虎囚宣殺之鄴北窮極慘酷縱火)¶
　(焚之虎登中臺觀之取灰分置諸門交道中殺其妻/子九人宣少子纔數歲虎素愛之抱之而泣欲赦之)¶
　(大臣不聽取殺之兒挽虎衣大呌至於絶帯虎/因此發病東宮衞士十餘萬人皆謫戍凉州)集覽¶
　(交道猶今言十字路正義曰卽午道也楚世家/顧據午道注鄭𤣥曰一縱一横為午謂交道也)質實¶
<pb:KR2o0020_WYG_031-35b>¶
　(猶豫注見秦昭襄王五十四年/鑾輿注見漢文帝元年鑾旗)¶
加桓温征西大將軍¶
　(朝廷論平蜀之功欲以豫章郡封桓溫左丞荀㽔曰/溫若復平河洛將何以賞之乃加溫征西大將軍開)¶
　(府儀同三司封臨賀郡公溫旣滅蜀威名大振朝廷/憚之㑹稽王昱以殷浩有盛名朝野推服乃引為心)¶
　(膂為參綜朝權欲以抗溫由是與溫寖相疑貳浩以/王羲之為䕶軍將軍羲之以為内外協和然後國家)¶
　(可安勸浩不宜與/溫搆隙浩不從)集覽(參綜正義曰參錯綜核也又/注見惠帝元康七年綜世)¶
　質實(一統志云臨賀漢之縣名屬蒼梧郡吳以縣置/臨賀郡宋改曰臨慶齊為臨賀國陳仍為郡隋)¶
　(廢郡置賀州大業初改臨賀郡後又改綏越郡唐改/賀州或為臨賀郡宋仍為賀州而臨賀縣常為治所)¶
<pb:KR2o0020_WYG_031-36a>¶
　(元以桂嶺縣省入本朝初省臨賀縣入州尋改/州為縣屬平樂府王羲之琅邪臨沂人導從子)¶
九月燕王皝卒世子儁立考異(立當/作嗣)考證(立當/作嗣)¶
　(皝有疾召儁屬之曰今中原未平方資賢傑以經世/務恪智勇兼濟才堪任重汝其委之陽士秋志行高)¶
　(潔忠幹貞固可託大事/汝善待之卒諡曰文明)質實(夏煚曰中原謂中國卽/黄極經世書云中原之)¶
　(地方九千里是也/士秋陽騖表字)¶
趙立子世為太子¶
　(趙主虎議立太子太尉張舉曰燕公斌有武畧彭城/公遵有文德惟陛下所擇虎之㧞上邽也將軍張豺)¶
　(獲前趙主曜幼女有殊色納於虎虎嬖之生齊公世/豺乃説虎曰陛下再立太子其母皆賤故禍亂相尋)¶
<pb:KR2o0020_WYG_031-36b>¶
　(今宜擇母貴子孝者立之虎納其言令公卿上疏請/之大司農曹莫不肯署名虎問其故莫頓首曰天下)¶
　(重噐不宜立少故不敢署虎稱其忠而/不能用遂立世為太子以劉昭儀為后)質實(上邽縣/名注見)¶
　(漢光武建/武八年)¶
　　書法(僣國立子不悉書書趙太子何譏立/少也遵之弑逆始此矣故謹書之)¶
冬十二月以蔡謨為司徒¶
　(謨上疏固讓謂所親曰我若為司/徒將為後代所哂義不敢拜也)¶
(己/酉)五年(趙太寧/元年)考異(分注元年下漏石鑒青龍/元燕慕容儁元一十字)春正月¶
趙王虎稱皇帝○趙謫戍梁犢反虎遣兵擊斬之考異¶
<pb:KR2o0020_WYG_031-37a>¶
(撃當作討/斬當作誅)¶
　(趙主虎以卽位大赦故東宮高力等萬餘人謫戍梁/州行逹雍城不在赦例高力督梁犢因衆怨作亂攻)¶
　(㧞下辨掠民斧施一丈柯攻戰若神所向崩潰長驅/而東比至長安衆已十萬樂平王苞盡鋭拒之一戰)¶
　(而敗犢遂趣洛陽虎遣李農統歩騎十萬討之大敗/虎大懼以燕王斌為大都督統姚弋仲蒲洪等討之)¶
　(弋仲將其衆八千餘人至鄴求見虎虎病未之見引/入賜食弋仲怒曰主上召我來擊賊當面授方畧我)¶
　(豈為食來邪且主上不見我我何以知其存亡虎力/疾見之弋仲讓虎曰兒死愁邪何為而病兒幼時不)¶
　(擇善人交之使至於為逆旣誅之又何愁焉且汝久/病所立兒幼汝若不愈天下必亂當先憂此勿憂賊)¶
　(也犢等窮困思歸相聚為盗何所能至老羌為汝一/舉了之弋仲性狷直人無貴賤皆敬之虎亦不之責)¶
<pb:KR2o0020_WYG_031-37b>¶
　(賜以鎧馬弋仲曰汝看老羌堪破賊否乃被鎧跨馬/于庭中因䇿馬南馳不辭而出遂與斌等擊犢于滎)¶
　(陽大破斬之虎命弋仲劍履上殿入朝不趨進封平/西郡公以蒲洪為雍州刺史都督秦雍封畧陽郡公)¶
　集覽(力疾勉力帯疾而起也杜甫詩力疾坐清曉/老羌姚弋仲南安赤亭羌人也故自稱老羌)質¶
　實(下辨郡名注見漢光武建武十一年樂平縣名注/見懷帝永嘉二年平西郡未詳沿革畧陽郡名注)¶
　(見懷帝永/嘉四年)¶
夏四月趙主虎卒太子世立其兄遵弑之及其太后劉¶
氏而自立¶
　(趙主虎病甚以彭城王遵鎮闗右燕王斌為丞相張/豺為鎭衞大將軍並受遺詔輔政劉后恐斌不利於)¶
<pb:KR2o0020_WYG_031-38a>¶
　(太子矯詔免歸第遵自幽州至鄴敕朝堂受拜遣之/涕泣而去虎臨西閣龍騰中郎三百餘人列拜於前)¶
　(曰聖體不安宜令燕王入宿衞典兵馬虎曰燕王不/在内邪召以來左右言王酒病不能入虎曰促持輦)¶
　(逆之當付璽綬亦竟無行者尋惽眩而入豺遂矯詔/殺斌虎卒世卽位劉氏臨朝稱制遵至河内聞䘮姚)¶
　(弋仲蒲洪及征虜將軍石問等討梁犢還遇遵於李/城共説遵曰殿下長且賢先帝亦有意以為嗣末年)¶
　(惽惑為張豺所誤今若聲豺之罪鼓行而討之其誰/不開門倒戈以迎殿下者遵從之遂還&KR0208;鄴𦒿舊羯)¶
　(士皆出迎之豺惶怖亦出迎遵命執之擐甲曜兵入/升前殿擗踊盡哀斬豺于市夷其三族假劉氏令以)¶
　(遵嗣位封世為譙王廢劉氏為太妃尋皆殺之以石/閔為都督中外諸軍事於是鄴中暴風㧞樹震雷雨)¶
　(雹大如盂升太武暉華殿災及諸門觀閣蕩然無餘/金石皆盡火月餘乃滅時沛王冲鎭薊起兵討遵遵)¶
<pb:KR2o0020_WYG_031-38b>¶
　(使閔等討之冲兵大敗獲/冲殺之坑其士卒三萬)集覽(鼓行顔師古曰謂擊/鼓而行無所畏懼也)¶
　(雨雹雨去聲自上而下也雹弼角反雨氷也春秋僖/二十九年秋大雨雹公羊傳注夫人專愛之所生榖)¶
　(梁傳注雹者隂脅陽臣侵君之象陽氣之在水/雨則溫熱隂氣薄而脅之不相入轉而成雹)質實¶
　(彭城郡名注見秦始皇二十八年河内郡名注見漢/桓帝延熹九年李城未詳處所譙郡名注見漢獻帝)¶
　(建安十四年沛郡名注見漢成帝河平/二年薊縣名注見漢帝𤣥更始二年)¶
　　書法(負芻以庶兄書殺秦王政十九年此則/曷為以弑書及其太后則可以書弑矣)¶
　　發明(石虎縱暴阻兵安忍方其登臺觀二子耀兵/之時笑謂我家父子如此自非天崩地䧟當)¶
　　(復何愁然未幾一家骨肉自相屠割窮極慘毒國/亦尋滅無復遺育天地固未嘗崩䧟也而羯賊父)¶
<pb:KR2o0020_WYG_031-39a>¶
　　(子果安在哉綱目前書太子宣殺弟韜伏誅此書/虎卒世立兄遵弑之所以見積惡之報曉然如此)¶
　　(世之欲以强暴自/固者可以觀矣)¶
蒲洪遣使來降¶
　(石閔言於趙主遵曰蒲洪人傑也今鎭闗中恐秦雍/之地非復國家之有宜改圗之遵從之罷洪都督洪)¶
　(怒歸枋頭/遣使來降)質實(枋頭地名注見/成帝咸和八年)¶
燕以慕容恪為輔國將軍¶
　(慕容覇上書於燕王儁曰石虎窮凶極暴天之所棄/餘燼僅存自相魚肉今中國倒懸企望仁恤若大軍)¶
　(一振勢必投戈儁以新遭大䘮弗許覇曰難得而易/失者時也萬一石氏復興或有英豪據其成資豈惟)¶
<pb:KR2o0020_WYG_031-39b>¶
　(失此大利亦恐更為後患儁猶豫未决將軍封奕慕/輿根曰用兵之道敵强則用智敵弱則用勢今中國)¶
　(之民困於石氏之亂咸思易主以救湯火之急此千/載一時不可失也自武宣王以來招賢養民務農訓)¶
　(兵正俟今日若復顧慮豈天意未欲使海内平定邪/將大王不欲取天下也儁從之以慕容恪慕容評陽)¶
　(騖為三輔將軍覇為前軍都督選精/兵二十餘萬講武戒嚴為進取之計)質實(武宣王慕/容廆卒子)¶
　(皝追諡為/武宣王)¶
秋七月征討都督褚裒率師伐趙不克而還¶
　(桓溫聞趙亂出屯安陸遣諸將經營北方趙揚州刺/史王浹舉壽春降西中郎將陳逵進據壽春征北大)¶
　(將軍褚裒上表請伐趙即日戒嚴直指泗口朝議以/裒事任貴重不宜深入宜先遣偏師裒奏言前已遣)¶
<pb:KR2o0020_WYG_031-40a>¶
　(前&KR0289;王頥之等徑造彭城後遣督䕶麋嶷進據下邳/今宜速發以成聲勢乃加裒征討大都督裒帥衆三)¶
　(萬徑赴彭城北方士民降附者日以千計朝野皆以/中原指期可復蔡謨獨謂所親曰胡滅誠為大慶然)¶
　(恐更貽朝廷之憂其人曰何謂也謨曰夫能順天乗/時濟羣生於艱難者非上聖與英䧺不能為也其餘)¶
　(則莫若度德量力觀今日之事殆非時賢所及必將/經營分表疲民以逞既而材畧疎短不能副心財殫)¶
　(力竭智勇俱困安得不憂及朝廷乎魯郡民五百餘/家起兵附晉求援於裒裒遣部將王龕將鋭卒迎之)¶
　(與趙將李農戰於代陂敗没不還裒退屯廣陵陳逵/亦焚夀春積聚毁城遁還裒還鎭京口觧征討都督)¶
　(時河北大亂遺民二十餘萬口渡河欲來歸附/㑹裒已還威勢不接皆不能自拔死亡畧盡)集覽¶
　(分表分劑/表外也)正誤(分表今按胡三省註分列屯戍畫境/而守疲民以逞其志也如集覽説則)¶
<pb:KR2o0020_WYG_031-40b>¶
　(分字去聲猶言分外謂經營分量之外也亦通王羲/之諌殷浩北伐敗䘮云以前事為未工復求之分外)¶
　質實(安陸縣名注見新莽地皇二年夀春縣名注見/秦王政六年泗口泗水之口注見秦始皇二十)¶
　(八年下邳縣名注見漢高帝六年魯郡注見周太祖/廣順二年曲阜代陂未詳處所廣陵郡名注見漢武)¶
　(帝元朔五/年淮南)¶
　　書法(裒亦表請矣不書表請書征討都督何朝命/也書朝命則雖不書表請可也與先書移鎮)¶
　　(襄陽後書詔以為都/討者異矣建元元年)¶
　　發明(恢復與兼并異兼并謂之貪兵恢復謂之義/兵晉失中原子孫有能為恢復之計者皆當)¶
　　(予之故前書桓宣及趙戰于丹水敗績此書褚裒/帥師伐趙不克而還皆無貶詞一以存中國之體)¶
<pb:KR2o0020_WYG_031-41a>¶
　　(二以伸義士之氣三以示不忘讐耻之心其與春/秋書乾時之戰雖敗亦榮者同意固非予其窮兵)¶
　　(黷武也君子詳觀綱目/所書之㫖思過半矣)¶
九月張重華自稱凉王¶
　(重華屢以錢帛賜左右又喜博奕頗廢政事索振諌/曰先王勤儉以實府庫正以讐耻未雪志平海内故)¶
　(也今蓄積已虚而宼讐尚在豈可輕有耗散以與無/功之人乎漢光武躬親萬機章奏詣闕報不終日故)¶
　(能隆中興之業今章奏停滯下情不得上通/沈寃困於囹圄殆非明主之事也重華謝之)集覽(索/振)¶
　(姓名索蘇各反何氏/姓苑曰索姓出敦煌)質實(博奕應劭云博局戲也奕/圍棋也囹圄獄名風俗通)¶
　(曰夏曰夏臺商曰羑里周曰囹圄爾雅/曰囹領也圄禦也領録囚徒禁禦也)¶
<pb:KR2o0020_WYG_031-41b>¶
梁州刺史司馬勲伐趙㧞宛城¶
　(趙樂平王苞謀帥闗右之衆攻鄴苞貪而無謀雍州/豪傑知其無成並遣使告晉梁州刺史司馬勲帥衆)¶
　(赴之出駱口破趙戍壁于懸鉤去長安二百里三輔/豪傑多殺守令以應之趙主遵遣王朗帥精騎二萬)¶
　(以拒勲為名因劫苞送鄴勲兵少不/敢進㧞宛城殺趙南陽太守而還)集覽(駱口駱谷/口也駱谷)¶
　(注見漢後主延熙七年懸鉤城/名屬京兆在長安縣西二百里)質實(梁州注見周赧/王四年漢中宛)¶
　(城注見周赧王十七年雍州注/見唐𤣥宗開元十一年京兆)¶
　　書法(於是趙雍州豪傑不樂其帥遣使告晉勲帥/衆赴之既而以兵少不敢進㧞宛城而還則)¶
　　(小勝也大書伐趙/何予義且惡趙也)¶
<pb:KR2o0020_WYG_031-42a>¶
冬十一月趙石鑒弑其主遵而自立¶
　(初趙主遵之發李城也謂閔曰努力事成以爾為太/子既而立太子衍閔素驍勇屢立戰功既總内外兵)¶
　(權乃撫循殿中將士中書令孟凖勸遵誅之十一月/遵召義陽王鑒等入議於鄭太后前太后不可鑒出)¶
　(告閔閔遂劫李農使將軍蘇彦周成帥甲士執遵及/太子衍殺之推鑒即位鑒以閔為大將軍李農為大)¶
　(司馬并録/尚書事)質實(義陽郡名注見梁/武帝太清二年)¶
　　書法(弑遵者石閔也其書鑒何於是遵將殺閔與/鑒謀之鑒以遵謀告閔又受其立則首惡也)¶
　　(書鑒弑書自立綱目之誅惡嚴矣然則李期何以/不書弑主謀者兄越也書曰立其弟期則期亦與)¶
　　(聞乎弑而已/非鑒比也)¶
<pb:KR2o0020_WYG_031-42b>¶
　　發明(考之分注石遵之死乃石閔殺之今綱目乃/歸獄於鑒何哉按春秋昭十三年書楚公子)¶
　　(比自晉歸于楚弑其君䖍于乾谿考之左氏乃公/子棄疾召比脅而立之楚子䖍遂縊于乾谿然春)¶
　　(秋不書棄疾弑君而書公子比者比受其所立怵/於利而忘其義故被以大惡而不可辭其事正與)¶
　　(石鍳如出一轍綱目取法春秋故不書閔而書鑒/者此也夫以夷狄醜類自相魚肉而綱目推原首)¶
　　(惡正名定罪畧不少忽則其於中國從可/知矣噫此綱目所以非君子莫能脩也歟)¶
秦雍流民立蒲洪為主¶
　(秦雍流民相帥西歸路由枋頭共推蒲洪為主衆至/十餘萬鑒懼其逼欲以計遣之乃以洪為雍州牧洪)¶
　(㑹官屬議應受與否主簿程朴請且與趙連和/分境而治洪怒曰吾不堪為天子耶引朴斬之)¶
<pb:KR2o0020_WYG_031-43a>¶
十二月徐兖都督禇裒卒以荀羡監徐兖軍事考異(軍/字)¶
(上漏/州字)¶
　(裒還至京口聞哭聲甚多以問左右對曰皆代陂死/者之家也裒慙憤發疾卒以羡代之時羡年二十八)¶
　(中興方伯未有/如羡之少者)質實(荀羡潁隂/人崧之子)¶
趙石閔幽其主鑒殺胡羯二十萬人¶
　(趙主鑒使樂平王苞夜攻石閔李農不克鑒懼偽若/不知者夜殺苞將軍孫伏都劉銖等結羯士三千欲)¶
　(誅閔農鑒曰卿好為官陳力勿慮無報也於是伏都/等攻閔農又不克閔農攻斬伏都等以兵守鑒於御)¶
　(龍觀懸食給之下令城中曰孫劉搆逆支黨伏誅良/善一無預也今日以後與官同心者留不同者各任)¶
<pb:KR2o0020_WYG_031-43b>¶
　(所之敕城門不禁於是趙人百里内悉入城胡羯去/者填門閔知胡之不為己用遂帥趙人誅胡羯無貴)¶
　(賤男女少長皆斬之死者二十餘萬其屯戍四方者/皆命趙人為將帥者誅之或高鼻多鬚濫死者半)¶
　　發明(天道好生而惡殺出乎爾者必反乎爾羯賊/縱暴戕刈晉民不啻草菅今焉元惡既斃假)¶
　　(手石閔殘戮其種雖未足以償晉人受禍之慘然/亦足見天道好還之意矣書殺胡羯二十萬人雖)¶
　　(快之也亦/哀之也)¶
燕遣使如凉州¶
　(約張重華/共擊趙)¶
(庚/戍)六年(趙主石祗永寧元年○魏主冉閔永興元年○/舊大國一凉代燕小國三新大國一凡五僣國)¶
<pb:KR2o0020_WYG_031-44a>¶
春閏正月趙石閔殺鑒而自立改國號魏考異(提要殺/作弑按)¶
(當從提要而鑒/上漏其主二字)¶
　(閔欲滅去石氏之迹託以讖文有繼趙李更國號曰/衞易姓李氏時新興王祗鎮襄國公侯卿校出奔從)¶
　(之者萬餘人諸將張沈張賀度等擁衆各數萬亦皆/不附於閔汝隂王琨帥衆伐鄴閔與戰於城北敗之)¶
　(遂與李農擊張賀度于石瀆鑒宻召張沈使乗虚襲/鄴宦者以告閔農廢鑒殺之并殺趙主虎二十八孫)¶
　(盡滅石氏司徒申鐘等上尊號於閔閔以讓農農固/辭閔曰吾屬故晉人也請與諸君分割州郡各稱牧)¶
　(守公侯奉迎天子還都洛陽何如尚書胡睦曰陛下/聖德應天宜登大位晉氏衰㣲逺竄江表豈能總馭)¶
　(英䧺混一四海乎閔曰尚書可謂識/機知命矣乃即皇帝位國號大魏)質實(新興郡名/注見孝武)¶
<pb:KR2o0020_WYG_031-44b>¶
　(帝太元九年襄國郡名注見楚義帝元年汝隂郡/名注見齊主寳卷永元二年石瀆地名未詳處所)¶
　　書法(前書幽其主鑒矣此其不書弑何鑒閔同弑/其君則賊一也賊殺賊而已矣是故石閔石)¶
　　(鑒同弑其君而閔殺鑒則書殺而不書弑張顥徐/溫同弑其君而溫殺顥則書殺而不書討此綱目)¶
　　(之權/衡也)¶
　　發明(楚公子棄疾脅弑其君䖍於乾谿而春秋歸/獄公子比臣前已論之矣至比已立為君而)¶
　　(死春秋則以棄疾殺公子比書之先儒謂比之去/就死生行止遲速皆國人所為而比未嘗可否安)¶
　　(得為棄疾之君故春秋但以殺公子比書之今綱/目於石閔之事雖前已書幽其主鑒而此則以殺)¶
　　(鑒書之者其事正與楚公子比相類故也又况石/氏窮凶極惡而閔乃晉之故民本姓冉氏初非羯)¶
<pb:KR2o0020_WYG_031-45a>¶
　　(賊之種故天假手誅之綱目書殺而不書弑既本/春秋之旨又以見貴華賤夷之意恕閔所以惡羯)¶
　　(也其旨/嚴矣)¶
以殷浩督揚豫等州考異(提要州下有/軍事二字)¶
　(朝廷聞中原大亂復謀進取故以浩為中軍將軍督/揚豫徐兖青州蒲洪為征北大將軍督河北諸軍事)¶
蒲洪自稱三秦王改姓苻¶
　(姚弋仲蒲洪各有據闗右之志弋仲遣其子襄擊洪/洪迎撃破之自稱大都督大將軍大單于三秦王改)¶
　(姓苻氏以雷弱兒梁/楞魚遵叚陵為將相)集覽(改姓苻注見懐帝/永嘉四年蒲洪)¶
二月燕王儁撃趙㧞薊城徙都之¶
<pb:KR2o0020_WYG_031-45b>¶
　(燕王儁與慕容覇慕輿于將兵三道出塞以伐趙趙/守將皆走儁遂㧞薊欲悉阬其士卒覇諫曰趙為暴)¶
　(虐王興師伐之將以拯民於塗炭而撫有中州也今/始得薊而阬其士卒恐不可以為王師之先聲乃釋)¶
　(之儁入都于薊中州士女降者相繼燕兵至范陽太/守李産欲為石氏拒燕衆莫為用乃帥八城令長出)¶
　(降儁悉置幽州郡/縣守宰引兵還薊)質實(范陽郡名注見漢帝/𤣥更始二年涿郡)¶
魏主閔復姓冉氏¶
　(閔以李農為太宰録尚書事遣/使者持節赦諸軍屯皆不從)集覽(復姓冉氏閔本/姓冉魏郡内黄)¶
　(人趙王石勒獲之/命石虎養以為子)¶
故趙將麻秋殺苻洪洪子健斬秋遣使來請命¶
<pb:KR2o0020_WYG_031-46a>¶
　(&KR0004;趙將麻秋為苻洪所𫉬以為軍師將軍説洪曰冉/閔石祗方相持中原未可平也不如先收闗中基業)¶
　(已固然後東爭天下洪深然之既而秋因宴鴆洪欲/并其衆世子健收秋斬之洪謂健曰吾所以未入闗)¶
　(者以為中州可定今不幸為豎子所困中州非汝兄/弟所能辦我死汝急入闗言終而卒健代統其衆乃)¶
　(去王號稱晉官/爵告䘮請命)集覽(中州猶言中/原中華也)¶
　　書法(故趙將何予義也然則郭循亦故魏臣也殺/漢費禕後主延熈十六年何以書盗逆順之)¶
　　(辭也書斬不書誅趙/將也不書殺洪子也)¶
趙石祗稱帝於襄國¶
　(祗既稱帝六夷據州郡擁兵者皆應之祗以姚弋仲/為右丞相待以殊禮弋仲子襄䧺勇多才祗以為驃)¶
<pb:KR2o0020_WYG_031-46b>¶
　(騎將軍又以苻健/為鎮南大將軍)¶
魏殺其太宰李農¶
　(魏主閔既殺農遣使臨江告晉曰逆胡亂中原/今已誅之能共討者可遣軍來也朝廷不應)¶
夏五月廬江太守袁真攻魏合肥克之質實(廬江郡名/注見漢景)¶
(帝五年合肥縣名注/見漢獻帝中平五年)○杜洪據長安苻健擊敗之¶
　(王朗聞趙亂自長安赴洛其司馬杜洪據長安自稱/晉征北將軍闗西夷夏皆應之苻健欲取之乃治宮)¶
　(室於枋頭課民種麥示無西意既而自稱晉征西大/將軍都督闗中雍州刺史悉衆而西以魚遵為前&KR0289;)¶
　(為浮梁以濟孟津遣弟輔國將軍雄帥衆五千自潼/闗入兄子楊武將軍菁帥衆七千自軹闗入臨别謂)¶
<pb:KR2o0020_WYG_031-47a>¶
　(菁曰若事不㨗汝死河北我死河南不復相見既濟/焚橋自帥大衆隨雄而進洪使張先逆戰于潼闗之)¶
　(北大敗走還洪/懼固守長安)集覽(軹闗闗名曰軹在/河内郡軹縣音紙)質實(孟津注/見漢帝)¶
　(𤣥更始二年潼闗注見漢獻帝建安十六/年一統志云軹闗在懐慶府濟源縣西)¶
故趙將張賀度等㑹兵討魏不克¶
　(趙故將張賀度等㑹于昌城將攻鄴魏主閔自將擊/之戰于蒼亭賀度等大敗盡俘其衆而歸閔戎卒三)¶
　(十餘萬旌旗鉦鼔百餘里/雖石氏之盛無以過也)集覽(鉦鼔注見漢元/帝建昭三年)質實¶
　(昌城未詳處所/蒼亭未詳處所)¶
　　書法(故趙將何予義也故得書討然則麻秋亦義/也何以止書殺閔弑君賊也非苻洪比矣終)¶
<pb:KR2o0020_WYG_031-47b>¶
　　(綱目書故將七詳漢髙帝五/年惟利幾公師藩為譏辭)¶
魏主閔徴故散騎常侍辛謐為太常謐不食而卒¶
　(故晉散騎常侍隴西辛謐有高名歴劉石之世徴辟/皆不就魏主閔備禮徵為太常謐遺閔書以為物極)¶
　(則反致至則危君王功已成矣宜因兹大㨗歸身/晉朝必有由夷之亷享喬松之夀矣因不食而卒)集¶
　覽(致至則危注見周赧王四十三年必有山夷之亷/享喬松之夀由許由夷伯夷喬王喬松赤松子也)¶
　(戰國秦䇿蔡澤説范雎曰君何不歸相印讓賢者授/之必有由夷之亷長為應侯世世稱孤而有喬松之)¶
　(壽孰與以禍終哉皇甫謐高士𫝊曰許由字武仲聞/堯致天下而讓焉乃遁於箕山伯夷商末孤竹君長)¶
　(子也父卒伯夷譲弟叔齊而逃扵首陽/山喬松之夀注見漢昭帝元平元年)質實(隴西郡/名注見)¶
<pb:KR2o0020_WYG_031-48a>¶
　(秦王政三年/辛謐狄道人)¶
　　書法(書不食何予節也故特書故官綱目書不食/而卒者三龔勝陳龜辛謐皆節士也周亞夫)¶
　　(不食而死不與焉終綱目書徴賢二十有一書/不至八書不屈不就不受不食而卒各一而已)¶
　　發明(胡羯迭據中原智能之士亦徃徃有立其朝/者未必不以隨世就功名自詭使皆能如辛)¶
　　(謐之知義亦何不可之有劉石辟召既皆不就至/冉閔召之遂不食而卒綱目特書故散騎常侍蓋)¶
　　(明其不失臣節故存其王爵以貴之/爾君子觀此可不安於義命也歟)¶
秋九月燕徇冀州取章武河間¶
　(初渤海賈堅少尚氣節仕趙為殿中督及趙亡堅還/鄉里擁部曲數千家燕慕容評狥渤海招之不降與)¶
<pb:KR2o0020_WYG_031-48b>¶
　(戰擒之以為/樂陵太守)質實(冀州注見秦二世二年信都章武/郡名注見帝奕太和四年河間郡)¶
　(名注見漢帝𤣥更始二年一統志云渤海漢之郡名/治浮陽縣東漢徙治南皮晉為渤海國宋為渤海郡)¶
　(後魏置滄州隋為渤海郡治陽信後徙治清池唐改/滄州天寳初改景城郡乾元初復為滄州唐末置義)¶
　(昌軍五代梁改順化軍唐改横海軍宋改長蘆入清/池今陞臨海軍屬河北東路元改𨽻河間路本朝仍)¶
　(為滄州以清池縣省入屬河間府/樂陵郡名注見宋明帝泰始三年)¶
冬十一月苻健入長安遣使來獻㨗¶
　(健長驅至長安杜洪奔司竹健以民心思晉乃遣參/軍杜山伯詣建康獻㨗并修好於桓溫於是秦雍夷)¶
　(夏皆/附之)質實(司竹園名注見隋煬帝大業十三年秦州/名注見漢光武建武元年天水雍州名注)¶
<pb:KR2o0020_WYG_031-49a>¶
　(見唐𤣥宗開元/十一年京兆)¶
十二月免蔡謨為庶人¶
　(謨除司徒三年不就職詔書屢下終不受於是帝臨/軒遣侍中黄門徴之謨陳疾篤自旦至申使者十餘)¶
　(返時帝方八嵗甚倦問左右曰所召人何以至今不/來臨軒何時當竟太后乃詔罷朝㑹稽王昱令曹曰)¶
　(蔡公傲違上命無人臣之禮若人主卑屈於上大義/不行於下亦不復知所以為政矣公卿乃奏請送廷)¶
　(尉謨懼帥子弟素服詣闕稽顙自到廷尉待罪殷浩/欲加謨大辟㑹荀羡入朝語浩曰蔡公今日事危明)¶
　(日必有桓文之舉浩/乃止詔免謨為庶人)集覽(桓文之舉齊桓晉文五覇/之巨者挾天子令諸侯今)¶
　(荀羡謂必有如桓文者亦挾天子/而謀誅汝矣蓋謂桓溫諸人也)¶
<pb:KR2o0020_WYG_031-49b>¶
　　書法(免例有三免某官者無罪之辭也某以罪免/者有罪之辭也某免者薄乎云爾之辭也書)¶
　　(免蔡謨無罪也然則曷為不書官於是以蔡謨為/司徒固讓不就三年於此矣書司徒則謨未受命)¶
　　(也書光禄大夫則前領司徒/已書之矣故扵此止書名)¶
　　發明(孔子君命召不俟駕而齊王欲見孟子則辭/以疾後世不敢以孟子為非而亦不敢不以)¶
　　(孔子為是二者孰從而折𠂻之蓋孔子之不俟駕/正孟子所謂當仕有官職而在孔子則事君盡禮)¶
　　(者也若夫孟子則齊王託疾以邀其朝而孟子又/居賔師之位非食其禄而臣之者故惡其詐而辭)¶
　　(之爾非曰要君傲上以為高也蔡謨在晉誠為表/表然方之孔孟則有間矣安有天子臨軒百官布)¶
　　(列若待神明謨乃傲然偃蹇自旦至申使者十餘/返而不至哉且使者徃返之時必明言所以而謨)¶
<pb:KR2o0020_WYG_031-50a>¶
　　(亦必明知臨軒久竢之意其心何以自安既而朝/論不容請致廷尉方乃稽顙待罪何前倨而後恭)¶
　　(邪况謨甫陳疾篤隨即詣闕又何愈之速邪由前/言之則不忠由後言之則不智此皆謨忽視幼君)¶
　　(下視同列之故爾使其果遇英果之君朝綱振肅/必不敢爾至殷浩欲處以大辟則又過矣綱目書)¶
　　(免蔡謨為庶人於未免而已削其/官則其免之宜也觀者試思之)¶
(辛/亥)七年(趙永寧二魏永興二年○秦主苻健皇始元年/○是歲趙亡舊大國一凉代燕小國三新大國)¶
(一凡五/僣國)考異(提要分注作/秦高祖苻健)春正月日食○鮮卑段龕以¶
青州來降¶
　(初叚蘭死於令支龕領其衆因石氏之亂南/徙廣固至是來降以為鎮北將軍封齊公)集覽(廣/固)¶
<pb:KR2o0020_WYG_031-50b>¶
　(青州縣名漢地志齊郡有廣縣晉地道記/廣縣在東莞郡按東莞今莒州沂水縣是)正誤(廣固/今按)¶
　(晉廣固城曹嶷所築有大澗甚廣因曰廣固/在青州益都縣西四里實慕容超所都處)質實(令/支)¶
　(縣名注見成帝咸康四年一統志云廣固城名在青/州府城西八里堯山之陽晉永嘉末前趙於此築城)¶
　(有大澗甚廣因之為固/故名後為劉裕所夷)¶
苻健自稱秦天王¶
　(健左長史賈𤣥碩等請依劉備稱漢中王故事表健/為都督闗中諸軍事大單于秦王健怒曰吾豈堪為)¶
　(秦王邪且晉使未返我之官爵非汝曹所知也既而/宻使梁安諷𤣥碩等上尊號遂即天王大單于位國)¶
　(號大/秦)¶
<pb:KR2o0020_WYG_031-51a>¶
二月魏主閔圍趙主祗扵襄國姚弋仲及燕王儁遣兵¶
救之¶
　(魏主閔攻襄國百餘日趙主祗危急乃去帝號稱王/遣太尉張舉乞師於燕許送傳國璽將軍張春乞師)¶
　(於姚弋仲弋仲遣其子襄救之誡襄曰冉閔棄仁背/義屠滅石氏我受人厚遇當為復讐老病不能自行)¶
　(汝才十倍於閔若不梟擒必不復見我也燕王儁遣/悦綰將兵徃㑹之閔遣中郎常煒使於燕儁使封裕)¶
　(詰璽所在煒曰在鄴裕曰張舉言在襄國何也煒曰/彼求救者為妄誕之辭爾儁乃積柴其旁使裕以其)¶
　(私誘之煒辭不變左右請殺之儁曰彼不憚殺身以/徇其主忠臣也使出就舘夜使其鄉人徃勞之且曰)¶
　(君何以不實言王怒欲處君於遼碣之聚奈何煒曰/吾結髪以來尚不欺布衣况人主乎曲意茍合性所)¶
<pb:KR2o0020_WYG_031-51b>¶
　(不能直情盡言雖沈東海不敢避也遂臥向壁不復/言儁乃囚之於龍城後知張舉之妄乃殺舉而釋煒)¶
　(之/囚)集覽(遼碣遼水與碣石山也遼水出高句麗在遼/陽郡之北碣石在北平郡驪城縣西南河口)¶
　(之地今平/州之南)質實(𫝊國璽注見漢光武建武三年遼水/注見漢昭烈章武元年碣石山注見)¶
　(秦始皇三/十二年)¶
三月魏主閔及趙燕姚襄之兵戰敗續考異(提要作魏/兵敗績)¶
　(姚襄及趙石琨各引兵東救襄國魏主閔遣將軍胡/睦拒襄於長蘆孫威拒琨於黄丘皆敗還閔欲自出)¶
　(擊之衛將軍王泰諫曰今襄國未下外救雲集若我/出戰必腹背受敵此危道也不若固壘以挫其鋭徐)¶
　(觀其釁而撃之道士法饒進曰太白入昴當殺胡王/百戰百克不可失也閔攘袂大言曰吾戰决矣敢沮)¶
<pb:KR2o0020_WYG_031-52a>¶
　(衆者斬乃悉衆出與襄琨戰悦綰適以燕兵至去魏/兵數里疏布騎卒曳柴揚塵魏人望之恟懼襄琨綰)¶
　(三面擊之趙王祗自後衝之魏兵大敗閔與十餘騎/走還鄴將士死者十萬餘人姚襄還灄頭姚弋仲怒)¶
　(其不擒閔杖之一百閔之為趙相也所徙青雍幽荆/之民及氐羌胡蠻數百萬口以趙法禁不行各還本)¶
　(土道路交錯互相殺掠其能逹者十有二/三中原大亂因以饑疫人相食無復耕者)質實(一統/志云)¶
　(長蘆古地名本漢參户縣地隋初置長蘆縣并置漳/河郡後廢唐屬滄州宋省入清池縣今為都轉運鹽)¶
　(使司治所故址在河間府舊滄州西北四十四里黄/丘地名未詳處所太白入昴太白注見升平元年昴)¶
　(宿名西陸大梁之次胃昴畢也晉天文志云昴胡星/也若動揺主胡兵大起灄頭注見成帝咸和八年)¶
趙遣其將劉顯伐魏不克¶
<pb:KR2o0020_WYG_031-52b>¶
　(趙王祗使其將劉顯攻鄴閔悉衆出戰大敗顯軍斬/首三萬餘級顯懼宻使請降求殺祗以自效閔乃引)¶
　(歸/)¶
秦遣使問民疾苦¶
　(秦王健分遣使者問民疾苦搜羅儁異寛重斂之税/弛離宮之禁罷無用之器去侈靡之服凡趙之苛政)¶
　(不便於民/者皆除之)¶
夏四月司馬勲㑹杜洪等兵擊秦敗還¶
　(杜洪遣使召梁州刺史司馬勲勲帥歩騎三萬赴之/秦王健禦之於五丈原勲屢戰皆敗退歸南鄭健以)¶
　(賈𤣥碩始者不上尊號衘之/使人告𤣥碩與勲通殺之)集覽(五丈原索隱曰在/扶風郿縣城中南)¶
<pb:KR2o0020_WYG_031-53a>¶
　(鄭注見周安/王十五年)質實(王丈原注見漢後/主建興十三年)¶
　　書法(晉加秦兵書伐此其書擊何/㑹杜洪也綱目正誼不謀利)¶
趙劉顯弑其主祗而自立○秋八月魏徐兖荆豫洛州¶
來降質實(洛州注見秦莊/襄王元年三川)○燕慕容恪取中山¶
　(恪入中山遷其將帥土豪數千家詣/薊餘皆安堵軍令嚴明秋毫不犯)集覽(中山春秋/白狄地戰)¶
　(國為中山國後改定州/今中山府是屬真定)質實(中山國名注見周/威烈王二十三年)¶
姚弋仲遣使來降¶
　(詔以弋仲為車騎大將軍六夷大/都督子襄為平北將軍督并州)質實(并州注見齊/明帝建武三)¶
<pb:KR2o0020_WYG_031-53b>¶
　(年/)¶
冬十二月桓温移軍武昌尋復還鎮¶
　(初桓溫請經畧中原事久不報知朝廷仗殷浩以抗/已甚忿之然素知浩之為人亦不之憚以國無他釁)¶
　(遂得相持彌年雖有君臣之跡覊縻而已八州士衆/資調殆不為國家用屢求北伐不聽至是拜表輙行)¶
　(帥衆四五萬順流而下軍于武昌朝廷大懼浩欲去/位以避溫又欲以騶虞幡駐溫軍吏部尚書王彪之)¶
　(言於㑹稽王昱曰若浩去職人情離駭必有任其責/者非殿下而誰乎又謂浩曰彼若抗表問罪卿為之)¶
　(首欲作匹夫豈有全地邪且當静以待之令相王手/書為陳成敗彼必旋師若不從則遣中詔又不從乃)¶
　(當以正義相裁奈何無故悤悤先自猖獗乎浩曰决/大事正自難頃日來欲使人悶聞卿此謀意始得了)¶
<pb:KR2o0020_WYG_031-54a>¶
　(撫軍司馬高崧為昱草書曰宼難宜平時㑹宜接此/實為國逺圗經畧大筭能𢎞斯㑹非足下而誰然異)¶
　(常之舉衆之所駭遊聲噂&KR0689;想足下亦少聞之茍或/望風振擾一時崩散則望實並䘮社稷之事去矣吾)¶
　(與足下雖職有内外安社稷保家國其致一也當先/思寧國而後圗其外區區誠懐豈可顧嫌而不盡哉)¶
　(溫即上疏惶恐致謝囘軍還鎮自朝廷將行郊祀昱/問於彪之曰應有赦否彪之曰  中興以來郊祀徃)¶
　(徃有赦愚謂非宜凶愚之人/必將生心於徼倖矣昱從之)集覽(資調資財調賦相/王㑹稽王昱噂&KR0689;)¶
　(聚語也詩噂&KR0689;背憎噂祖本反/&KR0689;徒合反望實威望軍實也)正誤(望實並䘮今按/不若觧作外望)¶
　(與事實所/包者廣)質實(王彪之琅邪臨/沂人區區小貎)¶
　　書法(書移軍何罪溫也繼書尋復還鎮而桓溫/之情得矣故曰綱目修而亂臣賊子懼)¶
<pb:KR2o0020_WYG_031-54b>¶
　　發明(桓溫䟦扈不臣綱目前書帥師伐漢已論之/矣今此書移軍武昌尋復還鎮則其專輙自)¶
　　(如惟意所欲其罪尤不可掩然晉朝雖知其非卒/亦無如之何僅能致書諭之而已直筆書之交譏)¶
　　(之/也)¶
(壬/子)八年(魏永興三秦皇始二年○燕主慕容儁元/璽元年○是歳魏亡大二小二凡四僣國)考異¶
(提要分注作燕/烈祖慕容儁)春正月朔日食○秦王健稱皇帝¶
　(健以單于統壹百蠻非天/子所宜領以授太子萇)¶
杜洪司馬張琚殺洪自稱秦王¶
　(杜洪張琚屯宜秋洪自以右/族輕琚琚遂殺洪而自立)質實(宜秋聚名注見漢/帝𤣥更始元年)¶
<pb:KR2o0020_WYG_031-55a>¶
魏克襄國殺劉顯遷其民扵鄴¶
　　書法(劉顯嘗書弑其主矣此其不書討何不以討/予閔也曷為不以討予之閔亦趙賊也以賊)¶
　　(殺賊而已矣/故止書殺)¶
○趙汝隂王琨來奔斬之質實(汝隂郡名注見齊/主寳卷永元二年)¶
　(石氏/遂絶)¶
　　發明(石氏窮凶極惡今其醜類/來奔戮之宜矣故特書之)¶
殷浩使督統謝尚荀羡進屯夀春張遇據許昌叛降于¶
秦¶
<pb:KR2o0020_WYG_031-55b>¶
　(尚書左丞孔嚴言於殷浩曰比來衆情良可寒心不/知使君將何以鎮之愚謂宜明受任之方韓彭專征)¶
　(伐蕭曹守管籥深思廉藺屈身之義平勃交歡之謀/令穆然無間然後可以保大定功降附之徒皆人面)¶
　(獸心恐難以義感也浩不從上疏請北出許洛以謝/尚荀羡為督統進屯夀春初魏豫州牧張遇以州來)¶
　(降至是尚等不能撫慰之遇怒據許昌/叛降于秦浩軍不能進命羡鎮下邳)集覽(許洛許/州洛陽)¶
　(俱在河南下邳注/見漢高帝六年)質實(韓彭謂韓信彭越蕭曹謂蕭/何曹參亷藺屈身之義事在)¶
　(周赧王三十六年平勃交歡之謀事在漢高后七年/豫州注見漢光武建武十九年汝南許昌縣名注見)¶
　(漢後主建/興十年)¶
　　書法(張遇之叛尚激之也必書殷浩使何罪使之/者也凡功罪書使歸其上也是故呂布之誅)¶
<pb:KR2o0020_WYG_031-56a>¶
　　(董卓書王允使漢獻帝初平三年謝尚之激張遇/書殷浩使是年禄山之敗於奚契丹書張守珪使)¶
　　(唐𤣥宗開元二十四年/皆歸功罪其上者也)¶
三月姚弋仲卒子襄率衆來歸詔屯譙城¶
　(弋仲有子四十二人及病謂諸子曰石氏待吾厚本/欲為之盡力今已滅矣中原無主我死汝亟自歸於)¶
　(晉當執臣節無為不義也及襄與秦兵戰敗遂帥衆/歸晉詔襄屯譙城襄單騎渡淮見謝尚于夀春尚聞)¶
　(其名命去仗衛幅巾待之歡若平生/襄博學善談論江東人士皆重之)質實(譙城注見/漢獻帝建)¶
　(安十/四年)¶
　　發明(弋仲羌也其卒不書死何弋仲雖夷而有向/華之心其戒子之言曰晉室大亂中原無主)¶
<pb:KR2o0020_WYG_031-56b>¶
　　(自古以來未有戎狄作天子者我死汝便歸晉竭/臣節無為不義之事嗚呼弋仲親見劉石之稱皇)¶
　　(帝而言無戎狄作天子其心蓋亦知其黨類僣竊/之非奈何中國之人反助夷以侵華甚者又稱奬)¶
　　(而進之其視弋/仲豈但天淵哉)¶
夏四月燕慕容恪等撃魏大破之執其主閔以歸殺之¶
　(魏主閔既克襄國因遊食常山中山諸郡夏燕王儁/遣恪等擊之閔趣常山恪追及於魏昌之廉臺燕兵)¶
　(十戰皆不勝閔素有勇名所將兵精鋭燕人憚之恪/巡陳諭將士曰閔勇而無謀一夫敵耳其士卒饑疲)¶
　(甲兵雖精其實難用不足破也閔所將多步卒將趣/林中恪參軍高開曰吾騎兵利平地若閔得入林不)¶
　(可復制宜亟遣輕騎邀之既合而陽走誘致平地然/後可撃也恪從之魏兵還就平地恪分軍為三部謂)¶
<pb:KR2o0020_WYG_031-57a>¶
　(諸將曰閔性輕鋭又自以衆少必致死於我我厚集/中軍之陳以待之候其合戰卿等從旁擊之無不克)¶
　(矣乃擇鮮卑善射者五千人以鐡鎖連其馬為方陳/而前閔乗千里馬左操䨇刃矛右執鉤㦸以擊燕兵)¶
　(斬首三百餘級望見大幢知其為中軍直衝之燕兩/軍從旁夾擊大破之圍閔數重閔潰圍東走其馬忽)¶
　(斃為燕兵所執送於龍城斬之遣慕容評帥精騎攻/鄴魏大將軍蔣幹及太子智閉城拒守城外皆降於)¶
　(燕/)集覽(襄國注見漢王劉邦元年常山注見漢光武/建武九年夏作一句讀時維四月魏昌縣名)¶
　(屬中/山)質實(㢘臺未詳處所龍城注/見帝奕大和四年和龍)¶
五月秦主健擊張琚斬之○魏人遣使請降¶
　(鄴中大饑人相食故趙時宮人被食畧盡蔣/幹遣侍中繆嵩奉表請降且求救於謝尚)¶
<pb:KR2o0020_WYG_031-57b>¶
六月謝尚得𫝊國璽獻之考異(獻之當/作來獻)¶
　(初謝尚使戴施據枋頭施聞蔣幹求救乃帥壯士百/餘人入鄴助守三臺紿幹得𫝊國璽宣言使督䕶何)¶
　(融迎糧隂令懐璽送于枋/頭尚迎至建康百僚畢賀)質實(三臺注見晉懐/帝永嘉六年)¶
謝尚攻張遇于許昌秦人救之尚等敗績殷浩退屯夀¶
春考異(據上書張遇據許昌/叛則此攻字當作討)¶
　(尚與姚襄共攻張遇秦主健遣丞相東海王雄等救/之戰于潁水之誡橋尚等大敗犇還淮南殷浩自許)¶
　(昌退屯夀春䧺徙遇及陳潁許洛之民五萬餘戸於/闗中以楊羣為豫州刺史鎮許昌尚降號建威將軍)¶
　集覽(陳頴二州/屬開封)質實(東海國名注見秦二世二年郯/潁水注見漢後主建興二年許)¶
<pb:KR2o0020_WYG_031-58a>¶
　(昌縣名注見漢獻帝興平元年陳潁許洛四州名陳/注見周赧王三十七年潁注見梁武帝天監二年許)¶
　(注見漢獻帝興平元年許昌/洛注見秦莊襄王元年三川)¶
　　書法(張遇前書叛矣此其不書討書攻何遇之叛/尚激之也書叛以正遇罪而謝尚不書討權)¶
　　(衡之/辭也)¶
秋八月燕慕容評攻鄴克之遂留守鄴○九月殷浩進¶
屯泗口¶
　(浩之北伐也中軍將軍王羲之以書止之不聽既而/無功復謀再舉羲之遺浩書曰今以區區江左天下)¶
　(寒心固已久矣力争武功非所當作自頃處内外之/任者未有深謀逺慮而疲竭根本各從所志竟無一)¶
<pb:KR2o0020_WYG_031-58b>¶
　(功可論遂令天下將有土崩之勢任其事者豈得辭/四海之責哉今軍疲於外資竭於内保淮之志非所)¶
　(復及莫若還保長江督將各復舊鎮自長江以外覊/縻而已引咎責躬更為善治省其賦役與民更始庶)¶
　(可以救倒懸之急也若猶以前事為未工復求之於/分外宇宙雖廣自容何所此愚智所不觧也又與㑹)¶
　(稽王昱牋曰今雖有可喜之㑹内求諸己而所憂乃/重於所喜功未可期遺黎殲盡以區區吳越經緯天)¶
　(下十分之九不亡何待而不度德量力不弊不已此/封内所痛心歎悼者也願殿下先為不可勝之基湏)¶
　(根立勢舉謀之未晚浩不從進屯/泗口遣戴施據石門劉遯戍倉垣)集覽(封内謂封/疆之内)質¶
　實(覊縻注見漢昭帝元鳳元年㑹稽國名注見漢和/帝永元元年石門山名注見漢光武建武八年倉)¶
　(垣未詳/處所)¶
<pb:KR2o0020_WYG_031-59a>¶
罷遣太學生徒¶
　(浩以軍興罷遣太學/生徒學校由此遂廢)¶
　　發明(文德者帝王之利噐威武者文德之輔助嘗/聞投戈以講藝矣未聞廢學以從戎者也殷)¶
　　(浩虚名誤國處非其任今乃以軍興之故至於罷/遣太學生徒然朝論亦無有非之者直筆書之可)¶
　　(愧甚/矣)¶
冬十月謝尚攻許昌克之○十一月燕王儁稱皇帝¶
　(故趙將擁兵據州郡者各遣使降燕羣僚共上尊號/儁許之始置百官即皇帝位詐言獲傳國璽改元元)¶
　(璽時晉使適至燕儁謂曰汝還白汝天子我承人乏/為中國所推已為帝矣改司州為中州建留臺於龍)¶
<pb:KR2o0020_WYG_031-59b>¶
　(都以乙逸為尚/書專委留務)集覽(我承人乏謂無人可為帝我承/此空乏也左傳成二年韓厥曰)¶
　(攝官/承乏)質實(司州注見秦莊襄王元年三川龍都即龍/城注見晉帝奕太和四年和龍中州注見)¶
　(楚義帝元/年新安)¶
(癸/丑)九年(秦皇始三燕/元璽二年)夏五月張重華攻秦上邽㧞之詔¶
進重華凉州牧○秋七月秦殺其司空張遇¶
　(初張遇降秦秦主健以為司空而納其繼母韓氏為/昭儀數於衆中謂遇曰&KR0056;吾假子也遇耻之隂結闗)¶
　(中豪傑欲滅苻氏以其地來降事覺伏誅於是闗中/豪傑數人各擁衆數萬遣使來請兵秦皆攻滅之)¶
　質實(闗中注見唐𤣥/宗開元十一年)¶
<pb:KR2o0020_WYG_031-60a>¶
　　書法(張遇為秦司空隂結豪傑欲滅苻氏則反也/其以無罪書殺何遇欲滅秦以䧏晉是徙義)¶
　　(也綱目勸反/正故其辭恕)¶
殷浩遣兵襲姚襄不克冬十月遂率諸軍北伐襄邀敗¶
之浩走譙城¶
　(姚襄屯歷陽以燕秦方彊未有北伐之志乃夾淮廣/興屯田訓厲將士浩在夀春惡其彊盛囚襄諸弟屢)¶
　(遣刺客刺之客皆以情告襄浩潜遣將軍魏憬帥衆/五千襲之襄斬憬并其衆浩愈惡之遷襄蠡臺表授)¶
　(梁國内史襄益疑懼遣參軍權翼使於浩浩曰身與/姚平北共為王臣平北毎舉動自專甚失輔車之理)¶
　(翼曰平北英姿絶世擁兵數萬而逺歸晉室者以朝/廷有道宰輔明哲故也今將軍輕信䜛慝與之有隙)¶
<pb:KR2o0020_WYG_031-60b>¶
　(謂猜嫌之端在此而不在彼也浩曰平北生殺自由/又掠吾馬王臣之體固若是乎翼曰姦宄之人亦王)¶
　(法所不容也殺之何害浩曰然則掠馬何也翼曰將/軍謂平北雄武難制終將討之故取以自衛耳浩笑)¶
　(曰何至是也初浩隂遣人誘秦梁安雷弱兒使殺秦/主健許以闗右之任弱兒等偽許之且請兵應接浩)¶
　(聞張遇作亂以為安等事成遂自壽春帥衆七萬北/伐欲進據洛陽修復園陵王彪之上㑹稽王昱牋以)¶
　(為容有詐偽未應輕進不從浩以襄為前驅襄度浩/將至偽遁而隂伏甲以邀之浩追至山桑襄縱兵擊)¶
　(之浩大敗棄輜重走保譙城襄俘斬萬餘悉收其資/仗使兄益守山桑而復如淮南昱謂彪之曰君言無)¶
　(不中張陳/無以過也)集覽(蠡臺史炤曰地名在梁國屬豫州輔/車左傳僖五年輔車相依唇亡齒寒)¶
　(注輔頰輔也車牙車也音尺奢反周易咸其輔頰舌/注輔如字馬云上頷也虞作酺云耳目之間也説文)¶
<pb:KR2o0020_WYG_031-61a>¶
　(輔頰骨也牙車牙所/載也張陳張良陳平)質實(歴陽郡名注見漢冲帝永/嘉元年平北謂姚襄蓋襄)¶
　(為平北將軍故云一統志云山桑漢之縣名屬沛郡/光武時王常封山桑侯即此晉隋屬譙郡故城在鳳)¶
　(陽府䝉城縣北三十七里今城内有/亭基陵阜高峻又見懐帝永嘉五年)¶
　　書法(王師北伐襄邀敗之是反矣不書反何專罪/浩也襄無罪而浩襲之浩之罪也綱目惡首)¶
　　(禍故浩書襲而襄不書反至浩免而襄降燕則/襄以叛書而桓溫書討矣浩軍書遂譏不備也)¶
　　發明(去春方書姚襄率衆來歸詔屯譙城未聞有/反側之意殷浩乃無故遣兵襲之既不能克)¶
　　(又復使之前驅是驅之使叛也浩之所為乖繆若/此乃欲經畧中原其敗宜矣綱目據事直書所以)¶
　　(著浩之失不然襄既歸朝而又/邀敗王師則必以反書之矣)¶
<pb:KR2o0020_WYG_031-61b>¶
十一月西平公張重華卒子曜靈立考異(當去張姓/立當作嗣)¶
　(重華有疾曜靈纔十歳立為世子重華庶兄祚有勇/力吏幹而傾巧善事内外與嬖臣趙長等結異姓兄)¶
　(弟謝艾以枹罕之功有寵左右譛之出為酒泉太守/艾上言權倖用事公室將危乞聽臣入侍且言祚及)¶
　(長等將為亂宜盡逐之重華疾甚手令徴艾輔政祚/長等匿而不宣重華卒曜靈立稱凉州刺史西平公)¶
　(長等矯遺令/以祚輔政)質實(酒泉郡名注見漢/武帝元朔三年)¶
十二月姚襄徙屯盱眙¶
　(襄濟淮屯盱眙招掠流民衆至七萬分置守宰/勸課農桑遣使詣建康罪&KR0250;殷浩并自陳謝)質實¶
　(盱眙縣名注見秦二世二年建康郡名注見漢獻/帝興平二年金陵淮水名注見漢後主建興二年)¶
<pb:KR2o0020_WYG_031-62a>¶
以謝尚都督江西淮南軍事¶
　(鎮歷/陽)¶
凉州廢其主曜靈立張祚為凉公考異(按名號例曰僣/稱帝者曰主據)¶
(分注曜靈稱凉州刺史西平公此當書/曰凉州廢其刺史曜靈書主乃𫝊誤矣)¶
　(凉州刺史趙長等以時難未夷宜立長君乃廢曜靈/而立祚祚既得志恣為滛虐殺重華妃裴氏及謝艾)¶
燕以慕容覇守常山¶
　(慕容恪屢薦覇有命世之/才宜總大任故燕王用之)質實(常山郡名注見漢/光武建武九年)¶
(甲/寅)十年(泰皇始四燕元璽三年/  凉王張祚和平元年)春正月張祚自稱凉王¶
<pb:KR2o0020_WYG_031-62b>¶
　(祚自稱凉王改元置百官郊祀天地尚書馬岌切諫/坐免官郎中丁琪復諫曰自武公以來世守臣節抱)¶
　(忠履謙故能以一州之衆抗舉世之虜師徒歲起民/不告疲今而自尊則中外離心安能以一隅之地拒)¶
　(天下之彊敵乎/祚大怒斬之)質實(武公謂張軌也愍帝建興/二年張軌卒諡曰武穆)¶
殷浩以罪免為庶人徙信安以王述為揚州刺史¶
　(浩連年北伐師徒屢敗糧械都盡桓溫因朝野之怨/上疏請廢之朝廷不得已免浩為庶人徙之信安自)¶
　(此内外大權一歸於溫矣浩少與溫齊名而心競不/相下温嘗輕之浩既廢黜雖愁怨不形辭色常書空)¶
　(作咄咄怪事字久之溫謂掾郗超曰浩有德有言嚮/為令僕足以儀型百揆朝廷用違其才耳將以浩為)¶
　(尚書令以書告之浩欣然許焉將答書慮有繆誤開/閉者十數竟逹空函溫大怒由是遂絶卒於徙所)¶
<pb:KR2o0020_WYG_031-63a>¶
　集覽(書空作咄咄恠事字世説殷浩被廢終日常畫/書張空作字揚州吏人尋議逐之竊視唯作咄)¶
　(咄恠事四字而已按咄咄驚恠聲増韻注咄咨嗟語/也范雲至殿門不得入但云咄咄亦此意杜甫對雪)¶
　(詩愁坐正書空喜晴詩/咄咄空咨嗟皆援此耳)質實(一統志云信安本秦㑹/稽郡大末縣地名東漢)¶
　(置新安縣晉改曰信安屬東陽郡隋初屬婺州唐初/置衢州治此咸通中始改西安宋元仍舊本朝因之)¶
　(為衢州府治/所仍屬焉)¶
　　書法(庾翼褚裒皆北伐無成者也綱目無責焉浩/則曷為以罪書襲姚襄以取敗浩之罪也故)¶
　　(雖桓溫疏/請不書)¶
　　發明(殷浩之廢不出於朝廷而出於桓溫何不以/桓溫奏免殷浩書之浩率意自用連年䘮師)¶
<pb:KR2o0020_WYG_031-63b>¶
　　(溫因朝野之怨疏請廢之奏雖在溫而罪則在浩/故但書浩以罪免而不及溫若曰浩非有能免之)¶
　　(者浩自以罪免也既曰罪/矣則溫雖不請庸可已乎)¶
二月桓温帥師伐秦¶
　(溫統歩騎四萬發江陵水軍自襄陽入均口至南鄉/歩兵自淅川趣武闗命司馬勲出子午道以伐秦)¶
　集覽(均口均水之口在均州漢地志丹水東流折入/均水南鄉漢南鄉郡晉改順陽郡後魏復為南)¶
　(鄉屬荆州鄉音向淅川後魏以南鄉郡分置淅川縣/隋置淅陽郡淅音先的反字從手非武闗注見周赧)¶
　(王四年子午道注見/漢後主建興六年)正誤(南鄉今按/鄉如字)質實(一統志云/均水在襄)¶
　(陽府均州前漢地理志丹水東流入均水南鄉古地/名一名沙塸東漢置南郷縣屬南陽郡晉屬順陽郡)¶
<pb:KR2o0020_WYG_031-64a>¶
　(隋淅州治此後廢之故城在南陽府南陽縣/一百里淅陽郡注見漢帝𤣥更始元年析)¶
　　書法(嘗書桓温帥師伐漢矣於是復書桓溫帥師/伐秦罪專也故後雖一書其功而專行之罪)¶
　　(則不可以功掩所以/示臣子之大義也)¶
姚襄叛降於燕○夏四月桓温大敗秦兵于藍田進軍¶
㶚上三輔皆降¶
　(桓溫别將攻上洛獲秦荆州刺史郭敬進擊青泥破/之秦主健遣太子萇等帥衆五萬拒溫戰于藍田秦)¶
　(兵大敗溫轉戰而前進至㶚上萇等退屯城南健與/老弱六千固守長安小城悉發精兵三萬遣大司馬)¶
　(雷弱兒等與萇合以拒溫三輔郡縣皆來降溫撫諭/居民使安堵復業民争持牛酒迎勞男女夾路觀之)¶
<pb:KR2o0020_WYG_031-64b>¶
　(耆老有垂泣者曰不/圗今日復覩官軍)集覽(藍田注見周/赧王三年)質實(上洛縣/名注見)¶
　(元帝太興元年荆州注見漢獻帝建安十二年青泥/闗名注見秦二世三年嶢闗㶚上地名注見秦王政)¶
　(二十三/年㶚水)¶
燕以慕容恪為大司馬¶
　(燕王儁以恪為大司馬録尚書事封太原王評為司/徒封上庸王覇為吳王德為梁公暐為中山王陽騖)¶
　(為司空初燕王皝竒覇之才故名之曰覇將以為世/子羣臣諫而止然寵遇猶踰於世子由是儁惡之以)¶
　(其嘗墜馬折齒更名曰缺尋以其應讖文更名曰垂/遷侍中録留臺事徙鎮龍城垂大得東北之和儁愈)¶
　(惡之遂/召還)質實(上庸郡名注見/周赧王十一年)¶
<pb:KR2o0020_WYG_031-65a>¶
五月江西流民叛降姚襄詔屯兵中堂謝尚入衛¶
　(江西流民郭敞等千餘人執陳留内史劉仕降於/姚襄建康震駭以尚書周閔為中軍將軍屯中堂)¶
　(謝尚自歴陽還衛/京師固江備守)質實(陳留國名注見周顯王二/十九年京師注見周顯王)¶
　(二十/五年)¶
桓温及秦兵戰不利六月師還¶
　(北海王猛少好學倜儻有大志不屑細務人皆輕之/猛悠然自得隐居華隂聞溫入闗披褐詣之捫虱而)¶
　(談當世之務旁若無人溫異之問曰吾奉天子之命/將鋭兵十萬為百姓除殘賊而三秦豪傑未有至者)¶
　(何也猛曰公不逺數千里深入敵境今長安咫尺而/不度㶚水百姓未知公心所以不至温嘿然無以應)¶
<pb:KR2o0020_WYG_031-65b>¶
　(徐曰江東無卿比也乃署猛軍謀祭酒溫與秦丞相/雄等戰于白鹿原溫兵不利死者萬餘人初溫指秦)¶
　(麥以為糧既而秦人悉芟麥清野以待之溫軍乏食/徙闗中三千餘户而歸欲與猛俱還猛辭不就秦太)¶
　(子萇等隨溫擊之比至潼闗溫軍屢敗失亡以萬數/苻雄擊司馬勲勲亦奔還漢中溫之屯㶚上也順陽)¶
　(太守薛珍勸溫徑進逼長安溫弗從珍以偏師獨濟/頗有所獲及溫退乃還顯言於衆自矜其勇而咎溫)¶
　(之持重/溫殺之)集覽(披褐披通作被平聲褐被衣帯也杜甫/醉時歌被褐短窄鬢如絲注褐毛褐之)¶
　(衣賤者所服孟子衣褐趙岐曰以毛毳織之前書張/良傳老父衣褐顔師古曰褐制若裘今道士所服)¶
　質實(北海郡名注見漢桓帝永康元年王猛劇人華/隂縣名注見漢獻帝興平二年長安縣名注見)¶
　(漢惠帝五年㶚水注見秦王政二十三年一統志云/白鹿原在西安府藍田縣西五里周平王時有白鹿)¶
<pb:KR2o0020_WYG_031-66a>¶
　(遊此晉書苻離與桓冲戰於白鹿原/即此順陽郡名注見惠帝永興二年)¶
　　發明(桓溫不臣綱目既著其專輙之迹矣至其有/功而亦不泯其實者何也晉遷江表氣息奄)¶
　　(奄溫有經濟之才儻有英主驅而用之弔伐遺黎/克復舊壤有不難者惟晉無駕馭之君故溫有䟦)¶
　　(扈之志至其經畧之功則不可掩故上書大敗秦/兵進軍㶚上者序其績也此書戰秦不利六月師)¶
　　(還者諱其敗也凡此類皆以尊中國之體存正統/之義此固綱目貴華賤夷之旨豈以溫故而輕重)¶
　　(其筆哉要在觀/者味而思之也)¶
秦東海王苻雄卒¶
　(秦主健弟東海王雄卒健&KR0152;之嘔血曰天不欲吾平/四海邪何奪吾元才之速也雄以佐命元勲位兼將)¶
<pb:KR2o0020_WYG_031-66b>¶
　(相權侔人主而謙恭汎愛遵奉法度故健重之常曰/元才吾之周公也子堅襲爵堅性至孝幼有志度博)¶
　(學多能交結英豪呂婆樓彊/汪及畧陽梁平老皆與之善)集覽(彊汪姓名/彊上聲)正誤(彊/汪)¶
　(今按彊氏有作其兩切者云氐/姓苻秦后彊氏當時多此姓)質實(元才苻雄表字/畧陽郡名注見)¶
　(懐帝永/嘉四年)¶
秦大饑¶
(乙/卯)十一年(秦主苻生壽光元燕元/璽四年○凉去年號)考異(當圏下分注凉/王張𤣥靚太始)¶
(元/)春二月秦大蝗¶
　(百草無遺牛/馬相噉毛)¶
<pb:KR2o0020_WYG_031-67a>¶
夏秦立子生為太子¶
　(秦太子萇拒桓溫中流矢死淮南王生幼無一目性/麤暴其祖洪常戲之曰吾聞瞎兒一淚信乎生怒引)¶
　(佩刀自刺出血曰此亦一涙也洪大驚鞭之生曰性/耐刀槊不堪鞭捶洪謂健曰此兒狂悖宜早除之不)¶
　(然必破人家健將殺之雄曰兒長自應改何可遽爾/及長力舉千鈞手格猛獸走及奔馬擊刺騎射冠絶)¶
　(一時彊后欲立少子晉王柳秦王健/以讖文有三羊五眼乃立生為太子)集覽(手格格擊/也杜詩中)¶
　(原正格闘注相/抱而殺之曰格)¶
姚襄據許昌¶
　(襄所部多勸北還/襄乃進據許昌)¶
<pb:KR2o0020_WYG_031-67b>¶
六月秦主健卒太子生立¶
　(健勤於政事數延公&KR0056;咨講治道承趙人苛虐奢侈/之後易以寛簡節儉崇儒禮士由是秦人悦之至是)¶
　(寢疾引太師魚遵丞相雷弱兒太傅毛貴司空王墮/尚書令梁楞僕射梁安叚純等受遺詔輔政謂太子)¶
　(生曰六夷酋帥及大臣執權者若不從汝命宜漸除/之健卒生即位大赦改元羣臣奏曰未踰年而改元)¶
　(非禮也生怒窮推議主得叚純殺之司馬公曰顧命/大臣所以輔導嗣子為之羽翼也而教使剪之能無)¶
　(斃乎知其不忠則勿任而已矣已任/大柄又從而猜之鮮有不召亂者也)¶
秋九月秦殺其后梁氏及太傅毛貴等¶
　(中書監胡文言於秦主生曰比有星孛于大角熒惑/入東井不出三年&KR0038;有大䘮大臣戮死願陛下脩德)¶
<pb:KR2o0020_WYG_031-68a>¶
　(以禳之生曰皇后與朕對臨天下可以應大䘮矣毛/太傅梁車騎梁僕射受遺詔輔政可以應大臣矣乃)¶
　(殺皇后及毛/貴梁楞梁安)集覽(大角注見漢成帝元延三年/東井注見漢武帝元封元年)¶
閏月凉州弑其君祚立張𤣥靚為凉王¶
　(凉王祚滛虐上下怨憤惡河州刺史張瓘之彊使索/孚代之瓘斬孚起兵𫝊檄州郡廢祚復立曜靈將軍)¶
　(宋混合衆萬餘人以應之祚殺曜靈混聞之為之發/哀軍至姑臧張瓘弟琚開門納之趙長等懼罪入閣)¶
　(呼張重華母馬氏立曜靈弟𤣥靚為主諸將攻長等/殺之祚素失衆心莫肯為之闘者遂見殺梟其首城)¶
　(内咸稱萬歲混琚上𤣥靚為大將軍西平公復稱建/興四十三年時𤣥靚始七歲瓘至推為凉王自為都)¶
　(督中外諸軍事尚書/令以混為尚書僕射)質實(河州注見永和三年姑臧/縣名注見元帝建武元年)¶
<pb:KR2o0020_WYG_031-68b>¶
　　發明(廢曜靈而立祚者長史趙長諸人也及祚為/滛虐國人怨憤不安其黨又從而殺之祚之)¶
　　(失衆如此乃以弑書何哉凉州不道曜靈初無罪/惡輕於廢立故祚死反以弑君之罪加之一國之)¶
　　(人若曰祚不足以為君而君之者凉州之人也夫/既君之而又殺之是舉一州之人皆弑君之賊爾)¶
　　(凡此類皆以誅賊亂之黨弭簒殺之漸㧞本塞源/之論為萬世戒也此與春秋書齊弑其君商人同)¶
　　(意/)¶
冬十月詔謝尚鎮夀春○十一月燕慕容恪擊段龕¶
　(龕與燕主儁書抗中表之儀/非其稱帝儁怒遣恪擊之)¶
十二月秦殺其丞相雷弱兒¶
<pb:KR2o0020_WYG_031-69a>¶
　(弱兒性剛直以僕射趙韶董榮亂政每公言於朝見/之常切齒韶榮譛之於秦主生殺弱兒及其九子二)¶
　(十七孫於是諸羌皆有離心生雖在諒隂遊飲自若/彎弓露刃以見朝臣錘鉗鋸鑿備置左右即位未幾)¶
　(后妃公卿下至僕/𨽻凡殺五百餘人)質實(諒隂注見漢昭/帝元平元年)¶
(丙/辰)十二年(秦壽光二年/燕元璽五年)春正月燕慕容恪大破叚龕兵¶
進圍廣固質實(廣固城名注/見永和七年)¶
　(叚龕弟羆驍勇有智謀言於龕曰慕容恪善用兵加/之衆盛若聼其濟河進至城下恐雖乞降不可得也)¶
　(請兄固守羆帥精鋭拒之於河幸而戰㨗兄帥大衆/繼之若其不㨗不若早降猶不失為千戶侯也龕不)¶
　(從羆固請不已龕怒殺之恪遂引兵濟河龕帥衆拒/戰恪大破之龕友辟閭蔚被創恪聞其賢遣使求之)¶
<pb:KR2o0020_WYG_031-69b>¶
　(則已死矣龕還城/固守恪進軍圍之)集覽(辟閭蔚辟閭複姓注見元帝/大興元年蔚名也音尉又紆)¶
　(弗/反)¶
秦殺其司空王墮¶
　(墮性剛峻董榮及侍中彊國皆以佞幸進墮疾之如/讐㑹有天變榮國言於生曰宜以貴臣應之生乃殺)¶
　(墮/)¶
凉州遣使稱藩于秦¶
　(秦晉王柳遣參軍閻負梁殊使於凉張瓘見之曰我/晉臣也臣無境外之交二君何以來辱負殊曰晉王)¶
　(與君隣藩故來修好君何怪焉瓘曰吾盡忠事晉於/今六世矣若與征東通使是上違先君之志下&KR0549;士)¶
<pb:KR2o0020_WYG_031-70a>¶
　(民之節其可乎負殊曰晉室衰微久矣凉之先王北/面二趙唯知機也今大秦威德方盛凉王若欲自帝)¶
　(河右則非秦之敵欲以小事大則曷若捨晉事秦長/保福禄乎瓘曰中州好食言嚮者石氏使車適返而)¶
　(戎騎已至吾不敢信也負殊曰張先楊初皆阻兵不/服先帝討而擒之赦其罪戾寵以爵秩固非石氏之)¶
　(比也瓘曰必如君言秦之威德無敵何不先取江南/天下盡為秦有征東何辱命焉負殊曰江南文身之)¶
　(俗道汚先叛化隆後服主上以為江南必湏兵服河/右可以義懐故遣行人先申大好若君不逹天命則)¶
　(江南得延數年之命而河右恐非君之土也瓘曰我/跨據三州帯甲十萬西苞蔥嶺東距大河伐人有餘)¶
　(况於自守何畏於秦負殊曰貴州山河之固孰若崤/函民物之饒孰若秦雍杜洪張琚因趙氏成資有囊)¶
　(括闗中席卷四海之志先帝戎旗西指氷消雲散旬/月之間不覺昜主主上若以貴州不服赫然奮怒控)¶
<pb:KR2o0020_WYG_031-70b>¶
　(弦百萬鼓行而西未知貴州將何以待之瓘笑曰兹/事當决之於王非身所了負殊曰凉主雖英睿夙成)¶
　(然年在幼冲國家安危繫君一舉耳瓘懼乃以𤣥靚/之命遣使稱藩於秦秦因𤣥靚所稱官爵而授之)¶
　集覽(臣無境外之交記檀弓上曰古之大夫束脩之/問不出竟又郊特牲曰為人臣者無外交不敢)¶
　(&KR0983;君也糓梁𫝊隱元年寰内諸侯不正其外交聘弓/鏃矢不出境場疏云古者以弓矢相聘問臣無竟外)¶
　(之交故弓矢不出竟埸文身/之俗注見漢武帝建元六年)質實(食言揚子重黎篇/或問信曰不食其)¶
　(言注不食言者謂言既出則當信而行之所謂不食/若一出言而不依其言而行則如自食其言也蔥嶺)¶
　(西域山名注見漢武帝元鼎三年崤函崤山名注見/漢獻帝建安十年函闗名注見陳文帝天嘉六年囊)¶
　(括注見漢桓帝/永嘉元年括囊)¶
<pb:KR2o0020_WYG_031-71a>¶
以桓温為征討大都督督諸軍討姚襄¶
　(溫請移都洛陽脩復園/陵不許而詔溫討襄)¶
　　書法(書以何君命也與直書/帥師而削其官者異矣)¶
　　發明(姚襄前此歸晉未幾為殷浩所襲故綱目専/罪殷浩然為襄者盍申告于朝或能束身自)¶
　　(詣則晉朝亦必有以處之既不能然乃叛降于燕/則是下喬入谷忘其先人遺訓者也又况招納叛)¶
　　(民震動京邑則襄非前日之襄矣是以綱目前書/其叛此書討之皆正名以定其罪襄雖欲曲辭其)¶
　　(惡不可得也况桓溫屢駕戎車惟此書以為都督/則見其出於朝命而襄之罪尤著矣狼子野心果)¶
　　(可以純臣/待之乎)¶
<pb:KR2o0020_WYG_031-71b>¶
夏四月秦太后彊氏以憂卒¶
　(長安大風發屋㧞木秦宮中驚擾或稱賊至宮門畫/閉五日乃止秦主生推告賊者刳出其心彊太后弟)¶
　(平諫曰天降災異陛下當愛民事神緩刑崇德以應/之乃可弭也生怒鑿其頂而殺之太后以憂恨卒生)¶
　(復下詔曰朕受天命君臨萬邦有何不善而謗讟之/音扇滿天下殺不過千而謂之殘虐行者比肩未足)¶
　(為希方當峻刑極罰復如朕何自去春以來潼闗之/西至于長安虎狼食人羣臣請禳之生曰野獸饑則)¶
　(食人飽當自止何禳之有且天豈不愛/民哉正以犯罪者多故助朕殺之耳)¶
秋八月桓温敗姚襄于伊水遂入洛陽修謁諸陵置戍¶
而還考異(提要修/作復)質實(伊水注見漢/高后三年)¶
<pb:KR2o0020_WYG_031-72a>¶
　　發明(自中原淪陷諸陵廢祀雖有忠臣義士徒能/北望慨想而已今溫進軍討伐遂能入洛修)¶
　　(謁亦足少伸臣子之情矣/綱目詳而書之蓋予之也)¶
姚襄北走據襄陵¶
　(初魏將周成降晉反據洛陽姚襄攻之踰月不克長/史王亮諫曰今頓兵堅城之下力屈威挫或為他宼)¶
　(所乗此危道也襄不從桓溫自江陵北伐遣督䕶高/武據魯陽將軍戴施屯河上自帥大兵繼進與寮屬)¶
　(登平乗樓望中原嘆曰遂使神州陸沉百年丘墟王/夷甫諸人不得不任其責記室袁宏曰運有興廢豈)¶
　(必諸人之過溫作色曰昔劉景升有千斤大牛噉芻/豆十倍於常牛負重致逺曽不若一羸牸魏武入荆)¶
　(州殺以享軍至伊水襄撤圍拒之匿精鋭於水北林/中遣使謂溫曰承親帥王師以來襄今奉身歸命願)¶
<pb:KR2o0020_WYG_031-72b>¶
　(勅三軍小却當拜伏路左溫曰我自開復中原展敬/山陵無豫君事欲來便前何煩使人襄拒水戰敗奔)¶
　(北山襄勇而愛人雖戰屢敗民知襄所在輙扶老携/㓜馳而赴之溫追之不及𢎞農楊亮自襄所來奔溫)¶
　(問襄之為人亮曰襄神明器宇孫䇿之儔而雄武過/之周成帥衆出降溫屯金墉謁諸陵修毁壊各置陵)¶
　(令表謝尚鎮洛陽令潁川太守毛穆之等戍之徙降/民三千餘家於江漢之間襄奔平陽秦并州刺史尹)¶
　(赤復以衆降襄/襄遂據襄陵)集覽(神州陸沉神州中國也注見懷/帝永嘉五年陸高平地沉溺也)¶
　(神州陸沉謂中原淪没也猶王道陵夷之義韻㑹注/陵夷言王道頽替若丘陵之漸平夷也左傳哀元年)¶
　(伍員曰二十年之外吳其為沼乎此亦陸沉之意史/記東方朔𫝊陸沉於俗索隱曰司馬彪曰謂無水而)¶
　(沉之是也丘墟空城也前漢息夫躬𫝊寄居丘亭師/古曰丘空也賈&KR0105;𫝊社稷為虚詩定之方中篇升彼)¶
<pb:KR2o0020_WYG_031-73a>¶
　(虚矣注虚通作墟朱氏曰故城也/夷甫王衍字景升三國劉表字)質實(魯陽縣名注/見漢獻帝初)¶
　(平元年北山注見漢文帝三年𢎞農郡名注見周顯/王四十五年金墉城名注見魏元帝咸熈二年潁川)¶
　(郡名注見秦二世三年平陽郡名注見周威烈/王二十三年襄陵縣名注見周顯王十七年)¶
　　書法(修陵必書重山陵也終綱目書/修陵五詳漢獻帝初平元年)¶
冬十月朔日食○十一月叚龕降燕慕容恪悉定齊地¶
　(燕諸將請急攻廣固恪曰用兵之勢有宜緩者有宜/急者若彼我勢敵外有彊援恐有腹背之患則攻之)¶
　(不可不急若我彊彼弱無援於外當覊縻守之以待/其斃兵法十圍五攻正謂此也龕兵尚衆未有離心)¶
　(今憑阻堅城上下戮力我盡鋭攻之計數旬可㧞然/殺吾士卒必多矣自有事中原兵不暫息吾每念之)¶
<pb:KR2o0020_WYG_031-73b>¶
　(夜而忘寐奈何輕用其死乎要在取之不必求功之/速也軍中聞之人人感悦於是為高墻深塹以守之)¶
　(龕嬰城自守樵采路絶城中人相食龕面縳出降恪/撫安新民悉定齊地龕竟為儁所殺并阬其從三千)¶
　(人/)集覽(十圍五攻孫子兵法曰十則圍之五則攻之/謂以衆擊寡也多十倍者可以圍敵多五倍)¶
　(者可以/攻擊)¶
遣司空車灌如洛陽修五陵¶
　(詔遣灌等持節如洛陽修五陵帝/及羣臣皆服緦臨於太極殿三日)¶
(丁/巳)升平元年(秦主苻堅永興/元燕光壽元年)考異(提要分注作/秦世祖堅)春正月¶
朔帝冠太后歸政徙居崇徳宫¶
<pb:KR2o0020_WYG_031-74a>¶
　　書法(徙辭有二徙太后某宮者逆辭也太后徙某/宮者善辭也終綱目書太后徙居二太后遷)¶
　　(居一太后歸某宮一太后居某宮/一皆善辭也詳漢昭帝元平元年)¶
○燕以乙逸為左光禄大夫¶
　(逸自幽州刺史被徴夫婦共載鹿車子璋從數十騎/服飾甚麗奉迎於道逸大怒閉車不與言到城深責)¶
　(之璋猶不悛逸常憂其敗而璋更被擢任歴中書令/御史中丞逸乃歎曰吾少自脩立克己守道僅能免)¶
　(罪璋不治節儉專為奢縱而更居清顯/此豈唯璋之忝幸實時勢之陵夷也)質實(幽州注/見唐高)¶
　(祖武德四年鹿車如淳曰鹿車者謂車之/狹小僅容一鹿或以人推之故曰鹿車)¶
二月太白入東井¶
<pb:KR2o0020_WYG_031-74b>¶
　(秦有司奏太白罰星東井秦分必有暴兵起京/師秦主生曰太白入井自為渴耳何足怪乎)集覽¶
　(太白罰星東井秦分天官書察日行以處位太白日/庚辛主殺殺失者罰出太白東井雍州星也漢天文)¶
　(志太白西方秋金義也言也人主義虧言失逆秋令/傷金氣罰見太白孫炎注爾雅云太白晨出東方高)¶
　(三丈命曰啟明昏見西方高三舍命曰長庚詩大東/篇東有啟明西有長庚朱氏曰啟明長庚皆金星也)¶
　(以其先日而出故謂之啟明以其後日而入故謂之/長庚蓋金水二星常附日行而或先或後但金大水)¶
　(小故獨以金星為言也太史公曰秦之彊也候在太/白正義曰東井八星秦之分野太白西方之星故秦)¶
　(占侯也又太白經天注見唐高祖武/德九年東井注見漢武帝元封元年)¶
夏四月姚襄據黄落秦遣兵擊斬之弟萇以衆降秦¶
<pb:KR2o0020_WYG_031-75a>¶
　(襄將圗闗中進屯杏城羌胡及秦民歸之者五萬餘/户遂據黄落秦遣廣平王黄眉東海王堅將軍鄧羌)¶
　(禦之襄堅壁不戰羌謂黄眉曰襄為桓溫所敗鋭氣/䘮矣然其為人彊狠若鼓譟揚旗直壓其壘彼必忿)¶
　(恚而出可一戰擒也乃帥騎三千壓其壘門而陳襄/怒出戰羌陽敗走襄追至三原羌廻騎擊之黄眉等)¶
　(以大衆繼至襄兵大敗擒而斬之弟萇帥其衆降秦/以公禮𦵏襄黄眉等還長安生不之賞數衆辱之黄)¶
　(眉怒謀弑生/發覺伏誅)質實(杏城鎮名注見漢獻帝建安十七/年黄落地名未詳處所廣平郡名)¶
　(注見漢武帝元封四年鼓譟諠呼貌/三原縣名注見唐代宗廣德元年)¶
六月秦苻堅弑其君生自立為天王¶
　(生夢大魚食蒲又長安謡曰東海大魚化為龍男皆/為王女為公生乃誅魚遵及其子孫自以眇目諱言)¶
<pb:KR2o0020_WYG_031-75b>¶
　(殘缺偏隻少無不具之類誤犯而死者不可勝數剥/人面皮使之歌舞以為樂羣臣得保一日如度十年)¶
　(東海王堅素有時譽與故姚襄參軍薛讃權翼善讃/翼宻説堅宜早為計勿使他姓得之堅以問尚書呂)¶
　(婆樓婆樓曰僕刀環上人耳不足以辦大事僕里舍/有王猛者其人謀畧不世出宜請而咨之堅因婆樓)¶
　(以招猛一見如舊友語及時事堅大悦自謂如𤣥德/之遇孔明也㑹太史令康權言於生曰昨夜三月並)¶
　(出孛星入太微連東井自去月上旬沉隂不雨以至/于今將有下人謀上之禍生怒以為妖言撲殺之夜)¶
　(對侍婢言曰阿法兄弟亦不可信明當除之婢以告/堅及堅兄清河王法法與梁平老帥壯士潛入雲龍)¶
　(門堅與呂婆樓帥麾下繼進宿衛將士皆舍仗歸堅/生猶醉寐堅兵殺之堅以位讓法法曰汝嫡嗣且賢)¶
　(宜立堅乃去帝號稱大秦天王誅生倖臣董榮趙韶/等三十餘人大赦改元立子宏為太子法為丞相弟)¶
<pb:KR2o0020_WYG_031-76a>¶
　(融為陽平公子丕為長樂公李威為左僕射呂婆樓/為司𨽻校尉王猛為中書侍郎又以權翼為黄門侍)¶
　(郎薛讃為中書侍郎與猛並掌機宻融好文學明辯/過人耳聞則誦目過不忘力敵百夫善騎射擊刺少)¶
　(有令譽堅愛重之常與共議國事融經綜内外刑政/脩明薦才掦滯補益𢎞多丕亦有文武才幹治民斷)¶
　(獄皆亞於融威茍太后之姑子也生屢欲殺堅頼威/營救得免威知王猛之賢常勸堅以國事任之堅謂)¶
　(猛曰李公知君猶鮑叔牙/之知管仲也猛以兄事之)集覽(孛星入太㣲春秋文/十四年有星孛入于)¶
　(北斗注孛音佩嵇康音勃海字韻㑹注孛或作弗穀/梁傳曰孛之為言猶苐也范寗觧云劉何曰茀星亂)¶
　(臣之類言邪亂之臣將並弑其君也又有星孛于注/見漢武帝元封元年太微注見漢景帝後三年撲殺)¶
　(投擲而擊殺之/也撲弼角反)質實(陽平郡名注見孝武帝太元九/年長樂郡名注見秦二世二年)¶
<pb:KR2o0020_WYG_031-76b>¶
　(信都李公/謂李威也)¶
　　發明(以生之狂悖不道猶以弑書何哉商辛暴虐/微子比干皆其庶兄非無賢德然而寧忍於)¶
　　(絶祀竟不敢取而代之者守君臣之定分安義命/之常理也苻堅夷狄固不足以責此然綱常所在)¶
　　(未始以夷狄而遂泯綱目正名定罪歸獄於堅/所以杜弑殺之禍嚴萬世之防也其慮深矣)¶
秋七月秦冀州牧張平降¶
　(平故趙將據新興鴈門西河太原上黨上郡之地壁/壘三百餘夷夏十餘萬戸初降燕又降秦至是來降)¶
　(欲以中/立自固)質實(新興郡名注見孝武帝太元九年鴈門/郡名注見秦王政三年西河郡名注見)¶
　(周威烈王二十三年太原郡名注見齊明帝建武三/年上黨郡名注見周赧王五十三年上郡注見秦王)¶
<pb:KR2o0020_WYG_031-77a>¶
　(政三/年)¶
八月立皇后何氏¶
　(故散騎侍郎凖之女/也禮如咸康而不賀)集覽(禮如咸康成帝咸康二年/立皇后杜氏帝臨軒遣使)¶
　(備六禮/逆之)質實(何凖潛人/元之弟)¶
冬十一月燕徙都鄴¶
　(燕主儁夢趙主虎囓其臂乃發虎墓求屍不獲購以/百金得於東明觀下僵而不腐儁數其殘暴之罪而)¶
　(鞭之投/於漳水)¶
秦王堅殺其兄東海公法¶
<pb:KR2o0020_WYG_031-77b>¶
　(秦太后茍氏遊宣明臺見東海公法之第門車馬輻/湊恐終不利於秦王堅乃與李威謀賜法死堅與法)¶
　(訣於東堂慟哭嘔血封其子/陽為東海公敷為清河公)質實(輻湊注見漢文帝/五年清河縣名注)¶
　(見漢安帝建/元元年甘陵)¶
　　書法(殺法者茍太后李威也堅乃慟哭與訣於其/首書堅何誅心也不書堅殺則挾詐者得以)¶
　　(欺世/矣)¶
　　發明(當堅行弑之時固嘗以位遜法法辭而不取/今乃恐其不利於己而殺之何哉且法既能)¶
　　(辭其可取於位號未定之初豈復垂涎位號於己/辭既定之後此則理之曉然者然法之死本出於)¶
　　(太后茍氏之意今但歸惡於堅何邪堅為一國之/主大權在手茍知法不當死豈不能保而全之乃)¶
<pb:KR2o0020_WYG_031-78a>¶
　　(使之無辜受戮則是堅知而殺之也尙誰咎哉堅/在五胡誠為白眉然弑君殺兄首書于冊其本已)¶
　　(不正矣他時雖欲/克終尚可得乎)¶
秦以王猛為尚書左丞¶
　(秦王堅行至尚書以文案不治免左丞程卓官以王/猛代之舉異才修廢職課農桑恤困窮禮百神立學)¶
　(校旌節義繼絶/世秦民大悦)¶
燕作銅雀臺質實(銅雀臺注見懐/帝永嘉六年)○以王彪之為左僕¶
射¶
(戊/午)二年(秦永興二燕/光壽二年)春正月秦王堅撃張平降之¶
<pb:KR2o0020_WYG_031-78b>¶
　(秦王堅自將擊平以鄧羌為前鋒軍于汾上平使養/子蚝禦之蚝多力趫㨗能曵牛却走超越高城堅募)¶
　(人生致之鄧羌禽之以獻平衆大潰乃降拜右將軍/以蚝為虎賁中郎將常置左右秦王稱羌蚝皆萬人)¶
　(敵/)集覽(蚝七吏反趫㨗趫丘妖反説文善縁/木走之才謂㨗疾也廣韻注善走也)質實(汾/上)¶
　(注見漢獻帝建/安七年汾水)¶
秋七月以謝萬監司豫等州軍事¶
　(㑹稽王昱欲以桓溫弟雲為豫州刺史僕射王彪之/曰溫居上流已割天下之半其弟復處西藩兵權萃)¶
　(於一門非深根固&KR0926;之宜也昱乃更以謝萬代之王/羲之與溫牋曰謝萬才流經通使主廊廟固是後來)¶
　(之秀今以之俯順荒餘則違才易務矣又遺萬書曰/以君邁徃不屑之韻而俯同羣辟誠難為意也然所)¶
<pb:KR2o0020_WYG_031-79a>¶
　(謂通識正當隨事行藏耳願君每與士卒/之下者同甘共苦則盡善矣萬不能用)集覽(羣辟/羣僚)¶
　(百辟也書周官六服/羣辟注辟必亦反)質實(謝萬陽夏/人安之弟)¶
秦大旱¶
　(秦王堅減膳徹樂命后妃以下悉去羅/紈開山澤之利息兵養民旱不為災)¶
秦殺其特進樊世¶
　(王猛日親幸用事勲舊多疾之樊世本氐豪佐秦主/健定闗中謂猛曰吾輩耕之君食之邪猛曰非徒使)¶
　(君耕之又將使君炊之世大怒曰要當懸汝頭扵長/安城門不然吾不處世猛以白堅堅曰必殺此老氐)¶
　(然後百寮可肅㑹世入言事與猛争論於堅前/世欲起擊猛堅怒斬之於是羣臣見猛皆屏息)集覽¶
<pb:KR2o0020_WYG_031-79b>¶
　(屏息屏必郢反蔽也息者氣息從鼻出/者也顔師古曰屏藏其氣息言懼甚也)¶
　　書法(書殺何甚秦也樊世之死世稱任賢不&KR0983;/者或取焉綱目以殺書之所以存勲舊也)¶
燕擊張平平復降燕○冬燕陷河南¶
　(泰山太守諸葛攸攻燕東郡入武陽燕王儁遣大司/馬恪擊之攸敗走還泰山恪遂渡河畧地分置守宰)¶
　(儁欲遂經營秦晉令州郡校實見丁户留一丁餘悉/發為兵欲使歩卒滿一百五十萬期來春大集洛陽)¶
　(劉貴上書極陳百姓凋弊發兵非法必致土崩之變/儁善之乃更令三五發兵以來冬集鄴時燕調發繁)¶
　(數官司各遣使者道路旁午郡縣苦之太尉封奕奏/請非軍期嚴急不得遣使自餘賦發皆責成州郡從)¶
　(之/)集覽(見丁謂見在民丁也所謂丁者人壽百年為/期一幹十年則丁當四十彊壯之時故曰丁)¶
<pb:KR2o0020_WYG_031-80a>¶
　(也又注見孝武帝太元十四年全丁半丁使者道路/旁午索隱曰言使者之多也鄭𤣥曰一縱一横謂之)¶
　(旁午漢霍光傳使者旁午/顔師古曰旁午分布也)質實(泰山郡名注見秦始/皇二十八年東郡注)¶
　(見漢光武建武八年武陽縣/名注見漢獻帝初平二年)¶
荀羡伐燕不克而還以郗曇督徐兖軍事考異(軍上漏/州宇)¶
　(燕泰山太守賈堅屯山茌羡引兵擊之堅所將纔七/百餘人羡兵十倍堅歎曰吾自結髪志立功名而毎)¶
　(值窮阨豈非命邪與其屈辱而生不若守節而死乃/開門直出羡兵四集禽之遂㧞山茌羡謂堅曰君父)¶
　(祖世為晉臣奈何背本不降堅曰晉自棄中華非吾/叛也民既無主彊則託命既已事人安可改節吾束)¶
　(脩自立涉趙歴燕未嘗易志君何悤悤相謂降乎羡/怒執置雨中數日憤惋而卒燕青州刺史慕容塵遣)¶
<pb:KR2o0020_WYG_031-80b>¶
　(司馬悦明救泰山羡兵大敗燕復取山茌燕主以堅/子活為任城太守羡疾篤徵還以郗曇督徐兖軍鎮)¶
　(下/邳)集覽(山茌縣名即今東昌府茌平縣茌山在縣東/北茌士之反字或作茬漢地理志泰山郡有)¶
　(茬縣顔師古曰茬仕疑反或作淄東海為茬侯國束/脩自立謂自檢束脩飾而立身也漢延篤傳吾自束)¶
　(脩以來注束脩謂束帯脩飾鄭𤣥言論語曰謂年十/五以上也又伏湛𫝊自行束脩訖無毁玷郗曇姓名)¶
　(也案史炤通鑑釋文於漢獻帝時郗慮注郗綺㦸反/於晉元帝時郗鑒注郗丑之反有此差異未詳唯大)¶
　(宋重脩廣韻六脂内收此字/注郗姓出高平此為可據)質實(一統志云山茌秦/之縣名屬東郡漢)¶
　(改為茌平縣治茌山之平地曰茌故以名縣東漢屬/濟北國三國魏屬平原郡晉徙治聊城縣界興利鎮)¶
　(北齊廢入聊城唐復置尋省之金時劉豫復置元仍/舊本朝因之屬東昌府任城郡名注見漢明帝永平)¶
<pb:KR2o0020_WYG_031-81a>¶
　(十三/年)¶
燕使慕容垂守遼東¶
　(燕吳王垂娶叚末柸女生子令寳叚氏才高性烈自/以貴姓不尊事可足渾后后衘之中常侍湼浩希旨)¶
　(告叚氏為巫蠱欲以連汚垂收下廷尉考驗終無撓/辭故垂得免禍而叚氏竟死獄中出垂為平州刺史)¶
　(鎮遼東垂以叚氏女弟為繼室可足渾后/黜之以其妹妻垂垂不悦由是益惡之)集覽(可足/渾代)¶
　(北三字姓前燕後燕之望/姓也可音榼渾胡昆反)質實(平州注見秦王政三/年右北平遼東郡名)¶
　(注同/上年)¶
(己/未)三年(秦甘露元燕/光壽三年)春二月燕主宴羣臣于蒲池¶
<pb:KR2o0020_WYG_031-81b>¶
　(初燕太子&KR0110;早死立其弟暐至是燕主儁宴羣臣語/及周太子晉澘然流涕曰才子難得自景先之亡吾)¶
　(鬚髪中白卿等謂景先何如司徒長史李績對曰獻/懐太子至孝聰敏沈毅疾䛕好學多藝謙恭好施儁)¶
　(曰卿譽之雖過然此兒在吾死無憂矣景茂何如時/太子暐侍側績曰皇太子天資岐嶷然好遊畋而樂)¶
　(絲竹此其所以為損也儁顧謂暐曰伯陽/之言藥石之惠也汝宜誡之暐甚不平)集覽(周太/子晋)¶
　(周靈王太子名晉字子喬故曰王子晉或曰王子喬/道士浮丘公接而上嵩高山遂乗白鶴得仙而去澘)¶
　(然流涕詩大東篇澘然出涕注澘涕下貌音所姦反/説文云澘涕流貌音山晏反涕音體景先太子&KR0110;之)¶
　(字岐嶷詩生民篇克岐克嶷注岐知意也嶷識也箋/云岐岐然意有所知也其貌嶷嶷然有所識别也岐)¶
　(其宜反嶷魚極反文公/集𫝊曰岐嶷峻茂之狀)質實(蒲池未詳處所景茂太/子暐表字伯陽李績表)¶
<pb:KR2o0020_WYG_031-82a>¶
　(字/)¶
凉宋混誅張瓘¶
　(張瓘猜忌苛虐專以愛憎為賞罰郎中殷郇諫之瓘/曰虎生三日自能食肉不湏人教也由是人情不附)¶
　(宋混性忠鯁瓘憚之欲殺混因廢凉王𤣥靚而代之/混帥壯士奄入南城宣告諸營曰張瓘謀逆被太后)¶
　(令誅之瓘出戰不勝與弟琚皆自殺/混輔政請𤣥靚去王號復稱凉州牧)¶
秦以王猛為京兆尹¶
　(秦王堅以鄧羌為御史中丞王猛領京兆尹彊太后/弟德酗酒豪横掠人財貨子女猛下車收德奏未及)¶
　(報已陳屍於市堅馳使赦之不及與羌同志疾惡糾/案無所顧忌數旬之間權豪貴戚殺戮刑免者二十)¶
<pb:KR2o0020_WYG_031-82b>¶
　(餘人朝廷震栗姦猾屏氣路不拾遺/堅歎曰吾今始知天下之有法也)質實(京兆郡名/注見漢武)¶
　(帝太初/元年)¶
泰山太守諸葛攸伐燕敗績冬十月謝萬郗曇復伐之¶
曇病引還萬衆潰免為庶人¶
　(攸將水陸二萬擊燕入自石門屯于河渚燕上庸王/評帥歩騎五萬與戰東阿攸兵大敗詔萬曇復伐之)¶
　(萬矜豪傲物但以笑詠自高未嘗撫衆兄安深憂之/謂萬曰汝為元帥宜數接對諸將以悦其心豈有傲)¶
　(誕如此而能濟事也萬乃召集諸將一無所言直以/如意指四坐云諸將皆勁卒諸將益恨之安慮萬不)¶
　(免乃自隊帥以下無不親造厚相親託既而萬帥衆/入渦潁以援洛陽曇以病退屯彭城萬以為燕兵大)¶
<pb:KR2o0020_WYG_031-83a>¶
　　(盛故曇退即引兵還衆遂驚潰萬狼狽單歸軍士欲/圗之以安故止詔廢為庶人降曇號建武將軍於是)¶
　　(許昌潁川譙沛諸/城相次皆没於燕)集覽(東阿注見周赧王六年以如/意指如意之為用執之所以)¶
　　(供指麾今三清殿道君所執其遺象也三國吳大帝/時金陵有掘地得白玉如意長二尺六寸其所執處)¶
　　(皆刻螭蟬等形大帝以問胡綜綜曰昔秦始皇東逰/以金陵有王氣埋寶物以當之此抑是乎晉石崇與)¶
　　(王愷争豪愷有珊瑚樹高二尺許以示崇崇便以鐡/如意擊碎之又石崇本事曰崇有珊瑚如意長二尺)¶
　　(二寸隊帥部隊將帥也按漢書隊字顔師古注音遂/渦潁渦注見漢後主建興三年潁注見漢成帝綏和)¶
　　(二/年)質實(石門山名在兖州府平陽縣西二十五里山/上有石門東西相向可通人行彭城郡名注)¶
　　(見秦始皇/二十八年)¶
<pb:KR2o0020_WYG_031-83b>¶
　十二月大旱○秦以王猛兼司𨽻校尉¶
　　(秦王堅以猛為輔國將軍司𨽻校尉居中宿衛僕射/詹事侍中中書令領選如故猛薦陽平公融光禄任)¶
　　(羣處士朱彤自代堅不許而以融為中書監羣為太/子家令肜為太子庶子猛時年三十六歲中五遷權)¶
　　(傾内外人有毁之者堅輙/罪之於是羣臣不敢復言)質實(司𨽻校尉注見漢元/帝永光元年處士注)¶
　　(見周赧/王元年)¶
　¶
　¶
御批資治通鑑綱目卷二十¶
