# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.541454
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷十上
<pb:KR2o0020_WYG_019-1a>¶
　欽定四庫全書¶
御批資治通鑑綱目卷十上¶
　　(起丙子漢章帝建初元年/盡乙丑漢安帝延光四年)凡五十年¶
　(丙/子)肅宗孝章皇帝建初元年春正月詔廪贍饑民○詔¶
　二千石勸農桑慎選舉順時令理寃獄¶
　　(時承永平故事吏政尚嚴切尚書陳寵以帝新即位/宜改前世苛俗乃上疏曰臣聞先王之政賞不僣刑)¶
　　(不濫與其不得已寧僣無濫往者斷獄嚴明所以威/懲姦慝姦慝既平必宜濟之以寛夫為政猶張琴瑟)¶
　　(大絃急者小絃絶陛下宜隆先王之道滌蕩煩苛之/法以濟羣生全廣至德帝深納寵言毎事務於寛厚)¶
<pb:KR2o0020_WYG_019-1b>¶
　　(第五倫亦上疏曰光武承王莽之餘頗以嚴猛為政/後代因之遂成風化郡國所舉類多辦職俗吏殊未)¶
　　(有寛博之選以應上求者也陳留令劉豫冠軍令駟/恊並以刻薄之資務為嚴苦吏民愁怨莫不疾之而)¶
　　(議者反以為能違天心失經義非徒應坐豫恊亦宜/譴舉者務進仁賢以任時政不過數人則風俗自化)¶
　　(矣又聞諸王主貴戚驕奢踰制京師尚然何以示逺/故曰其身不正雖令不行以身教者從以言教者訟)¶
　　(上善之倫雖天性峭直然常疾/俗吏苛刻論議毎依寛厚云)集覽(陳留古兗州郡/今開封屬縣冠)¶
　　(軍縣名/屬南陽)質實(陳寵沛郡相人第五倫長陵人陳留縣/名注見秦二世三年冠軍縣名注見武)¶
　　(帝元朔/六年)¶
　關寵敗没叚彭擊車師匈奴走車師復降罷都䕶及戊¶
<pb:KR2o0020_WYG_019-2a>¶
巳校尉官班超留屯疏勒¶
　(叚彭等擊車師斬獲數千北匈奴驚走車師復降㑹/關寵已殁欲引兵還耿恭軍吏范羌時在軍中固請)¶
　(迎恭諸将不敢前乃分兵二千人與羌迎㳟俱歸吏/士饑困發疏勒時尚有二十六人隨路死没三月至)¶
　(玉門唯餘十三人中郎将鄭衆上疏曰恭以單兵守/孤城當匃奴數萬之衆鑿山為井煮弩為糧殺傷醜)¶
　(虜數百千計卒全忠勇不為大漢耻宜䝉顯爵以厲/将帥詔拜恭騎都尉悉罷戊巳校尉及都䕶官徴還)¶
　(班超超将發還疏勒憂恐其都尉黎弇曰漢使棄我/我必復為龜兹所滅耳以刀自剄至于窴王侯以下)¶
　(皆號泣抱超馬脚不得行超亦欲遂其本志乃還疏/勒疏勒兩城已降龜兹而與尉頭連兵超捕斬及者)¶
　(擊破尉頭/疏勒復安)集覽(尉頭西域國/名南接疏勒)質實(車師西域國名注/見武帝元鼎二年)¶
<pb:KR2o0020_WYG_019-2b>¶
　(疏勒西域國名注見唐髙宗調露元年玉門關名注/見武帝元鼎二年鄭衆開封人興之子班超安陵人)¶
　(固之弟龜兹西域國名注見光武二十二/年于窴西域國名注見武帝元狩元年)¶
　　書法(書罷都䕶校尉何善補過也自置此官而西/北多事甚矣充國之留屯也書曰留充國屯)¶
　　(田湟中此則昌為以班超/留屯書不予超之專留也)¶
地震○秋七月詔以上林池籞賦與貧民集覽(上林池/籞上林)¶
(注見秦始皇二十六年池/籞注見宣帝地節三年)¶
　　書法(元帝之篇書以公田及苑振業貧民矣於是/復書志仁民也故通鑑不書綱目特書之)¶
　　發明(文王之囿方七十里與民同之自後世開廣/苑囿而後貧民失職今章帝初元首以上林)¶
<pb:KR2o0020_WYG_019-3a>¶
　　(池籞賦與貧民亦足見以有餘/補不足之意矣書以美之宜也)¶
○八月有星孛于天市○哀牢王反郡兵擊斬之質實¶
(一綂志云哀牢古國名本西南徼外之地漢武帝於此/置不韋縣屬益州郡東漢永平初置瀾滄郡尋改永昌)¶
(郡治不韋統不韋哀牢愽南等八縣蜀漢及晉仍為永/昌郡唐屬姚州都督府後為南詔䝉氏所據歴叚氏髙)¶
(氏皆為永昌府元初於永昌立三千户所𨽻大理萬戸/府至元間置永昌州尋陞為府𨽻大理路及置金齒等)¶
(處宣撫司治於此本朝初仍置府又立金齒衛/尋省府以金齒衛為軍民指揮使司𨽻雲南道)¶
(丁/丑)二年春三月詔三公紏非法¶
　(詔曰貴戚奢縱無度有司莫舉三公/並宜明糾非法在事者備為之禁)¶
<pb:KR2o0020_WYG_019-3b>¶
罷伊吾盧屯兵匈奴復守其地質實(伊吾盧屯注見明/帝永平十四年)¶
　　書法(特筆也其特筆何/虜所必争地也)¶
○夏四月還坐楚淮陽事徙者四百餘家○大旱¶
　(上欲封爵諸舅太后不聽㑹大旱言事者以為不封/外戚之故太后詔曰王氏五侯同日俱封黄霧四塞)¶
　(不聞澍雨之應夫外戚貴盛鮮不傾覆故先帝防慎/舅氏不令在樞機之位又言我子不當與先帝子等)¶
　(今有司奈何欲以馬氏比隂氏乎吾夙夜累息常恐/虧先后之法有毛髪之罪吾不釋言之不捨晝夜而)¶
　(親屬犯之不止治喪起墳又不時覺是吾言之不立/而耳目之塞也吾為天下母而身服大練食不求甘)¶
　(左右但著帛布無香薰之飾者欲身率下也以為外/親見之當傷心自敕但笑言太后素好儉前過濯龍)¶
<pb:KR2o0020_WYG_019-4a>¶
　(門上見外家問起居者車如流水馬如㳺龍蒼頭衣/緑褠領袖正白顧視御者不及逺矣故不加譴怒但)¶
　(絶嵗用冀以黙愧其心猶懈怠無憂國忘家之慮知/臣莫若君況親屬乎吾豈可上負先帝之㫖下虧先)¶
　(人之德重襲西京敗亡之禍哉帝省詔悲歎復重請/之太后曰吾豈徒欲獲謙讓之名而使帝受不外施)¶
　(之嫌哉髙祖約無軍功不侯今馬氏無功於國豈得/與隂郭中興之后等邪常觀富貴之家祿位重疊猶)¶
　(再實之木其根必傷吾計之熟矣勿有疑也夫至孝/之行安親為上今數遭變異榖價數倍憂惶晝夜不)¶
　(安坐臥而欲先營外家之封違慈母之拳拳乎若隂/陽調和邊境清静然後行子之志吾但當含飴弄孫)¶
　(不能復關政矣上乃止太后嘗詔三輔諸馬昬親有/屬託郡縣干亂吏治者以法聞其有謙素義行者輒)¶
　(假借温言賞以財位其美車服不遵法度者便絶屬/籍遣歸田里於是内外從化被服如一置織室蠶於)¶
<pb:KR2o0020_WYG_019-4b>¶
　(濯龍中數徃觀視以為娛樂常與帝言政事及教授/小王論語經書述叙平生雍和終日馬廖上疏曰昔)¶
　(元帝罷服官成帝御浣衣哀帝去樂府然而侈費不/息至於衰亂者百姓從行不從言也夫改政移風必)¶
　(有其本傳曰吳王好劍客百姓多創瘢楚王好細腰/宫中多餓死長安語曰城中好高結四方髙一尺城)¶
　(中好廣眉四方且半額城中好大袖四方全匹帛斯/言如戲有切事實前下制度未㡬後稍不行雖或吏)¶
　(不奉法良由慢起京師今陞下素簡所安發自聖性/誠令斯事一竟則四海誦德聲薰天地神明可通況)¶
　(於行令乎太/后深納之)集覽(濯龍門上濯龍殿名殿門之上綠/褠褠當作鞲蔡邕獨斷曰董偃青)¶
　(鞲綠幘崔豹古今注韜&KR0008;衣也乘輿進食者服之徐/氏曰&KR0008;揎衣袖蓋以韋韜其袖恐汚食飲假借温言)¶
　(假借並去聲以温和好語褒美之織室前書有東織/西織屬少府平帝改置織室服官注見元帝初元元)¶
<pb:KR2o0020_WYG_019-5a>¶
　(年齊三服官吳王好劍客百姓多創瘢吳王春秋吳/公子光也僭號稱王劍客謂專設諸輩光皆善客待)¶
　(之故百姓亦多以劍相擊刺而有創瘢創讀曰瘡刀/所傷也瘢痕也楚王好細腰宫中多餓死楚王春秋)¶
　(楚靈王圍也墨子曰楚王好細腰而國人多餓死戰/國䇿莫敖子華對威王曰昔者先君靈王好小腰楚)¶
　(士約食馮而能立式而能起髙結結讀曰髻束髪也/四方全匹帛古者製帛長丈八尺曰匹言城外四方)¶
　(皆効為大袖将費帛全匹也未㡬後稍不行馬廖本/傳注劉貢父曰案文有未㡬字則不當更有後字盖)¶
　(本是復/字也)正誤(綠褠今按褠單衣也故云衣去聲時蒼/頭必多未必皆以韋韜袖楚王好細腰)¶
　(今按墨子亦云靈王好細腰而國多餓/人此言宫中多餓死恐但謂婦女耳)¶
詔齊國省冰紈方空縠集覽(詔齊國省氷紈方空縠本/紀注紈素色氷言色鮮潔)¶
<pb:KR2o0020_WYG_019-5b>¶
(如氷也縠紗也方空言紗薄如空即今方目/紗也前書齊有三服官今詔齊國簡省之)○燒當羌¶
反秋八月遣将軍馬防校尉耿恭擊之質實(燒當羌注/見桓帝中)¶
(元二年馬防扶風/茂陵人援之子)¶
　(第五倫上䟽曰貴戚可封侯以富之不當任以職事/何者繩以法則傷恩私以親則違憲馬防今當西征)¶
　(臣以太后恩仁陛下至孝恐/卒有纎介難為意愛帝不從)¶
冬十二月有星孛于紫宫¶
(戊/寅)三年春宗祀明堂○馬防耿恭擊羌大破之詔徴防¶
還下恭獄免其官¶
<pb:KR2o0020_WYG_019-6a>¶
　(馬防既徴還留恭擊餘宼所降凡十三種數萬人以/言事忤防監營謁者承㫖奏㳟不憂軍事坐徴下獄)¶
　(免/官)¶
　　書法(於是恭以言事忤防監營謁者承望劾恭恭/為無罪明矣綱目上書擊羌大破之下書下)¶
　　(恭獄免其官病帝也明德太后痛抑馬氏而小人/謟附已如此則以帝欲尊重舅家之意有以來之)¶
　　(也/)¶
　　發明(光武明謹政體總攬權綱未嘗假借戚里至/顯宗承統尤切加謹是以建武永平之間政)¶
　　(事清明為中興首肅宗繼之雖寛大長者有光前/烈而馬防外戚浸失初意前此大旱之時嘗欲封)¶
　　(爵諸舅賴太后不從而止未幾遂以馬防偕耿恭/将兵擊羌雖曰幸而成功然防甫召還㳟以罪免)¶
<pb:KR2o0020_WYG_019-6b>¶
　　(至冬則防進位車騎矣同功異賞豈無其説蓋恭/以言事忤防有司承望風肯上亦不察而罪之爾)¶
　　(然則外家之勢比先朝為如何耶綱目書防恭擊/羌破之詔徴防還下恭獄免官則恭有功無罪曉)¶
　　(然甚明固已不待參考而後知其為防所陷矣末/年馬氏少衰而竇氏遂熾肅宗之政若此孰謂其)¶
　　(果優於/先帝乎)¶
三月立貴人竇氏為皇后¶
　(后勲之/女也)質實(竇勲扶風平陵/人融之孫也)¶
夏四月罷治虖沱石臼河考異(提要漏/治字)¶
　(初顯宗之世治虖沱石臼河從都慮至羊腸倉欲令/通漕連年無成死者不可勝算帝以謁者鄧訓監領)¶
<pb:KR2o0020_WYG_019-7a>¶
　(其事訓考量&KR1357;括知其難成具以上言詔罷其役更/用驢輦嵗省費億萬計全活數千人訓禹之子也)¶
　集覽(都慮河經行地名慮音閭考量&KR1357;括考/究量度也&KR1357;亦括也&KR1357;括撮其要領也)質實(虖/沱)¶
　(河名注見帝𤣥更始二年羊/腸坂名注見周安王十六年)¶
冬十二月以馬防為車騎将軍○有司奏遣諸王歸國¶
不許¶
　(上性篤愛不忍與諸/弟乖離故皆留京師)¶
　　發明(既不許矣而猶書之者/所以著上之友愛也)¶
(己/夘)四年春二月太尉融卒○夏四月立子慶為皇太子¶
<pb:KR2o0020_WYG_019-7b>¶
○五月封馬廖等為列侯以特進就第考異(馬廖上亦/漏舅字)¶
　(有司請封諸舅帝以天下豐稔方垂無事從之太后/聞之曰吾少壮時但慕竹帛志不顧命今雖已老猶)¶
　(戒之在得故日夜惕厲思自降損何意老志不從萬/年之日長恨矣廖等辭讓不許乃受爵而辭位許之)¶
　(皆以特/進就第)集覽(方垂方謂四方也垂逺邊也日夜惕厲/書冏命篇&KR0502;惕惟厲中夜以興思免厥)¶
　(愆注言常悚懼危厲夜半/以起思所以兔其愆咎)¶
以鮑昱為太尉桓虞為司徒質實(鮑昱上黨屯/留人永之子)○六月¶
皇太后馬氏崩¶
　(帝既為太后所養專以馬氏為外家故賈貴人不登/極位親族無受寵滎者及大后崩但加貴人王赤綬)¶
<pb:KR2o0020_WYG_019-8a>¶
　(安車一駟宫人二百雜/帛黄金錢二千萬而已)¶
秋七月葬明德皇后○冬十一月詔諸儒㑹白虎觀議¶
五經異同¶
　(楊終言章句之徒破壊大體宜如宣帝石渠故事永/為後世則詔太常将大夫博士郎官及諸儒㑹白虎)¶
　(觀議五經同異使五官中郎将魏應承制問侍中淳/于恭奏帝親稱制臨决作白虎議奏丁鴻樓望成封)¶
　(桓郁班固賈逵及廣平/王羡皆與固超之兄也)集覽(章句之徒注見明帝永/平二年石渠故事注見)¶
　(宣帝甘露三年白虎觀在北宫承制問承奉制詔以/問議五經事白虎議奏今白虎通是山堂考索曰白)¶
　(虎議奏凡四十篇今所存本乃四十四卷篇首於爵/終於嫁娶大扺皆引經斷論却無稱制臨决之語)¶
<pb:KR2o0020_WYG_019-8b>¶
　質實(楊終蜀郡成都人魏應任城人淳于恭北海淳/于人丁鴻潁川定陵人樓望雍邱人桓郁沛郡)¶
　(龍亢人榮之子班固安陵人賈逵平/陵人廣平國名注見武帝元狩四年)¶
　　書法(宣帝之篇嘗書會石渠講五經矣/於是再見其再見何嘉尊經也)¶
(庚/辰)五年春二月朔日食舉直言極諫¶
　(詔所舉以巖穴/為先勿取浮華)集覽(巖穴猶言林泉也謂士/之隠於巖穴之間者)¶
夏五月以直言士補外官¶
　(詔曰朕思遲直士側席異聞其先至者各以發憤吐/懣畧聞子大夫之志矣皆欲置於左右顧問省納建)¶
　(武詔書又曰堯試臣以職不直以言/語筆札今外官多曠並可以補任)集覽(思遲猶言/希望也遲)¶
<pb:KR2o0020_WYG_019-9a>¶
　(去聲緩而有所待也側席異聞側席為敬不敢正坐/也異聞前所罕聞者所以體貎賢良欲來規諫也子)¶
　(大夫顔師古曰子者人之嘉稱也大/夫掌顧問應對故舉其官而稱子焉)¶
　　書法(直書其事而貶義見矣綱目書日食三百六/十七而書舉士者五求言者三詳文帝二年)¶
　　(惜也帝之善未盡也是故上書徵有行義者下書/賜帛遣歸而昭帝之失見矣上書舉直言極諫下)¶
　　(書以直言士補外官/而章帝之失見矣)¶
　　發明(直言之士固當出入禁闥補過拾遺可也以/補外官毋乃憂其末而失其本乎直書于此)¶
　　(蓋譏/之爾)¶
太傅憙卒○遣弛刑義從就班超平西域¶
<pb:KR2o0020_WYG_019-9b>¶
　(班超欲遂平西域上疏請兵曰西域諸國莫不向化/唯焉耆龜兹獨未服從今宜拜龜兹侍子白霸為其)¶
　(國王以歩騎數百送之與諸國連兵嵗月之間龜兹/可禽以夷狄攻夷狄計之善者也莎車疏勒田地肥)¶
　(廣草木饒衍不比燉煌鄯善間兵可不費中國而糧/食自足臣超區區特䝉神靈竊冀未便僵仆目見西)¶
　(域平定陛下舉萬年之觴薦勲祖廟布大喜於天下/書奏帝知其功可成議欲給兵平陵徐幹上疏願奮)¶
　(身佐超帝以幹為假司馬将弛刑及義從千餘人就/超先是莎車以為漢兵不出遂降於龜兹而疏勒都)¶
　(尉番辰亦叛超遂與幹擊番辰大破之欲進攻龜兹/以烏孫兵彊宜因其力乃上言烏孫大國控弦十萬)¶
　(可遣使招慰與/其合力帝納之)集覽(莎車注見武帝元鼎二年竊冀/未便僵仆私竊冀望我未必便)¶
　(死弛刑注見光武建武二十六年義從西/羌種名居湟中番辰姓名史炤曰番音潘)質實(平陵/縣名)¶
<pb:KR2o0020_WYG_019-10a>¶
　(注見新莽/地皇三年)¶
(辛/巳)六年夏六月太尉昱卒○是月晦日食○秋七月以¶
鄧彪為太尉質實(鄧彪南陽/新野人)○以亷范為蜀郡太守¶
　(成都民物豐盛邑宇逼側舊制禁民夜作以防火災/而更相隠蔽燒者日屬范乃毁削先令但嚴使儲水)¶
　(而已百姓以為便歌之曰廉叔度來/何暮不禁火民安作昔無襦今五袴)集覽(民安作作/則䕶反)¶
　質實(廉范字叔/度杜陵人)¶
　　書法(中興太守可稱者前書杜詩張堪第五倫矣/於是復書亷范皆良吏也自是以至漢末裴)¶
　　(潜張嶷其庶幾焉若夫祝良李固張/綱獨以能平盗賊稱則所遇之異也)¶
<pb:KR2o0020_WYG_019-10b>¶
(壬/午)七年春正月沛王輔等來朝¶
　(帝以諸王將入朝遣謁者賜貂裘食物珍果又使大/鴻臚持節郊迎帝親自循行邸第豫設帷牀錢帛器)¶
　(物無不充備既至詔沛濟南東平中山王賛拜不名/升殿乃拜上親答之毎入宫輙以輦迎至省閣乃下)¶
　(上為之興席改容皇后親拜/於内皆鞠躬辭謝不自安)集覽(沛濟南東平中山/王按東漢紀云沛)¶
　(王名輔濟南王名康東平王名/蒼中山王名焉俱光武之子也)¶
三月歸國詔留東平王蒼於京師¶
　　書法(未有書留者書留東平/王蒼特筆也交予之)¶
○夏六月廢太子慶為清河王立子肇為皇太子¶
<pb:KR2o0020_WYG_019-11a>¶
　(初帝納扶風宋楊二女為貴人大貴人生太子慶梁/竦二女亦為貴人小貴人生皇子肇竇皇后無子養)¶
　(肇為子謀䧟宋氏誣言欲為厭勝之術乃廢慶為清/河王以肇為皇太子出宋貴人使小黄門蔡倫案之)¶
　(皆飲藥自殺慶時雖㓜亦知避嫌畏禍言不敢及宋/氏帝更憐之敕皇后令衣服與太子齊等太子亦親)¶
　(愛慶入則同/室出則同輿)集覽(厭勝厭益渉反廣雅云厭者鎮/也小黄門注見武帝征和二年)質¶
　實(扶風郡名注見周顯王八年岐縣清河國/名注見安帝建光元年甘陵蔡倫桂陽人)¶
　　發明(太子慶以無罪見廢原於竇后之誣䧟也自/光武寵隂后而廢太子故肅宗踵而行之如)¶
　　(出一轍詒謀不足以詔後嗣服不/足以增光書之于冊皆可愧矣)¶
秋八月東平王蒼歸國¶
<pb:KR2o0020_WYG_019-11b>¶
　(有司復奏遣蒼歸國手詔蒼曰骨肉天性誠不以逺/近為親疎然數見顔色情重昔時念王乆勞思得還)¶
　(休欲署大鴻臚奏不忍下筆顧授小黄門中心/戀戀惻然不能言於是車駕祖送流涕而訣)集覽¶
　(顧授回視曰/顧付人曰授)¶
九月帝如偃師遂至河内質實(偃師縣名注見唐肅宗/至德二年河内郡名注)¶
(見桓帝延/熹九年)¶
　(詔曰車駕行秋稼觀收穫因渉郡界皆精騎輕行無/他輜重不得輙修道橋逺離城郭遣吏逄迎刺探起)¶
　(居出入前後以為煩擾動務/省約但患不能脱粟瓢飲耳)集覽(行秋稼行下孟反/廵視田禾也脱粟)¶
　(米之粗糲者僅脱去其殼也/瓢飲以瓢而飲不用噐皿也)¶
<pb:KR2o0020_WYG_019-12a>¶
　　書法(書遂至何逺也與書不至而/還者異矣詳明帝永平四年)¶
封蕭何末孫熊為鄼侯質實(鄼縣名注見/高帝六年)¶
　　書法(末孫何不得其世也成帝之篇嘗書封蕭何/六世孫喜為鄼侯矣於是再書嘉念功也蕭)¶
　　(何之後綱/目詳書之)¶
(癸/未)八年春正月東平王蒼卒¶
　(初帝欲為原陵顯節陵起縣邑蒼上疏諌曰竊見光/武皇帝躬履儉約之行深覩始終之分勤勤懇懇以)¶
　(葬制為言孝明皇帝大孝無違承奉遵行謙德之美/於斯為盛臣愚以園邑之興始自彊秦古者邱隴且)¶
　(不欲其著明豈况築郭邑建都郛哉上違先帝聖心/下造無益之功虚費國用動揺百姓非所以致和氣)¶
<pb:KR2o0020_WYG_019-12b>¶
　(祈豐年也陛下履有虞之至性追祖禰之深思臣蒼/誠傷二帝純德之美不暢於無窮也帝乃止自是朝)¶
　(廷毎有疑政輙驛使諮問蒼悉心以對皆見納用至/是薨諡曰獻中傅封上王自建武以來章奏並集覽)¶
　(焉/)質實(原陵注見光武建武中元二年/顯節陵注見明帝永平十八年)¶
下梁竦獄殺之¶
　(太子肇之立也梁氏私相慶皇后以是忌梁貴人數/譛之諸竇遂作飛書䧟竦以惡逆竦死獄中家徙九)¶
　(真兩貴人/皆以憂死)集覽(飛書注見桓帝延熹八年飛/章九真注見武帝元鼎六年)¶
馬廖馬防有罪免官就國¶
　(馬廖謹篤自守而性寛緩不能教勅子弟皆驕奢不/謹楊終與廖書戒之曰黄門郎年㓜血氣方盛既無)¶
<pb:KR2o0020_WYG_019-13a>¶
　(長君退讓之風而要結放縱無行之客覽念前往可/為寒心廖不能從防光大起第觀食客常數百人防)¶
　(又多牧馬畜賦歛羌胡帝數加譴敕禁遏甚備由是/權勢稍損賔客亦衰廖子豫投書怨誹於是有司并)¶
　(奏防光兄弟悉免就國詔曰舅氏一門俱就國封四/時陵廟無助祭先后者朕甚傷之其令許侯思慕田)¶
　(廬以慰朕渭陽之情光比防稍為謹宻故帝特留之/後復有詔還廖京師諸馬既得罪竇氏益貴盛皇后)¶
　(兄憲弟篤喜交通賔客第五倫上疏曰竇憲椒房之/親典司禁兵出入省闥年盛志美卑讓樂善然諸出)¶
　(入貴戚者類多瑕釁禁錮之人尤少守約安貧之節/更相販賣雲集其門蓋驕佚所從生也三輔論議者)¶
　(至云以貴戚廢錮當復以貴戚浣濯之猶觧酲當以/酒也臣愚願陛下中宫嚴敕憲等閉門自守無妄交)¶
　(通士大夫防其未萌令憲永保福禄此臣之所至願/也憲以賤直請奪沁水公主園田主逼畏不敢計後)¶
<pb:KR2o0020_WYG_019-13b>¶
　(帝出過園指以問憲憲隂喝不得對後發覺帝大怒/召憲切責曰深思前過奪主田園時何用愈趙高指)¶
　(鹿為馬久念使人驚怖貴主尚見枉奪况小民哉國/家棄憲如孤雛腐䑕耳憲大懼皇后為毁服深謝良)¶
　(久乃得觧使以田還主司馬公曰人臣之罪莫大於/欺罔是以明君疾之孝章責憲善矣然卒不能罪憲)¶
　(則姦臣安所懲哉夫人主之於臣下患在不知其姦/茍或知之而不能討彼知其不足畏也則放縱而無)¶
　(所顧矣是故知善而不能用知/惡而不能去人主之深戒也)集覽(長君謂后父馬/援也長音展兩)¶
　(反許侯謂馬光也封於許渭陽之情秦國風詩我送/舅氏曰至渭陽案春秋傳晉獻公烝於齊姜生秦穆)¶
　(夫人太子申生娶犬戎胡姬生重耳小戎子生夷吾/驪姬生奚齊其娣生卓子驪姬譛申生申生自殺又)¶
　(譛二公子二公子皆出奔獻公卒奚齊卓子繼立皆/為大夫里克所弑秦穆公納夷吾是為惠公卒子圉)¶
<pb:KR2o0020_WYG_019-14a>¶
　(立是為懐公立之明年秦穆公又召重耳而納之是/為文公文公秦康公之舅也時康公為太子其母穆)¶
　(姬已卒康公送其舅於渭陽念母之不見别其舅而/懐思焉渭水名注見髙帝五年秦時都雍至渭之陽)¶
　(者盖東行送之於咸陽之地椒房注見昭帝始元四/年省闥注見武帝後元二年禁闥沁水公主明帝女)¶
　(也沁水注見隋煬帝大業四年隂喝顔師古曰隂喝/猶噎塞也隂於禁反喝一介反何用愈趙髙指鹿為)¶
　(馬用猶以也愈猶差也指鹿為馬事在秦二世三/年毁服毀滅損也皇后自貶降故自損其衣服)正¶
　誤(長君退讓之風今按文帝立竇皇后后弟廣國與/兄長君厚賜田宅家於長安周勃灌嬰等為選士)¶
　(之有節行者與居兩人由此為退讓君子不敢以尊/貴驕人今馬廖等皆太后兄故楊終引竇長君為比)¶
　(非指援也隂喝今按隂如字喝許曷切訶也亦作愒/史記恐愒諸侯謂相恐脇也何用愈趙髙今按愈猶)¶
<pb:KR2o0020_WYG_019-14b>¶
　(勝也言與/趙髙等也)¶
下雒陽令周紆獄尋赦出之¶
　(周紆為雒陽令下車先問大姓主名吏數閭里豪彊/以對紆厲聲曰本問貴戚若馬竇等軰豈能知賣菜)¶
　(傭乎於是部吏争以激切為事貴戚跼蹐京師肅清/竇篤夜至止姦亭亭長㧞劍肆詈詔遣劍㦸士收紆)¶
　(送廷尉詔獄/數日貰出之)集覽(周紆紆邕俱反字或作䊸跼蹐跼/亦作局其欲反曲也蹐井亦反累)¶
　(足也如踧踖然詩正月謂天葢髙不敢不局謂地葢/厚不敢不蹐箋云局蹐者天髙而有雷霆地厚而有)¶
　(䧟淪上下皆可畏怖/貰出貰布夜反赦也)質實(周紆下邳人雒陽縣/名注見周顯王三年)¶
以班超為西域将兵長史¶
<pb:KR2o0020_WYG_019-15a>¶
　(帝拜班超為将兵長史以徐幹為軍司馬别遣衛侯/李邑䕶送烏孫使者邑到于窴不敢前因上書陳西)¶
　(域之功不可成又盛毁超擁愛妻拘愛子安樂外國/無内顧心超聞之歎曰身非曽參而有三至之讒恐)¶
　(見疑於當時矣遂去其妻帝知超忠乃切責邑令詣/超受節度超即遣邑将烏孫侍子還京師幹謂超曰)¶
　(邑前毁君欲敗西域今何不縁詔書留之更遣他吏/送侍子乎超曰是何言之陋也以邑毁超故今遣之)¶
　(内省不疚何䘏人言/快意留之非忠臣也)集覧(三至之讒有與曽參同姓/名者殺人人告其母母不)¶
　(信三至而後信之内省不疚語内省不疚夫/何憂何懼注疚病也自省無罪惡無可憂懼)¶
以鄭𢎞為大司農¶
　(舊交趾貢獻皆從東冶汎海沈溺相繼𢎞奏開零陵/桂陽嶠道自是夷通在職二年所省以億萬訃遭天)¶
<pb:KR2o0020_WYG_019-15b>¶
　(下旱邊方有警民食不足而帑藏殷積𢎞/又奏宜省貢獻減徭費以利饑民帝從之)集覽(嶠道/注見)¶
　(光武建武十/九年嶠南)質實(零陵郡名注見武帝元鼎五年桂/陽郡名注同上年一統志云東冶)¶
　(漢之縣名屬㑹稽郡漢末改曰東侯官呉屬建安郡/晉析置原豐縣為晉安郡治隋開皇中始改原豐為)¶
　(閩縣五代時閩改長樂縣宋復為閩縣元仍舊本朝/因之為福州府治所仍屬馬鄭𢎞泰山剛人昌之弟)¶
(甲/申)元和元年夏六月詔議貢舉法¶
　(陳事者多言郡國貢舉率非功次故守職益懈而吏/事寖疏詔公卿朝臣議大鴻臚韋彪曰夫國以簡賢)¶
　(為務賢以孝行為首是以求忠臣必於孝子之門夫/人才行少能相兼是以孟公綽優於趙魏老不可以)¶
　(為滕薛大夫忠孝之人持心近厚鍜鍊之吏持心近/薄士宜以才行為先不可純以閥閲然其要歸在於)¶
<pb:KR2o0020_WYG_019-16a>¶
　(選二千石二千石賢則貢舉皆得其人矣彪又上疏/曰天下樞要在於尚書而間者多從郎官超升此位)¶
　(雖曉習文法長於應對然察察小慧類無大能宜/鑒嗇夫㨗給之對深思絳侯木訥之功帝皆納之)集¶
　覽(孟公綽優於趙魏老不可以為滕薛大夫見語憲/問篇嗇夫㨗給事見文帝三年絳侯木訥絳侯周)¶
　(勃也高帝拜為将軍定三秦攻項籍擊&KR0391;/荼以功封侯食絳邑木訥注見惠帝二年)質實(韋彪/扶風)¶
　(平陵人賢/之曾孫)¶
秋七月詔禁治獄慘酷者¶
　(詔曰律云掠者唯得榜笞立又令丙箠長短有數自/往者大獄以來掠者多酷鉆鑚之屬慘苦無極念其)¶
　(痛毒怵然動心宜及/秋冬治獄明為其禁)集覽(掠者唯得榜笞立劉伯荘/曰掠音亮考掠也榜音彭)¶
<pb:KR2o0020_WYG_019-16b>¶
　(字或從手即笞也榜笞輕刑也應受榜笞者以一人/背之令其立而受刑令丙為篇之次也前書音義曰)¶
　(令有先後有令甲令乙令丙箠長短有數箠主蘂反/扑撻之具漢景定箠令箠長五尺其本大一寸末薄)¶
　(半寸竹也皆平其節當笞者笞臀畢一罪乃更人鈷/鑚鉆通作鉗其廉反鑚作喚反倉頡篇曰鉗&KR0898;也&KR0898;)¶
　(從蓋反説文在項曰鉗在足曰/&KR0898;鑚臏刑也鑚去其膝蓋骨)¶
　　書法(景帝之世書詔治獄者務先寛於是再見/然帝之寛厚長者又有大過於景帝者矣)¶
八月太尉彪罷以鄭𢎞為太尉○帝南廵¶
　(詔所經道上郡縣無得設儲跱命司空自将徒/支拄橋梁有遣使奉迎探知起居二千石當坐)集覽¶
　(設儲跱儲陳如反積也跱通作偫音丈紀反具也顔/師古曰設儲跱豫備噐物也自将徒攴拄橋梁自将)¶
<pb:KR2o0020_WYG_019-17a>¶
　(親自将領也徒供徭作者支通作枝捍也拄通作柱/音冢與反撑也小柱為枝爾雅隄謂之梁拄梁即橋)¶
　(也凡橋有木梁石梁/舟梁皆謂之橋耳)正誤(自将徒今按不必言司空/親自将徒此但謂官司自)¶
　(備工徒修理/不役民夫耳)¶
冬十月至宛以朱暉為尚書僕射¶
　(暉嘗為臨淮太守有善政民歌之曰彊直自遂南陽/朱季吏畏其威民懐其惠時坐法免家居故上召而)¶
　(用之後尚書張林上言縣官經用不足宜自煮鹽修/均輸法暉曰王制天子不言有無諸侯不言多寡食)¶
　(禄之家不得與百姓争利均輸之法與賈販無異鹽/利歸官則下民窮怨誠非明主所宜行帝怒切責諸)¶
　(尚書暉等皆自繫獄三日詔敕出之曰國家樂聞駮/議黄髪無愆詔書過耳何故自繫暉因稱病篤不肯)¶
<pb:KR2o0020_WYG_019-17b>¶
　(復署議尚書令以下惶怖謂暉曰今臨得譴讓奈何/稱病暉曰行年八十䝉恩得在機宻當以死報若心)¶
　(知不可而順㫖靁同負臣子之義遂閉口不復言諸/尚書共劾奏暉帝寝其事詔直事郎問暉起居太醫)¶
　(視疾太官賜/食暉乃起謝)集覽(南陽朱季朱暉字文季故曰朱季/南陽郡宛邑人黄髪猶言黄耇也)¶
　(皆老人之稱謂白髪落而更生黄者署議署謂簽名/也靁同靁古雷字雷同附和之義也雷震驚百里而)¶
　(百里一同故事無可否而同之者謂之雷同記曲禮/曰無雷同注雷之發聲物無不同時應者人之言當)¶
　(各由已不當然也楚辭九辨世雷同而炫/燿兮文公集註雷聲相似有同無異也)正誤(黄髪/無愆)¶
　(今按書秦誓尚猷詢兹黄髪則罔所愆註黄髪賢老/也言謀于黄髪之人則行事無所過詔意則謂朱暉)¶
　(等賢老之/人無過也)質實(宛縣名注見周赧王十七年臨/淮郡名注見新莽天鳯四年)¶
<pb:KR2o0020_WYG_019-18a>¶
十一月還宫○以孔僖為蘭臺令史¶
　(魯國孔僖涿郡崔駰同遊大學相與論武帝始崇聖/道號勝文景及後恣已忘其前善鄰房生上書告駰)¶
　(僖誹謗先帝刺譏當世事下有司僖以書自訟曰凡/言誹謗者謂實無此事而虚加誣之也至如孝武皇)¶
　(帝政之美惡顯在漢史是為直説書傳實事非虚謗/也夫帝者為善為惡天下莫不知斯皆有以致之故)¶
　(不可以誅於人也陛下即位以來政教未過德澤有/加臣等獨何譏刺哉假使所非實是則固應悛改儻)¶
　(其不當亦宜含容又何罪焉臣等受戮死即死耳顧/天下之人必回視易慮以此事闚陛下心自今以後)¶
　(茍見不可之事終莫復言者矣齊桓公親掦其先君/之惡以唱管仲然後羣臣得盡其心今陛下乃欲為)¶
　(十世之武帝逺諱實事豈不與桓公異哉臣恐卒然/䝉枉不得自叙使後世論者擅以陛下有所比方寧)¶
<pb:KR2o0020_WYG_019-18b>¶
　(可復使子孫追掩之乎謹詣闕伏待/重誅書奏詔勿問拜僖蘭臺令史)集覽(已忘其前/善為句孔)¶
　(僖傳作忘其前之為善注武帝末年好神仙征伐四/夷信巫蠱户口減半鄰房生房太學中房舍也生太)¶
　(學中生員也其鄰房之生姓梁名郁親揚其先君之/惡以唱管仲唱導引之義齊襄公醉殺魯桓公通其)¶
　(夫人殺誅不當滛於婦人數欺大臣羣弟恐禍及故/次弟紏奔魯管仲傅之次弟小白奔莒後公孫無知)¶
　(弑襄公高國隂召小白於莒魯亦送紏而使管仲遮/莒道射中小白帶鈎小白先入得立是為桓公遂厚)¶
　(禮管仲以為大夫此是親揚先君之惡以唱率管仲/也蘭臺漢官儀曰御史臺率執憲中司朝會獨坐内)¶
　(掌蘭臺督諸州刺史又百官表御/史中丞在殿中蘭臺掌圖籍秘書)正誤(及後恣已忘/其前善今按)¶
　(及後恣已四字當為一句言恣其已之欲也親揚其/先君之惡以唱管仲今按集覽援引雖詳而不見親)¶
<pb:KR2o0020_WYG_019-19a>¶
　(揚其惡之事國語魯荘公束縛管仲以與齊桓公公/迎而問焉曰昔吾先君襄公築臺以為高位田狩罼)¶
　(弋不聼國政卑聖侮士而唯女是崇食必粱肉衣必/文繡戎士凍餒是以國家不日引不月長恐宗廟之)¶
　(不掃除社稷之不血食敢問為此/若何管仲乃對以致霸之術云云)¶
　　書法(一令史耳何/以書録賢也)¶
賜毛義鄭均榖各千斛¶
　(廬江毛義東平鄭均皆以行義稱於鄉里南陽張奉/慕義名往候之坐定而府檄適至以義守安陽令義)¶
　(奉檄而入喜動顔色奉心賤之辭去後義母死徴辟/皆不至奉乃歎曰賢者固不可測往日之喜乃為親)¶
　(屈也均兄為縣吏頗受禮遺均諫不聽乃脱身為傭/嵗餘得錢帛歸以與兄曰物盡可復得為吏坐贓終)¶
<pb:KR2o0020_WYG_019-19b>¶
　(身損棄兄感其言遂為廉潔均仕為尚書免歸帝下/詔褒寵義均賜米各千斛常以八月長吏問起居皆)¶
　(賜牛/酒)質實(廬江郡名注見景帝四年東平國名注見/獻帝興平元年南陽郡名注見秦二世二)¶
　(年一綂志云安陽漢之縣名屬漢中郡晉改安康縣/屬魏興郡南齊屬安康郡隋屬西城郡唐置西安州)¶
　(貞觀初州廢屬金州至徳初改為漢隂縣宋因之紹/興初徙治新店元省入金州本朝復置改屬漢中府)¶
　　書法(嘉賞善也終綱目書賜榖二是年齊甲/戌年魏常珍皆美也賜民榖不與焉)¶
詔除妖惡禁錮者¶
　(詔曰往者妖言大獄所及廣逺一人犯罪禁至三屬/如有賢才没齒無用朕甚憐之諸以前妖惡禁錮者)¶
　(皆蠲/除之)集覽(徃者妖言大獄明帝時楚王英與顔忠等/造圖書謀逆禁錮禁止錮塞其仕進之路)¶
<pb:KR2o0020_WYG_019-20a>¶
(乙/酉)二年春正月詔賜民胎養榖著為令¶
　(詔曰諸懐&KR1494;者賜胎養榖人三/斛復其夫勿算一嵗著為令)集覽(復其夫勿算一/嵗復注見高帝)¶
　(五年勿算注見/宣帝地節三年)¶
　　書法(漢初書令民産子復勿事志仁政也/髙帝七年於是復見帝誠長者矣)¶
詔戒俗吏矯飾者¶
　(詔曰俗吏矯飾外貌似是而非朕甚饜之甚苦之安/静之吏悃愊無華日計不足月計有餘如襄城令劉)¶
　(方吏民同聲謂之不煩雖未有他異斯亦殆近之矣/夫以苛為察以刻為明以輕為德以重為威四者或)¶
　(興則下有怨心吾詔書數下冠蓋接道而吏不/加治民或失職其咎安在勉思舊令稱朕意焉)集覽¶
<pb:KR2o0020_WYG_019-20b>¶
　(悃愊無華悃苦本反愊拍逼反顔師/古曰悃愊至誠也無華不事文采也)質實(襄城縣名/注見周赧)¶
　(王十/五年)¶
二月行四分厯¶
　(太初厯施行百有餘年厯稍後天上/命編訢等綜校作四分厯施行之)集覽(綜校錯綜/而校正之)¶
帝東廵¶
　(帝之為太子也受書於汝南張酺至是東廵酺為東/郡太守帝幸東郡引酺及門生掾吏會庭中先備弟)¶
　(子之儀使酺講尚書一篇然後修君臣之禮行過任/城幸鄭均舍賜尚書禄以終其身時人號為白衣尚)¶
　(書/)質實(汝南郡名注見光武建武十九年東郡注見/光武建武八年任城國名注見明帝永平十)¶
<pb:KR2o0020_WYG_019-21a>¶
　(三/年)¶
耕於定陶柴吿岱宗宗祀明堂三月至魯祠孔子¶
　(帝祠孔子及七十二弟子於闕里作六代之樂大㑹/孔氏男子六十二人帝謂孔僖曰今日之㑹寧於卿)¶
　(宗有光榮乎對曰臣聞明王聖主莫不尊師貴道今/陛下親屈萬乘辱臨敝里此乃崇禮先師增輝聖德)¶
　(非臣家之私榮也帝大笑曰非聖/者子孫焉有斯言乎拜僖即中)集覽(柴告岱宗柴/告燔柴祭天)¶
　(告至也岱宗泰山也為四岳所宗故曰岱宗爾雅祭/天曰燔柴天高不可逹故燔柴以祭之庶高煙上通)¶
　(也書舜典至於岱宗柴馬融曰祭時積柴加牲其上/而燔之先登於位告于天也闕里括地志云兖州曲)¶
　(阜縣魯城西南三里有闕里其中有孔子宅從征記/云闕里背洙面泗即此也案孔子生在鄒長徙曲阜)¶
<pb:KR2o0020_WYG_019-21b>¶
　(仍號闕里素王記事云廟東南三里一本作南十里/有二石闕蓋里門也因名闕里六代之樂周六代樂)¶
　(記雲門黄帝樂也言其徳如雲之所出民得以有族/類咸池堯樂也堯能禪舜均刑法以儀民言其德無)¶
　(所不施大韶舜樂也言其德能紹堯大夏禹樂也禹/治水敷土言其德能大中國大濩湯樂也言湯以寛)¶
　(治民其德能使天下得其所大武武/王樂也武王伐紂言其德能成武功)質實(定陶縣名/注見秦二)¶
　(世二年一統志云闕里在兖州府曲阜縣西二里魯/城内即孔子所居之里按世家孔子卒諸儒講禮鄉)¶
　(飲酒大射於孔子家族氏因以為齋藏孔子衣冠琴/瑟車書至漢景帝時魯共王好治宫室壊孔子舊宅)¶
　(以廣其居聞金石絲竹之音乃不敢壊於壁中得古/文經傳又高帝過闕里以大牢祀孔子皆此今為宣)¶
　(聖/廟)¶
<pb:KR2o0020_WYG_019-22a>¶
至東平祠獻王陵質實(東平國注見獻帝興平元年獻/王陵在兗州府東平州北&KR0008;山)¶
(上/)¶
　(帝至東平追念獻王謂其諸子曰思其人至其鄉其/處在其人亡因泣下沾襟遂幸獻王陵祠以太牢親)¶
　(拜祠坐哭泣盡哀獻王之歸國也驃騎府吏丁牧周/栩以王愛賢下士不忍去遂為王家大夫數十年事)¶
　(祖及孫帝聞之皆/引見擢為議郎)集覽(栩况/羽反)¶
夏四月還宫假于祖禰集覽(還宫假于祖禰還讀曰旋/返也東廵而返記王制歸)¶
(假于祖禰假通作格書舜典歸格于藝祖用特蔡氏傳/曰格至也至于廟而祭告也特特牲也謂一牛也古者)¶
(君将出必吿于祖禰歸又至其廟而告/之孝子不忍死其親出告返靣之義也)¶
<pb:KR2o0020_WYG_019-22b>¶
　　書法(綱目書廵二十九始皇五武帝七煬帝三帝/亦三書焉而書辭之詳亦莫如四君者然始)¶
　　(皇武帝誇功德求神僊煬帝盛儀衛矜服逺皆奢/欲之所發也唯帝則舉古典崇先聖文治彬彬視)¶
　　(三君天淵矣故還宫未有書/假于祖禰者於是備書之)¶
○秋七月詔定律毋以十一月十二月報囚¶
　(詔曰春秋重三正慎三微其定律無以十/一月十二月報囚止用冬初十月而已)集覽(春秋/重三)¶
　(正慎三微春秋於春毎月書王或書王正月或書王/二月或書王三月三正者天地人之正所以冇三者)¶
　(由有三微之月王者所當奉而成之禮記曰正朔三/而改文質再而復三微者三正之始萬物皆微物色)¶
　(不同故王者取法焉十一月陽氣始施於黄泉之下/色皆赤赤者陽氣故周為天正色尚赤十二月萬物)¶
<pb:KR2o0020_WYG_019-23a>¶
　(始芽而色白白者隂氣故殷為地正色尚白正月萬/物莩甲而出其色皆黒人得加功展業故夏為人正)¶
　(色尚黑王者扶微理弱奉承之義毋以十一月十二/月報囚毋禁止之也論囚曰報謂冬至之後有順陽)¶
　(&KR0135;生之文無鞫獄斷刑之政又詔曰立春不/以報囚謂立春陽氣至可以施生故不論囚)¶
冬南單于與北單于戰破之考異(南上漏匈奴二字一/本北單于作北匈奴)¶
　(北匈奴衰耗黨衆離畔南部攻其前丁零宼其後鮮/卑擊其左西域侵其右不復自立乃逺引而去至是)¶
　(南單于與戰於涿邪山斬獲而還武威太守孟雲上/言北虜前既和親而南部復往抄掠北單于謂漢欺)¶
　(之謀欲犯塞謂宜還南所掠以慰安之詔百官議鄭/𢎞第五倫等以為不可桓虞袁安等以為當與之虞)¶
　(延斥𢎞倫亦變色司𨽻舉奏𢎞等皆免冠謝詔報曰/事以議從策由衆定誾誾侃侃得禮之容寑黙抑心)¶
<pb:KR2o0020_WYG_019-23b>¶
　(非朝廷福君何尤而深謝其各冠履帝乃下詔曰江/海所以能長百川者以其下之也今與匈奴君臣分)¶
　(定貢獻累至豈宜違信自受其曲其敕度遼及中郎/将倍雇南部所得生口以還北虜其南部斬首獲生)¶
　(計功受賞/如常科)集覽(度遼将/軍吳棠)正誤(度遼今按後漢書南匃/奴傳明帝永平八年始)¶
　(置度遼營以吳棠行度遼将軍事章帝建初七年坐/事免以張掖太守鄧鴻為之和帝永元二年鴻遷大)¶
　(鴻臚以皇甫稜為之今章帝/元和二年敕度遼則鄧鴻也)質實(涿邪山注見明帝/永平十六年武威)¶
　(郡名注見光武建武十年袁安/汝南汝陽人虞延陳留東昏人)¶
　　書法(蠻夷相攻不書此何/以書戰勝受漢賞也)¶
(丙/戌)三年春正月詔嬰兒無親屬及有子不能養者廪給¶
<pb:KR2o0020_WYG_019-24a>¶
之¶
　　書法(志仁政也故通鑑/不書綱目特書之)¶
　　發明(肅宗之治自初元以來如以園籞與民禁治/獄&KR0228;酷除妖惡禁錮廪膽貧民賜胎養榖之)¶
　　(類無非善政可紀之實至是又詔廪給嬰兒班班/見於史册綱目書之足以繼美文景光増前烈嗚)¶
　　(呼自是而後/漢治其衰矣)¶
○帝北廵耕于懐質實(懐縣名注見/周顯王六年)¶
　(敕侍御史司空曰方春所過無得有所伐殺/車可以引避引避之騑馬可輟解輟觧之)集覽(騑/馬)¶
　(記曲禮注疏車有一轅四馬中兩馬夾/轅名服馬兩邊者名騑馬一名驂馬)¶
<pb:KR2o0020_WYG_019-24b>¶
三月還宫○夏四月收太尉𢎞印綬𢎞自繫獄出之而¶
卒¶
　(鄭𢎞數陳竇憲權埶太盛奏憲黨張林楊光貪殘吏/與光舊因以告之憲奏𢎞漏泄宻事帝詰讓𢎞收印)¶
　(綬𢎞自詣廷尉詔敕出之因乞骸骨歸未許病篤上/書曰竇憲姦惡貫天逹地海内疑惑謂憲何術以迷)¶
　(主上近日王氏之禍昞然可見陛下處天子之尊保/萬世之祚而信讒佞之臣不計存亡之機臣雖命在)¶
　(晷刻死不忘忠願陛下誅四凶之罪以厭人/鬼憤結之望帝省章遣醫視𢎞病比至已薨)¶
　　書法(凡書收某印綬皆無罪之辭也是故收董賢/印綬不書收竇憲印綬不書收侯覽印綬不)¶
　　(書/)¶
<pb:KR2o0020_WYG_019-25a>¶
以宋由為太尉○五月司空倫罷¶
　(第五倫以老病乞身賜䇿罷以二千石俸終其身倫/奉公盡節言事無所依違性質慤少文采在位以貞)¶
　(白稱或問倫曰公有私乎對曰昔人冇與吾千里馬/者吾雖不受每三公有所選舉心不能忘而亦終不)¶
　(用也吾兄子病一夜十往退而安寝吾子有疾雖不/省視而竟夕不眠若是者豈可謂無私乎程子曰兄)¶
　(弟之子猶子也而倫視之有異焉是/即私矣何待安寝與否然後為私乎)集覽(貞白貞/潔精白)¶
以袁安為司空○燒當羌反¶
　(燒當羌迷吾及其弟號吾宼隴西郡兵追獲之號吾/曰誠得生歸必不復犯塞太守張紆放遣之羌即觧)¶
　(散/)集覽(迷吾須/良之孫)正誤(迷吾今按須當作滇後漢書滇/良燒當之𤣥孫子滇吾滇吾子)¶
<pb:KR2o0020_WYG_019-25b>¶
　(東吾東吾諸弟迷吾/等則滇良之孫也)¶
疏勒王忠詐降班超斬之質實(疏勒國名注見唐/高宗調露元年)¶
　(南道/遂通)¶
詔侍中曹褒定漢禮¶
　(博士曹褒請著漢禮班固以為宜廣集諸儒其議得/失帝曰諺言作舍道邊三年不成㑹禮之家名為聚)¶
　(訟互生疑異筆不得下昔堯作大章一夔足矣乃拜/褒侍中授以叔孫通漢儀十二篇曰此制散略多不)¶
　(合經今宜依禮/條正使可施行)集覽(作舍道邊三年不成謂彼是此/非故久而無成也詩小旻篇如)¶
　(彼築室于道謀是用不潰于成文公集傳曰古語云/作舍道邊三年不成蓋出於此㑹禮之家名為聚訟)¶
<pb:KR2o0020_WYG_019-26a>¶
　(㑹聚議禮之家相争不定也堯作大章一夔足矣記/樂記曰舜作五絃之琴以歌南風夔始制樂以賞諸)¶
　(侯又曰大章章之也注䕫舜時典樂者也大章堯樂/名言堯德章明也周禮闕之或作大卷列子黄帝篇)¶
　(堯使&KR0490;典樂擊石拊石百獸率舞又按吕氏春秋魯/哀公問於孔子曰樂止䕫一足矣言堯之樂官止一)¶
　(䕫而已羣書考索亦載吕氏春秋堯命&KR0490;為樂邱郊/山林溪石之音拊石擊石以象上帝玉磬之音按五)¶
　(絃之琴作為十五絃命之曰大章孔子家語五帝德/篇宰我請問帝堯孔子曰髙辛氏之子曰陶唐夔龍)¶
　(典樂王肅注云舜時&KR0490;典樂龍作納言然則堯時龍/亦典樂者也案此説則非止一䕫矣亦與樂記不同)¶
　正誤(堯作大章一䕫足矣今按堯時䕫已典樂舜盖/申命之耳自書稱伯夷讓于䕫龍後世多連言)¶
　(之未必龍亦典樂/書曰龍作納言)¶
<pb:KR2o0020_WYG_019-26b>¶
(丁/亥)章和元年春三月䕶羌校尉傅育擊羌敗死○夏六¶
月司徒虞免以袁安為司徒任隗為司空質實(任隗南/陽宛人)¶
(光之/子)○秋鮮卑擊北匈奴斬優留單于¶
　　書法(蠻夷相攻不書此其書何受漢賞也據宋意/書北匈奴自書大入雲中猾夏多矣於是鮮)¶
　　(卑斬之中/國之幸也)¶
　䕶羌校尉張紆擊羌斬其帥迷吾其子迷唐據大小¶
榆谷以叛集覽(大小榆谷正義曰榆溪名括/地志云西羌中冇大小榆谷)質實(一綂/志云)¶
(榆谷在臨洮府蘭縣西一百里有大小榆谷漢西/羌居此縁山濵水以廣田畜故致强大常雄諸種)○改¶
<pb:KR2o0020_WYG_019-27a>¶
元¶
　(是時屢有嘉瑞言者咸以為美遂詔改元章和太尉/掾何敞獨惡之謂宋由袁安曰夫瑞應依德而至災)¶
　(異縁政而生今異鳥翔於殿屋怪草/生於庭際不可不察由安懼不敢答)質實(何敞平/陵人)¶
　　書法(改元不書改此何以書譏信諛也是故漢好/言者之諛而改章和則書改元魏惑謙之之)¶
　　(誕而改真君則書改元隋信袁充之/誣而改仁夀則書改元皆譏之也)¶
八月晦日食考異(提要漏/晦字)○北匈奴五十八部來降¶
曹褒奏所撰制度¶
　(曹褒依凖舊典雜以五經䜟記之文撰次天子至於/庶人冠婚吉凶終始制度凡百五十篇奏之帝以衆)¶
<pb:KR2o0020_WYG_019-27b>¶
　(論難一故但納之/不復令有司平奏)質實(曹褒魯/國薛人)¶
　　書法(制度何前所詔定禮也然則曷為不以禮書/之不成之為禮也雜以䜟記是可以為禮乎)¶
　　(書曰所撰制度以為徒褒之所撰云耳是故不成/之為禮則曹褒前書定禮而後書所撰制度茍成)¶
　　(之為禮則張説前書定禮而/後書開元禮成二十一年)¶
　　發明(去年方書詔曹褒定漢禮今年已書奏所撰/制度何其易耶夫以先漢禮儀定於叔孫後)¶
　　(漢儀禮定於曹褒一代大典乃出此/二人之手其得失固自不言可知矣)¶
班超發諸國兵擊莎車降之¶
　(班超發于窴諸國兵二萬人擊莎車龜兹王發温宿/等兵合五萬人救之超曰今兵少不敵可各散去湏)¶
<pb:KR2o0020_WYG_019-28a>¶
　(夜皷聲而發隂緩所得生口龜兹王聞之自以萬騎/於西界遮超温宿王将八千騎於東界徼于寘超知)¶
　(二虜已出宻召諸部勒兵雞鳴馳赴莎車營胡大驚/亂犇走莎車遂降龜兹等各退散自是威震西域)¶
　集覽(温宿西域小國名徼/于窴徼伊消反遮也)質實(于窴西域國名注見/武帝元狩元年龜兹)¶
　(西域國名注見光武建武二十二年/莎車西域國名注見武帝元鼎二年)¶
(戊/子)二年春正月濟南王康中山王焉來朝¶
　(上篤於親親故二王入朝特加恩寵及諸昆弟不遣/就國賞賜過度倉帑為虚何敞奏記宋由曰比年水)¶
　(旱公私屈竭此實損膳節用之時而賞賚過度損耗/國資夫公家之用皆百姓之力明君賜賚宜有品制)¶
　(忠臣受賞亦應有度明公位尊任重責大憂深宜先/正已以率羣下還所得賜因陳得失奏王侯就國除)¶
<pb:KR2o0020_WYG_019-28b>¶
　(苑囿之禁節省浮費賑䘏窮孤則恩澤下暢黎庶悦/豫矣由不能用尚書宋意上疏曰陛下隆寵諸王禮)¶
　(敬過度春秋之義諸父昆弟無所不臣所以尊尊卑/卑彊榦弜枝者也西平王羡等久磐京邑驕奢僣擬)¶
　(損上下之序失君臣之正宜割情不/忍以義斷恩發遣歸藩以塞衆望)集覽(羡以淺反/西平王名)¶
　正誤(西平王羡今按漢/書無音當如字讀)質實(宋意南陽/安衆人)¶
帝崩¶
　(年三十一遺詔無起寝廟一如先帝法制范曄曰魏/文帝稱明帝察察章帝長者章帝素知人厭苛切事)¶
　(從寛厚盡心孝道平徭簡賦而民頼其慶又體/之以忠恕文之以禮樂謂之長者不亦宜乎)集覽¶
　(察察老子曰俗人察察我獨悶悶又曰其政悶悶其/民醇醇其政察察其民缺缺林希逸口義曰悶悶不)¶
<pb:KR2o0020_WYG_019-29a>¶
　(作聰明察/察煩碎也)¶
　　書法(賀善賛曰章帝之篇綱目書詔十六為愛民/恤刑而發者十可謂仁厚之主矣而又垂意)¶
　　(禮樂尊師重學其失者獨廢太子殺/梁竦二事耳所謂白璧之㣲瑕也)¶
太子肇即位¶
　(年十/嵗)¶
尊皇后曰皇太后○三月葬敬陵質實(一綂志云敬陵/在河南府城東)¶
(南/)○太后臨朝¶
　(竇憲以侍中内斡機宻出宣詔命弟篤景瓌皆在親/要崔駰以書戒憲曰傳曰生而富者驕生而貴者傲)¶
<pb:KR2o0020_WYG_019-29b>¶
　(生富貴而能不驕傲者未之有也昔馮野王稱為賢/臣近隂衛尉克己復禮終受多福外戚所以獲譏於)¶
　(時垂愆於後者蓋在滿而不挹位有餘而仁不足漢/興外家二十保族全身四人而已書曰鑒于有殷可)¶
　(不慎/哉)集覽(内斡機宻斡與筦通注見成帝陽朔二年/筦執樞機馮野王字君卿宣元時人隂衛)¶
　(尉隂皇后弟隂興也鑒于有殷謂當以前人為監戒/也周書召誥不可不監于有殷曰惟不敬厥徳乃早)¶
　(墜厥/命)質實(竇憲平陵人/融之曾孫)¶
以鄧彪為太傅録尚書事百官總已以聽¶
　(竇憲以彪有義讓先帝所敬而仁厚委隨故尊崇之/其所施為輒外令彪奏内白太后事無不從彪在位)¶
　(修身而已不能有所匡正憲性果急睚眦之怨莫不/報復以韓紆嘗劾父勲獄令客斬紆子以首祭勲冡)¶
<pb:KR2o0020_WYG_019-30a>¶
　集覽(委隨委曲/隨從也)¶
　　書法(哀帝之篇王莽秉政嘗書百官總已以聽矣/於是再見則竇憲意也竇憲以彪仁厚委隨)¶
　　(故尊崇之得以自恣彪雖有愧此名而視莽駿之/專則異矣終綱目書百官總已以聽三王莽鄧彪)¶
　　(楊駿惟鄧/彪無責焉)¶
　　發明(百官總已以聽此古冢宰代其君諒闈之任/也鄧彪何人乃敢當此其實竇憲隆以虚名)¶
　　(使之為己利爾新莽假此以移漢祚鄧彪假此以/附權姦為惡不同同歸於亂綱目書之皆不没其)¶
　　(實亦所以/垂世鑒也)¶
諸王始就國¶
<pb:KR2o0020_WYG_019-30b>¶
　　書法(書始何著章帝之友愛也先是有司奏遣諸/王不許至是而後始就國帝之友愛蓋終其)¶
　　(身/焉)¶
○夏四月以遺詔罷鹽鐵之禁○旱○冬十月侍中竇¶
憲殺都鄉侯暢太后以憲為車騎将軍使擊北匈奴以¶
贖罪考證(當加舅於侍中之上○謹按几例曰凡親/戚貴重者書其屬以著與政之禍後倣此)¶
　(北匈奴饑亂降南部者嵗數千人南單于上言宜出/兵討伐破北成南令漢家長無北念太后以示耿秉)¶
　(秉言可討太后欲從之尚書宋意上書曰戎狄簡賤/禮義無有上下彊者為雄弱者屈服漢興以來征伐)¶
　(數矣其所克獲曽不補害光武皇帝因其來降覊縻/畜養邉民得生勞役休息於兹四十餘年矣今鮮卑)¶
<pb:KR2o0020_WYG_019-31a>¶
　(奉順斬獲萬數中國坐享大功而百姓不知其勞盖/鮮卑侵伐匈奴正是利其抄掠及歸功聖朝實由貪)¶
　(得重賞今若聽南虜還都北庭則不得不禁制鮮卑/鮮卑外失暴掠内無功賞豺狼貪婪必為邊患今北)¶
　(虜西遁請求和親宜因其歸附以為外扞若引兵費/賦以順南虜則坐失上畧去安即危矣㑹都鄉侯暢)¶
　(來弔國憂太后數召見之竇憲懼暢分宫省之權遣/客刺殺暢於屯衛之中而歸罪於暢弟剛使侍御史)¶
　(與青州刺史雜考之尚書韓稜以為賊在京師不宜/捨近問逺恐為姦臣所笑何敞説宋由曰敞備數服)¶
　(肱職典賊曹欲親至發所以糾其變而二府執事以/為故事三公不與盜賊敞請獨奏案之於是推舉具)¶
　(得事實太后怒閉憲於内宫憲懼誅因自求擊匈奴/以贖死乃以憲為車騎将軍執金吾耿秉為副發兵)¶
　(伐北/匈奴)集覽(貪婪河内之北謂貪曰婪音盧含反離騒/經衆皆競進以貪婪文公集註受財曰貪)¶
<pb:KR2o0020_WYG_019-31b>¶
　(愛食曰婪婪與惏通左傳貪惏無厭杜預注方言殺/人而取其財曰惏賊曹職主盜賊者親至發所發所)¶
　(者謂此事發覺之處所/二府丞相府御史府)質實(一統志云都鄉漢之縣/名屬涿郡東漢末廢之)¶
　(故城在順天府涿州西北又名西鄉/城韓稜舞陽人耿秉茂陵人國之子)¶
　　書法(前書太后臨朝矣以鄧彪為太傅以遺詔罷/鹽鐵皆太后所以也此書以竇憲為将軍可)¶
　　(矣再書太后以者何譏私也殺都鄉侯而以/為将軍刑賞兩失之矣北匈奴書擊已降也)¶
　　發明(竇憲以凶險之資行盜賊之計&KR0439;殺列侯於/屯衛之中又從而歸罪他人洎朝論不容推)¶
　　(舉得實始正主名盍即致于重辟以正王誅既不/能然乃聽其以擊虜自詭烏有假天討之威驅無)¶
　　(辜之民置之鋒鏑之下以為罪人逃死之地哉憲/之桀逆固自不可勝誅然主之於内以成其惡者)¶
<pb:KR2o0020_WYG_019-32a>¶
　　(誰實尸之故綱目特正其本不曰憲請北伐而曰/太后以為将軍使擊匈奴曰以曰使而後責始有)¶
　　(歸此蓋推原禍端之論/為後世母后之戒也噫)¶
以鄧訓為䕶羌校尉擊迷唐破之¶
　(公卿舉鄧訓代張紆迷唐率兵來脇小月氏胡訓擁/衛胡令不得戰議者咸以羌胡相攻縣官之利不宜)¶
　(禁䕶訓曰張紆失信衆羌大動今因其廹急以德懐/之庶能有用遂開城悉驅羣胡妻子内之嚴兵守衛)¶
　(羌即觧去由是湟中諸胡皆言漢家常欲闘我曹今/鄧使君待我以恩信乃是得父母也咸歡喜叩頭曰)¶
　(唯使君所命訓遂撫養教諭莫不感悦賞賂諸羌使/相招誘號吾将其種人八百户來降訓因發秦胡羌)¶
　(兵掩擊迷唐破之迷唐/乃去大小榆衆悉離散)集覽(號吾燒當羌種/也迷吾之弟)質實(鄧/訓)¶
<pb:KR2o0020_WYG_019-32b>¶
　(南陽新□/人禹之子)¶
(己/丑)孝和皇帝永元元年春鄧訓掩擊迷唐大破之諸羌¶
來降¶
　(迷唐欲復歸故地鄧訓發湟中六千人縫革船置箄/上渡河掩擊大破之一種殆盡迷唐收餘衆西徙千)¶
　(餘里燒當豪帥稽顙歸死餘皆欵塞納質於是訓綏/接歸附威信大行遂罷屯兵唯置弛刑徒二千餘人)¶
　(屯田修/塢壁)集覽(箄音排編竹木以浮水上納質國弱懼/其侵伐令子及貴臣往為質此質如字)¶
　(讀塢壁城牆也通/俗文曰營居曰塢)正誤(納質今按/質當音致)¶
下尚書僕射郅夀吏夀自殺¶
<pb:KR2o0020_WYG_019-33a>¶
　(竇憲將行公卿詣朝堂上書諌以為匈奴不犯邊塞/而無故勞師逺渉捐費國用徼功萬里非社稷之計)¶
　(書連上輙寢宋由諸卿稍自引止唯袁安任隗免冠/固爭前後十上衆皆危懼安隗正色自若侍御史魯)¶
　(恭上疏曰萬民者天之所生天愛其所生猶父母愛/其子一物有不得其所者則天氣為之舛錯况於人)¶
　(乎故愛民者必有天報夫戎狄者四方之異氣也與/鳥獸無别是以聖王之制覊縻不絶而已今匈奴逺)¶
　(藏去塞數千里而欲乗其虚耗利其㣲弱是非義之/所出也今始徴發而大司農調度不足上下相迫民)¶
　(間之急亦已甚矣羣僚百姓咸曰不可陛下獨奈何/以一人之計棄萬人之命不恤其言乎上觀天心下)¶
　(察人志足以知事之得失臣恐中國不為中國豈徒/匈奴而已哉太后不聽又詔使者為篤景起&KR0008;第侍)¶
　(御史何敞上疏曰今匈奴無逆節之罪漢朝無可慙/之耻而盛春東作興動大役復為篤景繕修館第彌)¶
<pb:KR2o0020_WYG_019-33b>¶
　(街絶里非所以垂令德示無窮也宜且罷工匠以憂/邊恤民書奏不省竇憲嘗使門生齎書詣尚書僕射)¶
　(郅夀有所請託夀送詔獄上書陳憲驕恣引王莽以/誡國家又因朝㑹厲音正色譏憲等以伐匈奴起第)¶
　(宅事憲怒䧟夀以誹謗下吏當誅敞上疏曰夀機宻/近臣匡救為職若懐黙不言其罪當誅今夀違衆正)¶
　(義以安宗廟豈其私邪忠臣盡節以死為歸臣誠不/欲聖朝行誹謗之誅以杜塞忠直垂譏無窮夀得减)¶
　(死徙合浦/未行自殺)集覽(篤景竇憲二弟合浦注/見光武建武十六年)質實(魯恭平/陵人)¶
　　書法(於是竇憲專横夀數言之憲遂䧟以誹謗何/敞疏論得减死徙合浦未行自殺則其不書)¶
　　(减死徙何甚漢也書曰下郅夀吏/夀自殺若死於獄然所以甚之也)¶
　　發明(郅夀下吏不書有罪則其無辜為甚明前此/肅宗朝書詔收太尉𢎞印綬𢎞自繫獄出之)¶
<pb:KR2o0020_WYG_019-34a>¶
　　(而卒事亦類此皆以忤憲故也夫以肅宗之明使/竇憲得肆其姦則㓜冲之主将若之何此固郅夀)¶
　　(之所不得免而君子則/深為肅宗追惜者也)¶
夏六月竇憲擊北匈奴大破之登燕然山刻石勒功而¶
還¶
　(竇憲耿秉出朔方塞與北單于戰於稽落山大破之/單于遁走斬獲甚衆降二十餘萬人出塞三千餘里)¶
　(登燕然山命中䕶軍班固刻石勒功紀漢威德而還/遣司馬吳氾奉金帛遺北單于於西海上以詔致賜)¶
　(單于稽/首拜受)集覽(稽落山匈奴中山在燕然山南/燕然山注見武帝征和三年)質實(一/綂)¶
　(志云燕然山去韃靼國之塞三千餘里後漢車騎将/軍竇憲率羌胡兵出塞與匈奴戰於稽落山大破之)¶
<pb:KR2o0020_WYG_019-34b>¶
　(斬獲甚衆憲遂登此山勒石紀功令班固銘曰鑠王/師兮征荒裔勦凶虐兮截海外夐其邈兮亘地界封)¶
　(神邱兮建隆嵑熙/帝載兮振萬世)¶
　　書法(書勒功何竇憲汏也故不書/紀漢威德所以專罪憲也)¶
　　發明(刻石燕然世之馳志撫掌者率喜談而樂道/之綱目書此亦予之乎夫侵鎬及方至於涇)¶
　　(陽六月之所以薄伐然且盡境而還此固詩人之/所美也北匃奴自肅宗以來綱目未嘗書其犯邊)¶
　　(今竇憲乃以盛夏興師攻無罪之虜出塞至於三/千餘里掲地書之不没其實正以著其窮追逺討)¶
　　(之罪曰擊而不曰伐亦以見師出無名之失要在/學者比而觀之則得其宜矣後三年書擊北匈奴)¶
　　(於金微山/其義亦然)¶
<pb:KR2o0020_WYG_019-35a>¶
秋七月㑹稽山崩質實(一綂志云㑹稽古地名禹㑹諸/侯于此計功命曰㑹稽少康封)¶
(少子無餘於㑹稽以奉禹祀號曰于越春秋戰國時為/越國後為楚所併秦滅楚置㑹稽郡治於吳此地屬焉)¶
(東漢順帝時始以吳置吳郡而徙㑹稽郡治山隂晉為/㑹稽國咸和中改㑹為鄶劉宋置東揚州領㑹稽等五)¶
(郡隋初郡廢改東揚為吳州治㑹稽縣大業初改越州/尋為㑹稽郡唐初復置越州天寳初改㑹稽郡乾元初)¶
(復為越州置浙東觀察使治於越廣明初陞義勝軍乾/寧中改鎮東軍五代錢氏以越為東都宋仍為越州紹)¶
(興初始陞紹興府元改紹興路/本朝復為紹興府𨽻浙江道)○九月以竇憲為大将¶
軍考異(按封拜例曰凡以親戚貴重者書其屬則此當/如王鳯等書舅竇憲據建寧二年書以董貴人)¶
(兄子重為五官中郎将永興二年書封乳母馬惠子初/為列侯重以貴人兄子初以乳母之子尚書其屬則此)¶
<pb:KR2o0020_WYG_019-35b>¶
(條不書舅傳/録闕漏耳)¶
　(舊大将軍位在三公下至是詔憲位次太𫝊下三公/上竇氏兄弟驕縱而景尤甚奴客奪人財貨簒取罪)¶
　(人妻畧婦女擅發縁邊突騎袁安劾景擅發邊兵驚/惑吏民二千石不待符信輙承景檄當伏顯誅又奏)¶
　(司𨽻校尉河南尹阿附貴戚不舉劾請免官案罪並/寝不報瓌獨好經書節約自修尚書何敞上封事曰)¶
　(愛而不教終至凶戻猶饑而食之以毒適所以害之/也伏見大将軍憲兄弟專朝虐用百姓奢侈僣偪誅)¶
　(戮無罪臣敞區區誠不欲上令皇太后損文母之號/陛下有誓泉之譏下使憲等得長保其福祐駙馬都)¶
　(尉瓌比請退身願抑家權可與參謀聽順其意誠宗/廟至計竇氏之福時濟南王康尊貴驕甚憲乃白出)¶
　(敞為濟南太傅康有違失敞輒諌争康/雖不能從然素敬重敞無所嫌牾焉)集覽(突騎注/見帝𤣥)¶
<pb:KR2o0020_WYG_019-36a>¶
　(更始二年瓌竇憲弟僣偪記雜記曰君子上不僣上/下不偪下注不過奢以僣上不過儉以偪下偪迫也)¶
　(誓泉之譏春秋鄭荘公母武姜謀弑荘公公與母誓/曰不及黄泉無相見也嫌牾牾與忤同五故反逆也)¶
大水¶
(庚/寅)二年春二月日食○竇憲遣兵復取伊吾地車師遣¶
子入侍質實(伊吾屯名注見明帝永平十四年/車師國名注見武帝元鼎元年)¶
　　書法(伊吾盧地於/是三書矣)¶
○月氏遣使奉獻¶
　(初月氏求尚公主班超拒還其使由是怨恨遣其副/王謝将兵七萬攻超超衆少皆大恐超曰月氏兵雖)¶
<pb:KR2o0020_WYG_019-36b>¶
　(多然數千里踰蔥嶺來非有運輸何足憂邪但當收/榖堅守彼饑窮自降不過數十日决矣謝攻不下抄)¶
　(掠無所得超度其必從龜兹求食乃遣兵數百於東/界要之謝果遣騎賂龜兹伏兵遮擊盡殺之持其首)¶
　(示謝謝大驚請罪/由是嵗奉貢獻)集覽(副王謝謝副王之名副王猶/禆王也漢書匈奴傳注索隐)¶
　(曰禆副也音頻移反顔師古曰禆王小王也若禆将/然蔥嶺西域傳自玉門陽闗出西域有兩道南道西)¶
　(踰蔥嶺則出大月氏安息北道西踰蔥嶺則出大宛/康居奄蔡西河舊事云蔥嶺西域國名在天竺東其)¶
　(山高大上悉生/蔥故名蔥嶺)質實(月氏西戎國名注見武帝元朔/三年蔥嶺西域國名注見武帝)¶
　(元鼎二年龜兹西域國名/注見光武建武二十二年)¶
封齊武王孫無忌為齊王威為北海王¶
<pb:KR2o0020_WYG_019-37a>¶
　(初北海哀王無後肅宗以齊武王首/創大業遺詔令復二國至是皆封)質實(齊國名注/見桓帝永)¶
　(康元年青州北海/國名注同上年)¶
秋七月竇憲出屯凉州質實(凉州注見唐中/宗景龍二年)○九月北¶
匈奴欵塞求朝冬竇憲遣使迎之復遣兵襲擊破之¶
　(北單于遣使欵塞稱臣欲入朝見憲遣班固迎之㑹/南單于求滅北庭憲復遣中郎将耿譚将騎出塞襲)¶
　(擊北單于單于被創僅而得免南部/黨衆益盛領户三萬四千勝兵五萬)集覽(北庭注見/武帝元狩)¶
　(四年/王庭)¶
　　書法(求朝順節也迎之復擊之/直書其事貶意自見矣)¶
<pb:KR2o0020_WYG_019-37b>¶
　　發明(欵塞求朝夷狄之向化也既書遣使迎之又/書遣兵襲擊破之則詐謀為益甚矣竇憲專)¶
　　(兵所為如此漢/朝尚可立國乎)¶
(辛/卯)三年春正月帝冠¶
　(始用曹褒新禮擢/褒監羽林左騎)¶
二月竇憲遣兵擊北匈奴於金微山大破之單于走死¶
　(竇憲以北匈奴微弱欲遂滅之遣左校尉耿䕫圍北/單于於金微山大破之獲其母閼氏名王已下五千)¶
　(餘級單于逃走不知所在出塞五千/餘里而還自漢出師所未嘗至也)質實(一綂志云/耿䕫扶風)¶
　(茂陵人國之子金微山在/韃靼國之塞可五千餘里)¶
<pb:KR2o0020_WYG_019-38a>¶
竇憲殺尚書僕射樂恢¶
　(竇憲以耿䕫任尚為爪牙鄧叠郭璜為心腹班固傅/毅典文章刺史守令多出其門賦歛吏民共為賂遺)¶
　(袁安任隗舉奏貶四十餘人竇氏大恨但安隗素行/高未有以害之尚書僕射樂恢上疏曰陛下富於春)¶
　(秋纂承大業諸舅不宜斡正王室示天下之私若上/能以義自割下能以謙自引則四舅可長保爵土之)¶
　(榮而皇太后永無慙負宗廟之憂矣書奏不省恢乞/骸骨歸憲風州郡迫脇恢飲藥死於是朝臣震慴無)¶
　(敢違者袁安以天子㓜弱外戚擅權毎朝㑹進見及/與公卿言國家事未嘗不喑嗚流涕天子大臣皆恃)¶
　(頼/之)集覽(斡正王室斡與筦同如淖齒管齊李兑管趙/之管史記注管典也典齊趙之權也戰國䇿)¶
　(注管管榷之管言專之也喑嗚啼極無聲袁安/本傳作噫嗚史炤曰噫音醫嗚一故反歎傷貎)質實¶
<pb:KR2o0020_WYG_019-38b>¶
　(傅毅茂陵人/樂恢長陵人)¶
　　書法(於是恢諌用諸舅書奏不省乞骸骨歸憲風/州郡迫恢飲藥死直書竇憲殺之明微也綱)¶
　　(目修而亂/賊懼矣)¶
　　發明(憲自北伐之後擅權自恣不復知有朝廷故/綱目書遣兵取伊吾地者憲也書遣使迎北)¶
　　(匈奴者亦憲也書遣兵擊北匈奴者又憲也夫以/征伐大權初無朝命而憲專輒行之今又賊殺尚)¶
　　(書官長其罪當如何哉前史雖述憲風迫而死然/尢未正其名至綱目始書憲殺而後其罪益著况)¶
　　(樂恢已乞骸去國而綱目特舉其官者正以著恢/不失其職重憲之罪爾噫凶于而家害于而國漢)¶
　　(氏之不亡/豈非幸歟)¶
<pb:KR2o0020_WYG_019-39a>¶
冬十月帝如長安竇憲來㑹¶
　(帝幸長安詔竇憲與車駕㑹長安憲至尚書以下議/欲拜之伏稱萬嵗尚書韓稜正色曰夫上交不謟下)¶
　(交不黷禮無人臣稱萬嵗之制議者皆慙而止左/丞王龍私奏記上牛酒於憲稜舉奏論為城旦)集¶
　覽(論為城旦論盧昆反議法也/城旦注見秦始皇三十四年)¶
　　書法(綱目書來朝多矣未有書來㑹者書來㑹何/憲不臣也書來㑹而憲之氣燄可見矣自元)¶
　　(年至此綱目所書災異外纔十三事而書竇憲者/八往往皆斥名之惡專也自是一書竇憲還京師)¶
　　(而隨以伏/誅書矣)¶
　　發明(憲亽臣也天子遊幸則當朝于在所而書曰/來㑹者所以著其權勢之盛若敵國云爾履)¶
<pb:KR2o0020_WYG_019-39b>¶
　　(霜堅氷可/不畏哉)¶
龜兹姑墨温宿諸國來降質實(姑墨國名注見安帝延/光三年温宿國名注見)¶
(章帝章/和七年)○十二月以班超為西域都䕶騎都尉○帝還¶
宫¶
(壬/辰)四年春正月立北匈奴於除鞬為單于¶
　(初北單于既亡其弟於除鞬自立遣使欵塞竇憲請/立為單于置中郎将領䕶如南單于故事事下公卿)¶
　(議袁安任隗以為光武招懷南虜非謂可永安内地/正以權時之算可得捍禦北狄故也今宜令南單于)¶
　(反北庭領降衆無縁復更立於除鞬以増國費安又/獨上封事曰南單于屯先父舉衆歸德四十餘年屯)¶
<pb:KR2o0020_WYG_019-40a>¶
　(又首唱大謀空盡北虜輟而弗圗更立新降以一朝/之計違三世之規失信所養建立無功百蠻不敢復)¶
　(保誓矣况烏桓鮮卑新殺北單于今立其弟豈不懐/怨且漢故事供給南單于費直嵗一億九十餘萬西)¶
　(域嵗七千四百八十萬今北庭彌遠其費過倍是乃/空盡天下而非建䇿之要也詔下其議安又與憲更)¶
　(相難折憲負埶驕訐稱光武誅韓歆戴渉故事安終/不移然上竟從憲䇿初廬江周榮辟袁安府安舉奏)¶
　(竇景及争立北單于事皆榮所具草竇氏客脇榮曰/竇氏悍士刺客滿城中謹備之矣榮曰榮江准孤生)¶
　(得備宰士縱為所害誠所甘心因敕妻子若卒/遇飛禍無得殯殮冀以區區腐身覺悟朝廷)集覽¶
　(於除鞬單于之名也鞬居言反領䕶統領保䕶之屯/先父屯單于名其先父名比光武建武二十四年匈)¶
　(奴南邊八部立比為南單于欵塞稱藩辟袁安府辟/音璧除也除用周榮在袁安幕府宰士注見新莽地)¶
<pb:KR2o0020_WYG_019-40b>¶
　(皇二年甘心封禪書世主莫/不甘心焉注謂心甘美也)¶
三月司徒安卒以丁鴻為司徒○夏四月竇憲還京師¶
　　書法(乗輿書還憲還耳何以書憲/伉也儼然君矣故特書還)¶
○六月朔日食¶
　(丁鴻上疏曰昔諸吕握權綂嗣幾移哀平之末廟不/血食今天下逺近惶怖承㫖背王室向私門上威損)¶
　(下權盛人道悖於下効驗見於天雖有隠謀神照其/情垂象見戒以告人君禁微則易救末則難恩不忍)¶
　(誨義不忍割去事之徵未然之明鏡也夫天不可以/不剛不剛則三光不明王不可以不彊不彊則宰牧)¶
　(從横宜因大變改/正匡失以塞天意)集覽(去事已/往之事)¶
<pb:KR2o0020_WYG_019-41a>¶
地震○旱蝗○大将軍竇憲伏誅¶
　(竇氏父子兄弟並為卿校充滿朝廷鄧疊及弟磊母/元與憲壻郭舉及父璜共相交結舉得幸太后遂謀)¶
　(為逆帝知其謀而外臣莫由親接以鈎盾令鄭衆謹/敏有心幾不事豪黨遂與衆定議誅憲使清河王慶)¶
　(私求外戚傳夜獨内之明日幸北宫詔執金吾五校/尉勒兵屯衛南北宫閉城門收璜舉疊磊誅之收憲)¶
　(大将軍印綬更封冠軍侯與篤景瓌皆就國選嚴能/相迫令自殺初河南尹張酺數以正法繩景及竇氏)¶
　(敗酺上疏曰方憲等寵貴羣臣阿附唯恐不及今嚴/威既行皆言當死不復顧其前後臣伏見夏陽侯瓌)¶
　(毎存忠善檢敕賔客未嘗犯法臣聞王政骨肉之刑/有三宥之義過厚不過薄宜加貸宥以崇厚徳帝感)¶
　(其言由是瓌獨得全胡氏曰竇氏根據已生逆謀誠/欲誅之未易舉手和帝年纔十四乃能選用秘臣宻)¶
<pb:KR2o0020_WYG_019-41b>¶
　(求故事勒兵收捕中外肅清足以繼孝昭之烈矣所/可恨者三公不與大政而鄭衆有功由是宦者用權)¶
　(馴致亡漢可勝歎哉○竇氏宗族賔客皆免歸故郡/班固死獄中固嘗著漢書尚未就詔固女弟曹夀妻)¶
　(昭踵成之華嶠曰固之序事不激詭不抑抗贍而不/穢詳而有體使讀之者亹亹而不厭信哉其能成名)¶
　(也固譏司馬遷是非頗繆於聖人然其論議常排死/節否正直而不叙殺身成仁之為美則輕仁義賤守)¶
　(節甚矣○初竇憲納妻郡國皆有禮慶漢中郡當遣/吏户曹李卲諌曰竇将軍不修德禮而專權驕恣危)¶
　(亡可翹足而待願明府一心王室勿與交通太守固/遣之郃請自行遂所在遲留至扶風而憲就國凡交)¶
　(通者皆坐免太守獨不與焉○帝賜清河王慶奴婢/輿馬錢帛珍寳充牣其第慶或時不安帝朝夕問訊)¶
　(進膳藥所以垂意甚備慶亦小心恭孝自/以廢黜尤畏事慎法故能保其寵禄焉)集覽(弟磊/母元)¶
<pb:KR2o0020_WYG_019-42a>¶
　(疊之弟名磊其母名元鈎盾令百官表注中官所𨽻/其處在少府監典諸近池苑囿遊觀之處昭帝本紀)¶
　(耕於鈎盾弄田應劭曰鈎盾宦者近署也有心幾幾/讀作機關機也荘子天地篇有機械者必有機事有)¶
　(機事者必不機心機心存於胷中則純白不備外戚/傳句絶欲求問外戚故事冠軍侯南陽郡冠軍縣竇)¶
　(憲封邑也繩景繩彈治也以正法紏彈竇景三宥之/義注見唐中宗嗣聖七年馴致馴松倫反以漸而致)¶
　(曰馴致妻昭夀妻名昭所謂曹大家也注見後華嶠/姓名也華胡化反嶠渠廟反郃曷閤反史炤釋文音)¶
　(閤遲留並去聲遲緩而有所待/也留謂宿留亦有所湏待也)正誤(遲留今按只如/字讀謂遲緩淹)¶
　(留/也)質實(鄭衆南陽犨人冠軍縣名注見武帝元朔六/年張酺汝南細陽人夏陽縣名注見光武建)¶
　(武十年李/郃南鄭人)¶
<pb:KR2o0020_WYG_019-42b>¶
　　書法(於是收印綬遣就國迫令自殺耳書㐲誅何/正憲罪也綱目自殺書自殺迫之自殺書殺)¶
　　(當罪書/伏誅)¶
以宦者鄭衆為大長秋¶
　(帝䇿勲班賞衆毎辭多受少帝由是賢之/常與之議論政事宦官用權自此始矣)¶
　　書法(大長秋何宫閫職也以宦者為之常事爾何/以書賞功也自鄭衆與於大謀而宦者之權)¶
　　(盛矣漢室之禍/兆矣故謹書之)¶
　　發明(竇憲之誅鄭衆誠與其謀固當班賞然列爵/用事則非宦者之所宜矣綱目掲而書之所)¶
　　(以著亡漢之/禍自此始也)¶
<pb:KR2o0020_WYG_019-43a>¶
秋七月太尉由有罪䇿免自殺¶
　(以黨於竇/氏故也)¶
八月司空隗卒以尹睦為太尉録尚書事劉方為司空¶
　(初議立北單于惟方睦同袁安議及竇/氏敗帝思前議故䇿免由而用方睦焉)¶
䕶羌校尉鄧訓卒迷唐復反¶
　(鄧訓卒吏民羌胡旦夕臨者日數千人前烏桓吏士/皆犇走道路至空城郭吏執不聽以状白校尉徐傿)¶
　(傿歎息曰此為義也乃釋之遂家家為訓立祠聶尚/代訓為校尉欲以恩懐諸羌乃詔迷唐使還居大小)¶
　(榆谷迷唐遣祖母詣尚尚自送至塞下令譯䕶送/之迷唐遂與諸種屠譯以盟復宼金城塞尚坐免)集¶
<pb:KR2o0020_WYG_019-43b>¶
　覽(傿於䖍反屠譯以盟屠裂/其譯使共㰱其血以結盟)¶
　　書法(上書訓卒繼書/復反志訓功也)¶
(癸/巳)五年春正月太傅彪卒○隴西地震○北單于畔遣¶
兵追斬滅之考異(北上漏匈/奴二字)¶
　(竇憲既立於除鞬為北單于欲輔歸北庭㑹憲/誅而止於除鞬自畔還北詔討斬之破滅其衆)¶
　　書法(單于未有書畔者此其書畔何漢所立也是/故北單于為漢所立則書畔南匃奴稱臣於)¶
　　(漢則書討安帝永初三/年綱目之名分嚴矣)¶
鮮卑徙據北匈奴地¶
<pb:KR2o0020_WYG_019-44a>¶
　(鮮卑既據匈奴故地匈奴餘種十餘/萬落皆自號鮮卑鮮卑由此漸盛)集覽(萬落落居/也人所聚)¶
　(居故謂村落屯/落院落聚落)¶
冬十月太尉睦卒以張酺為太尉¶
　(酺與尚書張敏等奏曹褒制漢禮亂聖/術宜加刑誅帝寝其奏而漢禮遂不行)質實(張敏河/間鄚人)¶
梁王暢有罪詔削二縣¶
　(暢與從官卞忌祠祭求福忌云神言王當為天子有/司奏請徵詣詔獄帝不許但削二縣暢上疏深自刻)¶
　(責請還爵土/上優詔不聼)¶
䕶羌校尉貫友攻迷唐走之¶
<pb:KR2o0020_WYG_019-44b>¶
　(貫友攻迷唐於大小榆谷夾逄留大河築城塢作/大航造河橋欲以渡兵迷唐遠徙依賜支河曲)集¶
　覽(河橋杜預曰造舟為梁則河橋之謂也賜支河曲/賜支西戎地禹貢所謂析支王肅云析支在河關)¶
　(西千餘里鄭𤣥以為山名也河/曲注見光武建武二十二年)¶
南匈奴單于屯屠何死單于宣弟安國立¶
　(安國初為左賢王無稱譽及為單于左谷蠡王師子/以次轉為左賢王師子素勇黠多知數将兵擊北庭)¶
　(受賞賜國中盡敬師子而不附安國安國欲殺之諸/新降胡初在塞外數為師子所驅掠多怨之安國因)¶
　(是與同謀議師子覺/其謀乃别居五原界)質實(五原郡名注見/明帝永平八年)¶
(甲/午)六年春正月使匈奴中郎将杜崇等殺安國立左賢¶
<pb:KR2o0020_WYG_019-45a>¶
王師子為單于¶
　(安國與崇不相平上書告崇崇斷其章因與度遼将/軍朱徽上言安國親近新降欲殺左賢王師子起兵)¶
　(背畔下公卿議皆以為宜遣有方畧使者之單于庭/與崇徽并力責其部衆為邊害者共平罪誅若不從)¶
　(命令為權時方畧亦足以威示百蠻帝從之於是徽/崇遂發兵造其庭安國驚去舉兵欲誅師子師子悉)¶
　(将廬落入曼柏城安國追到城下徽遣吏曉譬不聽/崇徽因發諸部騎追赴之安國舅喜為等恐并誅乃)¶
　(殺安國而/立師子)集覽(斷其章杜崇遮斷安/國所上奏章不得逹)¶
司徒鴻卒以劉方為司徒張奮為司空○秋旱○班超¶
發八國兵討焉耆斬其王廣考異(討當/作擊)考證(討當/作伐)¶
<pb:KR2o0020_WYG_019-45b>¶
　(初龜兹諸國既降焉耆猶懐二心至是討之於是西/域五十餘國悉納質内屬至於海濵四萬里外皆重)¶
　(譯貢/獻)集覽(重譯注見武帝元/狩元年重九譯)質實(龜兹西域國名注/見光武建武二十)¶
　(二年焉耆西域國名注/見新莽始建國五年)¶
北匈奴降者脇立屯屠何子逄侯叛走出塞遣将軍鄧¶
鴻等擊之不及鴻及杜崇等皆坐誅¶
　(鴻坐逗留崇及朱徽坐失/胡和致胡反皆徴下獄死)¶
　　書法(於是皆下獄死/書誅正其罪也)¶
以陳寵為廷尉¶
<pb:KR2o0020_WYG_019-46a>¶
　(寵性仁矜數議疑獄每附經典/務從寛恕刻敝之風於此少衰)¶
　　書法(自宣帝地節元年書于定國是後百六十餘/年廷尉不見於綱目矣於是復見嘉仁恕也)¶
(乙/未)七年夏四月朔日食○秋七月易陽地裂質實(易陽/郡名)¶
(注見獻帝/興平二年)¶
　　書法(書地裂始此終綱目書地裂/三書地坼三詳戰國庚午年)¶
○九月地震¶
(丙/申)八年春二月立貴人隂氏為皇后○夏蝗¶
(丁/酉)九年春三月隴西地震質實(隴西郡名注見/秦王政三年)○夏六¶
<pb:KR2o0020_WYG_019-46b>¶
月旱蝗除田租及山澤稅¶
　　書法(嘉恤民也故通鑑不書綱目特書之終綱目/書大旱三十八書旱五十八而書恤旱之政)¶
　　(者十二書大蝗十六書蝗三十七而書恤蝗之政/者二詳文帝後元六年世主之以災為玩者多矣)¶
○秋閏八月皇太后竇氏崩¶
　(初梁貴人既死宫省事秘莫有知帝為梁氏出者舞/隂公主子梁扈奏記三府求得申議太尉張酺言状)¶
　(帝感慟良久酺因請追上尊號存録諸舅帝從之㑹/貴人姊上書自訟乃知貴人枉殁之状三公請奏貶)¶
　(竇大后尊號不宜合葬先帝帝手詔曰竇氏雖不遵/法度而太后常自减損朕奉事十年深惟大義禮臣)¶
　(子無貶尊上之文恩不忍/離義不忍虧其勿復議)質實(舞隂縣名注見光/武建武十一年)¶
<pb:KR2o0020_WYG_019-47a>¶
葬章德皇后○迷唐宼隴西遣将軍劉尚討破之考異¶
(討當作擊與元鼎/六年討西羌同)考證(討當/作擊)○九月司徒方䇿免自殺¶
○冬十月追尊梁貴人為恭懐皇太后葬西陵¶
　　書法(東漢書后葬矣不書地此其書地何志禮失/也於是妾母稱皇太后葬稱西陵非禮矣終)¶
　　(綱目后葬書地七/詳宣帝本始三年)¶
○以吕蓋為司徒司空奮罷以韓稜為司空¶
(戊/戌)十年夏五月大水○秋七月司空稜卒以巢堪為司¶
空○冬十月雨水○十二月迷唐詣闕貢獻¶
<pb:KR2o0020_WYG_019-47b>¶
　(劉尚坐畏懦免謁者耿譚設購/賞諸種頗來附迷唐恐乃降)¶
以劉愷為郎¶
　(初居巢侯劉般薨子愷當嗣稱父遺意讓其弟憲遁/逃十餘嵗有司奏請絶其國賈逵上書曰孔子稱能)¶
　(以禮讓為國乎何有有司不原樂善之心而繩以循/常之法非所以長克讓之風成含𢎞之化也詔聽憲)¶
　(嗣爵徴/愷為郎)質實(居巢縣名注見秦二世/二年賈逵扶風平陵人)¶
南單于師子死單于長之子檀立考異(南上漏匃/奴二字)¶
(己/亥)十一年春二月遣使循行廪貸¶
　　書法(志恤民也故通鑑不/書綱目皆特書之)¶
<pb:KR2o0020_WYG_019-48a>¶
(庚/子)十二年夏四月秭歸山崩集覽(秭歸秭通作姊蔣洗/反秭歸郡即巴東也)¶
(今歸州是案郡志楚大夫屈原既被放忽暫歸有賢姊/曰女&KR0912;亦歸喻令自寛袁崧以為秭歸之名始於此荆)¶
(州記秭歸縣北一百里有原故宅方/七頃宅東北有女&KR0912;廟𢷬衣石尚存)質實(一統志云秭/歸古地名周)¶
(為&KR0490;子國地戰國屬楚秦漢屬南郡三國吳屬建平郡/晉因之劉宋屬荆州南齊屬巴州後周置秭歸郡治長)¶
(寧縣隋初郡廢改縣曰秭歸屬信州唐置歸州天寳初/改巴東郡乾元初復為歸州宋屬荆湖北路建炎中屬)¶
(&KR0490;路元至元中陞歸州路尋降為州本朝初廢州為秭/歸縣屬夷陵州後復為歸州以興山縣省入仍屬荆州)¶
(府/)○秋七月朔日食○太尉酺免以張禹為太尉質實¶
(張禹襄/國人)○迷唐復叛¶
<pb:KR2o0020_WYG_019-48b>¶
　(迷唐既入朝其餘種人不滿二千饑窘不立入居金/城帝令還大小榆谷迷唐以漢作河橋兵來無常故)¶
　(地不可復居辭不肯出校尉吳祉/等促使出塞迷唐復叛宼鈔而去)質實(金城郡名注/見光武建武)¶
　(十年河橋注見晉/武帝泰始十年)¶
(辛/丑)十三年春正月帝幸東觀¶
　(帝因朝㑹召見諸儒魯丕賈逵黄香等相難數事帝/善丕説特賜衣冠丕因上䟽曰説經者傳先師之言)¶
　(非從己出若規矩權衡之不可枉也難者必明其據/説者務立其義浮華無用之言不陳於前故精思不)¶
　(勞而道術愈章法異者各令自説師/法博觀其義無令幽逺獨有遺失也)集覽(東觀漢聚/書之所竇)¶
　(章入東觀為校書郎學者稱東觀為老氏藏室道家/&KR0363;萊山本傳注老子為守藏史復為柱下史四方所)¶
<pb:KR2o0020_WYG_019-49a>¶
　(記文書皆歸柱下言/東觀經籍之多也)質實(魯丕平陵人恭之弟黄/香江夏安陸人况之子)¶
　　書法(書幸東觀何美崇儒也書幸始此綱目書/幸二十有一多譏辭未有善於此者矣)¶
秋迷唐宼金城郡兵擊破之¶
　(迷唐復還賜支河曲将兵向塞金城太守侯霸擊破/迷唐種人瓦觧迷唐遂弱逺踰賜支河首依發羌居)¶
　(久之病死其子來/降户不滿數千)集覽(發羌西/羌别種)¶
雨水○冬詔邊郡舉孝廉¶
　(詔曰幽并凉州户口率少邊役衆劇束修良吏進仕/路狹撫接夷狄以人為本其令縁邊户口十萬以上)¶
　(嵗舉孝廉一人不滿十萬二/嵗一人五萬以下三嵗一人)集覽(束修良吏謂檢束/修飭循良之吏或)¶
<pb:KR2o0020_WYG_019-49b>¶
　(謂束修束/帶修飭也)¶
鮮卑宼右北平漁陽○司徒蓋致仕以魯恭為司徒○¶
巫蠻反宼南郡¶
　(巫蠻許聖以郡收/税不均怨恨遂反)質實(巫縣名注見周/赧王十六年)¶
(壬/寅)十四年春安定羌反郡兵擊滅之復置西海郡¶
　(安定降羌燒何種反郡兵擊滅之自是西海及大小/榆谷左右無復羌宼隃糜相曹鳳上言燒何種居大)¶
　(小榆谷土地肥美有西海魚鹽之利阻大河以為固/又近塞内諸種故犯法者常從此起宜及此時建復)¶
　(西海郡縣規固二榆廣設屯田隔塞羌胡交關之路/遏絶狂狡窺欲之源又殖榖富邊省委輸之役國家)¶
<pb:KR2o0020_WYG_019-50a>¶
　(可以無西方之憂上從之繕修故西海郡拜鳳為金/城西部都尉戍之増廣屯田列屯夾河合三十四部)¶
　(其功垂立㑹永初/中諸羌叛乃罷)集覽(燒何西羌别種隃糜扶風郡/邑隃音踰規固規圖固守也)¶
　(委輸注見高帝五年/夾河夾逄留大河也)質實(一綂志云隃糜漢之縣名/屬右扶風晉省隃糜後周)¶
　(置汧陽郡及縣以在汧水之陽故名尋廢郡以縣/屬隴州唐宋金元皆仍舊本朝因之改屬鳳翔府)¶
夏四月荆州兵討巫蠻大破降之考異(此討字亦/當作擊)○六¶
月皇后隂氏廢死¶
　(隂后妬忌恚恨有言后挟/巫蠱道者后坐廢以憂死)¶
　　書法(皇后隂氏廢何罪辭也故書死終綱目皇后/書廢者二十一而以自廢為文者三武帝陳)¶
<pb:KR2o0020_WYG_019-50b>¶
　　(后宣帝霍后和帝隂/后廢書死一而已)¶
大水○徴班超還京師¶
　(班超年老乞歸久之未報超妹曹大家上書為超求/哀帝感其言乃徴超還八月至洛陽九月卒任尚代)¶
　(為都䕶謂超曰小人猥承君後任重慮淺宜有以誨/之超曰塞外吏士本非孝子順孫皆以罪過徙補邊)¶
　(屯而蠻夷懐鳥獸之心難養易敗今君性嚴急水清/無大魚察政不得下和宜蕩佚簡易寛小過&KR0291;大綱)¶
　(而已超去後尚私謂所親曰我以班君當有/竒䇿今所言平平耳尚後竟失邊和如超言)集覽(曹/大)¶
　(家曹夀妻也名昭漢書注家讀曰姑離騷經浞又貪/夫厥家晦庵註婦謂之家家叶音古胡反察政言為)¶
　(政察察大明蕩佚史炤曰無儀檢也前書/揚雄傳簡易佚蕩注佚蕩音鐵讜緩也)正誤(蕩佚/今按)¶
<pb:KR2o0020_WYG_019-51a>¶
　(蕩如字佚音迭方言佚惕緩也/惕與蕩通大槩寛大舒緩之意)¶
冬十月立貴人鄧氏為皇后¶
　(初鄧禹嘗謂人曰吾将百萬之衆未嘗妄殺一人後/世必有興者其子訓有女曰綏性孝友好書𫝊常晝)¶
　(修婦業暮誦經典選入宫為貴人恭肅小心動有法/度承事隂后接撫同列常克己以下之雖宫人𨽻役)¶
　(皆加恩恤帝深嘉焉嘗有疾帝特令其母兄弟入視/醫藥貴人辭曰宫禁至重而使外舍久在内省上令)¶
　(陛下有私幸之譏下使賤妾獲不知足之謗上下交/損誠不願也毎有讌㑹諸姬競自修飾貴人獨尚質)¶
　(素其衣有與隂后同色者即時觧易若並時進見則/不敢正坐離立毎有所問常逡廵後對帝數失皇子)¶
　(貴人數選進才人及為皇后郡國貢獻悉令禁絶嵗/時但供紙墨而已帝每欲官爵鄧氏后輒哀請謙譲)¶
<pb:KR2o0020_WYG_019-51b>¶
　(故兄隲終帝世/不過中郎將)集覽(外舍外戚之家内省猶言省中/注見武帝征和二年諸姬美女)¶
　(曰姬顔師古曰姫本周姓貴於衆國之女故婦人美/號皆稱姬離立記曲禮離立者不出中間注離兩也)¶
　(楚辭橘頌章淑離不滛梗其有理/兮晦庵註離如離立言孤特也)¶
司空堪罷以徐防為司空¶
　(防上䟽以為漢立博士十有四家設甲乙科以勉學/者今太學試博士弟子皆以意説不修家法不依章)¶
　(句妄生穿鑿輕侮道術寖以成俗誠非詔書實選本/意改薄從忠三代常道專精務本儒學所先臣以為)¶
　(博士䇿試宜從其家章句開五十難以試之觧釋多/者為上第引文明者為髙説若不依先師義有相伐)¶
　(皆正以為/非上從之)集覽(甲乙科平帝時増元士之子得受業/如弟子勿以為員嵗課甲科四十人)¶
<pb:KR2o0020_WYG_019-52a>¶
　(為郎中乙科二十人為太子舍人丙科四十人補文/學掌故後順帝更修黌宇補弟子増甲乙之科見儒)¶
　(林傳家法注見順帝陽嘉元年章句注見/章帝建初四年義有相伐文義各相矜伐)質實(徐防/沛國)¶
　(銍/人)¶
封鄭衆為鄛鄉侯考異(按封拜例曰凡宦者除拜當書/者皆加宦者字此條分注宦者)¶
(封侯自此始而不書宦者亦闕漏也或云前書以鄭衆/為大長秋已加宦者字然延熹二年封單超等為列侯)¶
(以單超為車騎将軍再書宦者不厭辭繁况永平八年/以鄭衆為軍司馬乃使匈奴之鄭衆而非宦者之鄭衆)¶
(此宜書宦者以别之/矧刑臣封侯之始乎)考證(當加宦者於鄭衆之上○謹/按凡例曰凡宦者封爵皆加)¶
(宦者字注云如鄭衆之屬朱子特立此例以著有功之/禍○夫害政亂國者非外戚則宦官也竇憲伏誅鄭衆)¶
<pb:KR2o0020_WYG_019-52b>¶
(因而封侯其用人如此則朝廷何自而清忠賢何自而/進東漢之亂實基於此惜乎光武之業三傳而遂微朱)¶
(子立此一例豈無意哉故孝和即位之後竇憲擅/殺書舅鄭衆封侯書宦者用昭鑑戒於方来也)集覽¶
(鄛鄉史炤曰在/南陽鄛土交反)¶
　(宦者封侯/自此始)¶
　　書法(元帝之篇書宦者為中書令而已未有封侯/者也宦者封侯漢末之禍始此矣書宦者封)¶
　　(侯始此終綱日宦者書封十是年鄭衆安帝建光/元年江京等延光四年孫程等桓帝建和元年劉)¶
　　(廣等延熹二年單超等又侯覽等靈帝光和二年/呂强中平二年張讓齊辛未年魏符承祖唐肅宗)¶
　　(寳應元年李輔國封侯/非也封王甚矣輔國)¶
<pb:KR2o0020_WYG_019-53a>¶
　　發明(鄭衆封侯何不掲宦者書之蓋已見之於前/矣夫以天刑絶嗣之人而使之分茅胙土将)¶
　　(欲襲封傳後豈不適足/為笑而深足為戒哉)¶
(癸/卯)十五年夏四月晦日食¶
　(時帝遵肅宗故事兄弟皆留京師有司以日食隂盛/奏遣諸王就國詔曰甲子之異責由一人諸王㓜稚)¶
　(早離顧復常有蓼莪凱風之哀/選懦之恩知非國典且復宿留)集覽(早離顧復離去/聲自㓜去父母)¶
　(也詩蓼莪篇父兮生我母兮鞠我顧我復我注顧旋/視也復反覆也蓼莪凱風之哀蓼莪小雅詩美人子)¶
　(能盡孝道爾曰哀哀父母生我劬勞蓋重自哀傷也/凱風&KR0385;國風詩曰母氏劬勞曰母氏勞苦蓋重哀母)¶
　(生衆子㓜而育之其病苦甚矣蓼莪音六鵝宿留宿/先就反留力就反宿留躊躇停待貌索隠曰若如字)¶
<pb:KR2o0020_WYG_019-53b>¶
　(讀則言宿而留有所須待也並通案後書清河孝/王傳注宿留本作須留言行相待也字或作&KR0008;&KR0008;)正¶
　誤(選懦今按李賢曰選懦慈戀不决之意史記律書/選蠕觀望索隠云蠕音軟選蠕謂動身欲有進取)¶
　(之状前漢書杜欽曰議者選耎音義柔怯也耎與蠕/通此云選懦之恩蓋謂柔怯不能斷制是以留諸王)¶
　(於京師不遣就其國也/懦亦當與耎通並音軟)¶
雨水○冬十月帝如章陵十一月還宫質實(一綂志云/章陵即舂)¶
(陵也漢光武即位改舂陵為章陵復其徭役後置章陵/縣於此屬南陽府晉廢之故城在襄陽府棗陽縣南三)¶
(十五/里)¶
　(時太尉張禹留守聞車駕當幸江陵以為不宜冒險/逺遊驛馬上諌詔報曰祠謁既訖當南禮大江會得)¶
<pb:KR2o0020_WYG_019-54a>¶
　(君奏臨/漢回輿)¶
詔太官勿受遠國珍羞¶
　(嶺南舊獻生龍眼荔枝十里一置五里一候晝夜傳/送臨武長唐羌上書曰臣聞上不以滋味為德下不)¶
　(以貢膳為功南州炎熱惡蟲猛獸不絶於路獻生龍/眼茘枝者觸犯死亡不可勝數死者不可復生來者)¶
　(猶可救也詔曰遠國珍羞本以薦奉宗廟茍/有傷害豈愛民之本其敕太官勿復受獻)集覽(十/里)¶
　(一置置驛遞也増韻注馬遞曰置歩遞曰郵孟子速/於置郵而傳命一候封候也司望曰候臨武桂陽郡)¶
　(臨武縣正義曰桂陽五嶺/之一也在嶺南屬荆州)質實(一統志云臨武漢之/縣名屬桂陽郡隋屬)¶
　(郴州唐改曰隆武尋復舊名五代晉時省入平陽縣/宋復置屬桂陽軍元屬桂陽路本朝因之改屬衡州)¶
<pb:KR2o0020_WYG_019-54b>¶
　(府/)¶
　　書法(自世祖有詔太官勿受郡國異味之書於是/時再見書美之也與書以姚思蓺為檢校進)¶
　　(食使者異矣唐/𤣥宗天寳九載)¶
(甲/辰)十六年秋七月旱○司徒恭免以張酺為司徒八月¶
卒以徐防為司徒陳寵為司空○北匈奴請和親¶
　(帝以其舊禮不備未許/而厚加賞賜不答其使)¶
(乙/巳)元興元年春高句驪宼遼東質實(高句驪東夷國名/注見新莽始建國)¶
(四年遼東郡名注/見秦王政三年)¶
<pb:KR2o0020_WYG_019-55a>¶
　　書法(高句驪見/綱目始此)¶
○冬十二月帝崩太子隆即位考證(當作皇后迎子隆/即位○謹按凡例)¶
(曰繼世曰太子某即位有故則隨事書之和帝失子十/數後生者養於民間帝崩鄧后迎立子隆為太子即位)¶
(和帝在位時固未嘗立也當隨事書/之以著其實當作皇后迎子隆即位)¶
　(初帝失皇子十數後生者輒隠秘養於民間羣臣無/知者及帝崩皇后乃收皇子於民間長子勝有痼疾)¶
　(少子隆生始百餘日/迎立以為太子即位)¶
　　書法(賀善賛曰和帝在位綱目書竇憲外非封拜/則天變邊事而已然其間如書陳寵為廷尉)¶
　　(書旱蝗除租税書遣使循行廩貸書詔太官勿受/珍羞盖亦慈儉之君也乃能早發英斷收攬權綱)¶
<pb:KR2o0020_WYG_019-55b>¶
　　(而又尊儒納諌動無大過惜乎始謀不遠權奸雖/除而閹竪用事遂為東漢基禍之主綱目書封鄭)¶
　　(衆為鄛鄉侯重惜之也○惠帝之末書太子即位/而不書立太子他人子也於是太后收皇子於民)¶
　　(間則其正統明矣不書立為太子何迎立於發喪/之後也𤣥孫嬰則何以書王莽居攝嬰未嘗即位)¶
　　(書立為皇太子所以正名也然則隆不書立與少/帝何别焉即位書名所以為異也兩漢太子不書)¶
　　(立二少帝殤帝冲帝以下不書立/太子者五世非無子則不早建也)¶
尊皇后曰皇太后太后臨朝○雒陽令王渙卒¶
　(渙居身平正能以明察發擿姦伏外猛内慈人皆悦/服至是卒官百姓莫不流涕為立祠作詩絃歌以祭)¶
　(太后詔曰夫忠良之吏國家所以為治也/求之甚勤得之至寡其以渙子石為郎中)集覽(發擿/姦伏)¶
<pb:KR2o0020_WYG_019-56a>¶
　(注見宣帝本始三年卒官死於/任所也記曲禮下大夫死曰卒)質實(王涣/郪人)¶
　　書法(令未有書卒者其卒渙何録循吏也終綱/目令長書卒者二人而已矣王渙陳寔)¶
　　發明(令未有書卒而此書之者/蓋欲著其循良之績也)¶
(丙/午)孝殤皇帝延平元年春正月以張禹為太傅徐防為¶
太尉參録尚書事¶
　(太后以帝在襁褓欲令重臣居禁内乃詔禹舍/宫中五日一歸府毎朝見特賛與三公絶席)集覽¶
　(襁褓史記齊世家成王少在强葆索隠曰强葆即襁/褓古字少假借用之正義曰强闊八寸長八尺用約)¶
　(小兒而負之行葆小兒被也顔師古曰即今小兒/繃强舉兩反葆音保絶席注見光武建武八年)正¶
<pb:KR2o0020_WYG_019-56b>¶
　誤(特賛今按賛即賛拜之賛朝見之時不與羣/臣同賛而特賛也與下文三公絶席同意)¶
封帝兄勝為平原王考異(帝字羡按建武二年書封兄/縯子章為太原王十五年書)¶
(追諡兄縯為齊武公並不/加帝字則此帝字當削)質實(平原國名注見/光武建武五年)○以梁¶
鮪為司徒○三月葬慎陵考證(慎當作順○謹按漢書/帝紀葬孝和皇帝於慎)¶
(陵章懐注云俗本作順者誤考之皇后紀和熹皇后合/葬順陵而靈帝父孝仁皇稱慎陵世之相去不遠豈應)¶
(襲慎陵之號蓋孝和實葬順陵而皇后紀可証也章懐/因正文傳寫以順為慎遂注為俗本之誤者非是當作)¶
(順陵/為正)質實(一綂志云慎陵在/河南府城東南)¶
　(胡氏曰和帝㓜冲能誅竇憲自是威權不失無大過/舉尊信儒術友愛兄弟禮賢納諌中國乂安方之章)¶
<pb:KR2o0020_WYG_019-57a>¶
　(帝實過/之矣)¶
清河王慶就國特加殊禮¶
　(慶子祜年十三太后以帝㓜弱遠慮不虞/留祜與嫡母耿姬居清河邸姬况孫也)質實(清河/國名)¶
　(注見安帝建/元元年甘陵)¶
　　書法(書殊禮始此終綱目通稱殊禮者十清河王/慶梁冀齊王攸㑹稽王昱大司馬温宋王裕)¶
　　(蕭道成高歡唐王淵徐知誥惟清河王書特加齊/王攸書賜梁冀㑹稽王昱大司馬温書加餘皆自)¶
　　(加而已詳/高帝十年)¶
夏四月罷祀官不在禮典者考異(提要禮/誤作祀)¶
<pb:KR2o0020_WYG_019-57b>¶
　(太后雅不/好滛祠)¶
　　書法(罷滛祀也自成帝書罷陳寳祠於是再見故/通鑑不書綱目特書之所以賢太后也終綱)¶
　　(目滛祀書罷者三成帝建始二年是年甲申年魏/罷胡神書壊一桓帝延熹八年書特二辛酉年宋)¶
　　(甲午年陳書禁一唐高祖武德九年/書焚一唐中宗嗣聖五年狄仁傑)¶
鮮卑寇漁陽太守張顯戰没¶
　(鮮卑入寇張顯率數百人出塞追之掾嚴授諌不聼/進兵遇虜伏發士卒悉走唯授力戰而死主簿衛福)¶
　(功曹徐咸皆自投/赴顯俱殁於陳)¶
以鄧隲為車騎将軍儀同三司考異(以字下漏舅字與/永元元年書竇憲)¶
<pb:KR2o0020_WYG_019-58a>¶
(同/)質實(鄧隲南陽新/野人訓之子)○司空寵卒○五月河東垣山崩¶
○以尹勤為司空○雨水○減用度遣宫人¶
　(太后詔減太官導官尚方内署諸服御珍膳靡麗難/成之物自非陵廟米不得導擇朝夕一肉飯而已郡)¶
　(國所貢皆減過半斥賣上林鷹犬離宫别舘儲峙米/炭悉令省之又詔免遣掖庭宫人及宗室没入者皆)¶
　(為庶/民)集覽(導官少府屬官顔師古曰導擇也導官主/擇米或謂獄名非也如淳曰導官太官之)¶
　(别也主酒之官内署顔師古曰即/中署也百官表有内署門户省)¶
秋七月詔實覈傷害除其田租¶
　(詔曰間者水災害稼朝廷憂懼而郡國欲獲虚譽遂/多張墾田競増户口掩匿盜賊貪苛慘毒延及平民)¶
<pb:KR2o0020_WYG_019-58b>¶
　(刺史垂頭塞耳阿私下比不畏于天不愧于人自/今以後将紏其罰其各實覈所傷害為除田租)集¶
　覽(下比比毗至/反阿黨為比)¶
　　書法(書救災也太后於是賢矣終綱目書大水六/十一雨水十有五而書處恤者七武帝元狩)¶
　　(三年是年安帝永初元年宋乙亥年唐大宗貞觀/七年德宗貞元八年文宗太和六年世主以災為)¶
　　(玩者/多矣)¶
八月帝崩太后迎清河王子祜入即位太后猶臨朝¶
　(后與兄騭定䇿禁中迎祜/拜長安侯立以為和帝嗣)質實(長安縣名注/見惠帝元年)¶
　　書法(書太后迎何太后私也殤帝有兄疾又非痼/獨與兄騭定䇿禁中違衆而立祜焉以是為)¶
<pb:KR2o0020_WYG_019-59a>¶
　　(私也故特書太后殤帝之初太后臨朝矣此其書/猶臨朝何病太后也曷為病之安帝於是亦十三)¶
　　(年矣而猶臨朝特書曰猶以為可歸政而不歸也/終綱目書太后臨朝御殿稱制稱詔者二十有二)¶
　　(詳惠帝七年而書猶者二/安帝鄧太后桓帝梁太后)¶
　　發明(春秋傳曰猶者可已之辭也是時安帝春秋/十三若輔以大臣自可躬親庶政故太后臨)¶
　　(朝綱目書猶以譏之爾嗚呼賢如鄧/氏君子猶不之予况下於此者乎)¶
詔檢敕鄧氏賔客¶
　(詔司𨽻校尉河南尹南陽太守曰毎覽前代外戚賔/客濁亂奉公為民患苦咎在執法怠懈不輒行其罰)¶
　(故也今宗門廣大姻戚不少賔客姦猾多干禁憲/其明加檢勅勿相容䕶自是親屬犯罪無所假貸)¶
<pb:KR2o0020_WYG_019-59b>¶
　　書法(特筆也太后/於是賢矣)¶
　　發明(鄧氏以賢德自居故檢敇其家為甚嚴書之/于冊亦足少見其美然未若釋然歸政之為)¶
　　(愈/也)¶
九月大水○葬康陵考證(謹按漢書殤帝葬康陵質帝/紀叙康陵在恭陵上而前漢)¶
(平帝已名康陵或曰康本作庚庚與康字相似但少不/同遂誤為康章懐註云在慎陵塋中庚地今詳或人之)¶
(説及章懐註語則當作庚陵姑/録于下以俟博學君子正焉)質實(一綂志云康陵/在河南府東南)¶
　(以連遭大憂百姓苦役方中/祕藏及諸工作減十之九)集覽(方中祕藏藏才浪/反於方中為祕藏)¶
　(以藏明噐也前書張湯傳為茂陵尉治方中漢書音/義曰方中陵上土作方也湯主治之蘇林曰天子豫)¶
<pb:KR2o0020_WYG_019-60a>¶
　　(作陵墓而諱之故言方中顔師古曰古謂掘地為坑/曰方荆楚俗土工築作算程課者猶以方計非謂避)¶
　　(諱也如淳曰漢舊儀陵制用地七頃方中用地一頃/深十三丈堂壇髙三丈墳髙十二丈皇覽曰漢家之)¶
　　(葬方中百歩外穿築為方城聞四門容大車六馬/錯渾雜物也其明噐之數注見晉武帝泰始八年)¶
　隕石于陳留質實(陳留縣名注見/秦二世三年)○冬十月大水雨雹¶
　○十二月清河王慶卒○罷魚龍曼延戲集覽(魚龍曼/延戲注)¶
　(見武帝元/封三年)¶
　　　書法(自武帝書作魚龍曼延於是書罷美之也然/隋徴天下散樂而魚龍之戲尚存則竒滛之)¶
　　　(習入人者深矣書罷戲始此終綱目書罷戲伎/四是年安帝永初三年戊戊年晉辛丑年隋)¶
<pb:KR2o0020_WYG_019-60b>¶
　○詔舉隠逸選博士¶
　　(樊凖上疏曰臣聞人君不可以不學光武皇帝受命/中興不遑啟處然猶投戈講藝息馬論道孝明皇帝)¶
　　(庶政萬機無不簡心而垂情古典游意經藝正坐自/講諸儒並聽化自聖躬流及蠻荒今學者益少遠方)¶
　　(尤甚博士倚席不講儒者競論浮麗宜博求幽隠寵/進儒雅以俟聖上講習之期太后深納其言詔公卿)¶
　　(中二千石各舉隠士大儒務取髙/行以勸後進妙簡博士必得其人)集覽(倚席不講顔/師古曰倚席)¶
　　(謂不施/講坐也)質實(樊凖湖陽/人宏之孫)¶
　　　書法(詔舉隠逸綱目再書而/已是年宋辛未年魏)¶
御批資治通鑑綱目卷十上¶
