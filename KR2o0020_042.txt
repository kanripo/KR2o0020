# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.342496
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十
<pb:KR2o0020_WYG_042-1a>¶
　欽定四庫全書卷¶
御批資治通鑑綱目卷三十¶
　　(起乙酉梁武帝天監四年魏宣武帝正始二年/盡乙巳梁武帝普通六年魏孝明帝孝昌元年)考異¶
　　(據提要分註梁武帝並作梁高祖魏/宣武帝作魏世宗孝明帝作肅宗)凡二十一年¶
　(乙梁天監四年/酉魏正始二年)春正月梁置五經博士立州郡學¶
　　(梁主雅好儒術以東晉宋齊雖置國學而無講授之/實乃下詔曰二漢登賢莫非經術服膺雅道名立行)¶
　　(成魏晉浮蕩儒教淪歇風節罔樹抑此之由其置五/經愽士廣開舘宇招内後進給其餼廪其射策通明)¶
　　(者即除為吏又選學生徃雲門山從何𦙍受業命𦙍/選經明行脩者以聞分遣博士祭酒廵州郡立學)¶
<pb:KR2o0020_WYG_042-1b>¶
　　集覽(餼廩牛羊豕為牲熟曰饔腥曰餼生曰牽廪給/芻米也射䇿顔師古曰射䇿者謂為難問疑義)¶
　　(書之於策列置案上不使彰顯有欲射者隨其所取/得而釋之以知優劣射之言投也對策者顯問以政)¶
　　(事經義令各對之而觀其文辭以定髙下雲門山在/㑹稽南三十里昔王子敬居此有五色祥雲詔建寺)¶
　　(號曰/雲門)質實(雲門山按一統志在紹興府城南三十里/晉王獻之居此舊有子敬山亭永禅師臨)¶
　　(書閣久廢元白雲有自靈峰入/雲門記何𦙍廬江人尚之之子)¶
　　　書法(自晉之篇書魏置博士歴宋齊未有書者至/是復書嘉尊經也梁政於是益有可書者終)¶
　　　(綱目書置經博士三詳漢武/帝建元五年舍是無書者矣)¶
　梁漢中太守夏侯道遷以郡叛降于魏魏遣将軍邢巒¶
<pb:KR2o0020_WYG_042-2a>¶
入漢中遂取梁州¶
　(初梁夏侯道遷從裴叔業鎭夀陽與叔業有隙單騎/奔魏魏王肅使守合肥肅卒道遷奔梁梁以為漢中)¶
　(太守復叛降魏魏以邢巒為鎭西将軍将兵赴之巒/至漢中所向摧破魏以巒為梁秦二州刺史楊集起)¶
　(集義聞魏克漢中而懼帥羣氐叛之巒擊破之梁遣/将軍孔陵等拒魏邢巒遣統軍王足擊破之遂入劍)¶
　(閣陵等退保梓潼足又進擊破之梁州十/四郡地東西七百里南北千里皆入于魏)質實(裴叔/業聞)¶
　(喜人夀陽郡名注見齊主寳卷永元二年合肥縣名/注見漢靈帝中平五年漢中郡名注見周赧王四年)¶
　(邢巒河間鄭人祐之從孫梁州注見周赧王四年秦/州注見漢光武建武元年劒閣注見漢後主炎興元)¶
　(年梓潼郡名注見漢/獻帝建安十八年)¶
<pb:KR2o0020_WYG_042-2b>¶
夏四月梁益州刺史蕭淵藻殺前刺史鄧元起州民作¶
亂淵藻討平之¶
　(初益州刺史當陽侯鄧元起乞歸詔以西昌侯淵藻/代之元起營還装糧儲器械取之無遺淵藻恨之又)¶
　(求其良馬不得遂因醉殺之而誣以反梁主疑焉元/起故吏羅研詣闕訟之梁主曰果如我所量也使譲)¶
　(淵藻曰元起為汝報讐汝為讐報讐忠孝之道如何/貶號為冠軍将軍贈元起征西将軍諡曰忠侯李延)¶
　(夀曰元起勤乃胥附功惟闢土勞之不圖禍機先䧟/冠軍之貶於罸已輕梁之政刑於斯為失年之不永)¶
　(不亦宜乎○益州民焦僧䕶作亂蕭淵藻年未弱冠/議自擊之或陳不可淵藻斬之乃乘肩輿廵行賊壘)¶
　(賊弓亂射矢下如雨從者舉楯禦矢淵藻/命去之由是民心大安擊僧䕶等皆平之)質實(益州/注見)¶
<pb:KR2o0020_WYG_042-3a>¶
　(晉武帝泰始八年當陽縣名注見漢獻帝建安十三/年鄧元起南郡當陽人西昌按一統志東漢縣名本)¶
　(漢廬陵縣治所隋改安豐縣開皇中又以東昌縣省/入改為太和縣屬吉州唐置南平州尋廢仍以縣屬)¶
　(吉州宋因之元陞為州至本朝/復為縣改太曰泰屬吉安府)¶
　　發明(淵藻殺前刺史盍正其專殺之誅而梁主僅/貶其號故綱目亦削而不書然則梁主寛縱)¶
　　(之失不待見之晩年葢於其精明之/初已見之矣宜乎子弟之交亂也)¶
六月梁初立孔子廟質實(孔子廟注見周/太祖廣順二年)¶
　　書法(初立何記始也宋嘗修魯孔子廟矣於是淮/南皆為魏境孔廟隔絕梁主始創立之可謂)¶
　　(知所尊矣書曰初立深嘉之也終綱目書孔子/廟三詳晉孝武帝太元十七年舍是無書者矣)¶
<pb:KR2o0020_WYG_042-3b>¶
　　發明(立孔子廟是也然書初立則見前此未嘗立/也江左累朝崇尚如此其有愧於拓䟦氏多)¶
　　(矣/)¶
○秋七月魏統軍王足攻涪城八月大敗梁軍殺其將¶
魯方達等三十九人考異(攻下漏/梁字)¶
　(梁將軍王景𦙍等與魏王足戰屢敗七月足進逼涪/城八月秦梁刺史魯方達等十五將戰敗皆死景𦙍)¶
　(等二十四將/又敗亦死)質實(涪城縣名注見漢/光武建武十二年)¶
　　書法(綱目書殺将未有多於/此者矣故特書若干人)¶
魏有芝生於太極殿¶
<pb:KR2o0020_WYG_042-4a>¶
　(侍中崔光上表曰氣蒸成菌生於墟落濕穢之地不/當生於殿堂髙華之處今忽有之誠足異也夫野木)¶
　(生朝野鳥入廟古人皆以為敗亡之象故太戊中宗/懼災脩徳殷道以昌所謂家利而怪先國興而妖豫)¶
　(者也今西南二方兵革未息郊甸之内大旱踰時民/勞物悴莫此之甚承天育民者所宜矜恤願陛下側)¶
　(躬聳意惟新聖道節夜飲之樂養方富之年則魏祚/可以永隆皇夀等於山嶽矣於是魏主好宴樂故光)¶
　(言及/之)集覽(野木生朝殷帝太戊時亳有祥桑穀共生/于朝太戊懼而脩徳祥桑枯死而去殷道)¶
　(復興故稱中宗孔安國曰祥妖怪也二木合生不恭/之罰也野烏入廟殷帝武丁祭成湯明日有飛雉登)¶
　(鼎耳而雊武丁懼而脩徳殷道復興後武丁崩立其/廟曰髙宗孔安國曰雉升鼎耳而雊耳不聰之異也)¶
　質實(崔光清/河鄃人)¶
<pb:KR2o0020_WYG_042-4b>¶
　　書法(書芝再矣漢武帝元朔二年安帝元初六年/皆譏也此其書何著直臣也崔光可謂敢言)¶
　　(矣終綱目書芝生/三舍是無書者矣)¶
　　發明(芝草也不生於田野而生於殿堂殆與桑穀/等爾魏自孝文以後政治日衰今又有此妖)¶
　　(物其主猶不知寤可乎/書非美之葢紀異也)¶
冬十月梁遣臨川王宏僕射桞惔帥師伐魏次于洛口¶
質實(臨川郡名注見晉安帝隆安二年柳惔河/東解人世隆之子洛口注見漢髙后三年)¶
　　書法(魏加梁書伐此其亦書伐何魏納叛人也至/殺梁將三十九則斯師也不為無名矣於是)¶
　　(特書伐伐而次譏也蕭宏怯懦甚矣/故後書逃歸自是梁城歸魏始書叛)¶
<pb:KR2o0020_WYG_042-5a>¶
○武興氐王楊紹先叛魏¶
　(楊集起集義立楊紹先/為帝魏遣楊椿討之)質實(武興郡名注見宋文帝/元嘉十九年楊椿華隂)¶
　(人/)¶
十一月魏王足奔梁¶
　(足圍涪城蜀人震恐益州城戍降者什二三民自上/名籍者五萬餘户邢巒表於魏主曰建康成都相去)¶
　(萬里陸行既絕而水軍非周年不達一可圖也頃經/劉季連鄧元起之亂資儲空竭吏民無復固守之志)¶
　(二可圖也淵藻裠屐少年未洽治務宿昔名將多見/囚戮所任皆左右少年三可圖也蜀之所恃唯在劍)¶
　(閣今已奪其險方軌無礙四可圖也淵藻是衍至親/必無死理若克涪城必將逃走蜀卒驚怖弓矢寡弱)¶
<pb:KR2o0020_WYG_042-5b>¶
　(五可圖也今若不取後圖便難况益州殷實户口十/萬比之夀春義陽其利三倍若欲進取時不可失不)¶
　(從巒又表曰昔鄧艾鍾㑹帥十八萬衆傾中國資儲/僅能平蜀所以然者鬬實力也况臣才非古人何宜)¶
　(以二萬之衆而希平蜀所以敢者正以據得要險士/民慕義任力而行理有可克耳臣誠知戰伐危事未)¶
　(易可為自度劍閣以來鬢髪中白故欲先取涪城以/漸而進若得涪城則中分益州之地㫁水陸之衝彼)¶
　(外無援軍孤城自守何能復持久哉臣今欲使軍軍/相次聲勢連接先為萬全之計然後圖攻得之則大)¶
　(利不得則自全又巴西南鄭相距千里昔以統綰勢/難曽立巴州以鎭夷獠梁州藉利因而表罷彼土民)¶
　(望嚴蒲何楊豪右甚多文學風流亦為不少但以去/州既逺不獲仕進是以鬱怏多生異圖比道遷建義)¶
　(之始嚴𤣥思自號巴州刺史克城以來仍使行事巴/西廣袤千里戸餘四萬若於彼立州鎭攝華獠大帖)¶
<pb:KR2o0020_WYG_042-6a>¶
　(民情從墊江已還不勞征伐自為國有魏主亦不從/先是魏主以王足行益州刺史既而更以羊祉代之)¶
　(足聞之不悅輙引兵還/遂不能定蜀久之奔梁)集覽(統綰勢難謂相距千里/其勢力難以統攝而綰)¶
　(繫之嚴蒲何楊四姓皆彼土之民有聞望者比道遷/比近也梁漢中太守夏侯道遷近來以郡降魏華獠)¶
　(華謂中華也西/南夷謂之獠)正誤(裠屐少年集覧無註○今按裠/裳也屐猶履也言其服飾之美)¶
　(猶言衣冠/子弟也)質實(夀春縣名注見秦王政六年義陽縣/名注見太清二年巴西郡名注見漢)¶
　(獻帝建安十九年南鄭縣名注見周安王十五年巴/州按一統志後魏所置即古之巴國地秦為宕渠縣)¶
　(漢屬巴郡梁改縣曰梁廣及置歸化郡後周又改縣/曰化城隋初郡廢後改州為清化郡唐復為巴州宋)¶
　(元仍舊至本朝初改州為縣以化城縣省入改屬保/寧府墊江漢之縣名屬巴郡劉宋廢之後魏復置屬)¶
<pb:KR2o0020_WYG_042-6b>¶
　(容山郡後周改魏安縣隋初廢郡復為墊江縣屬渠/州唐屬忠州宋省桂溪縣入焉元併入鄷都縣後復)¶
　(置至本朝因之/改屬重慶府)¶
巴西叛魏降梁¶
　(邢巒在梁州接豪右以禮撫小民以惠州人悦之使/軍主李仲遷守巴西仲遷溺於酒色費散兵儲城人)¶
　(斬之以/城降梁)¶
梁大有年質實(大有年注見唐/太宗貞觀四年)¶
　(米斛三/十錢)¶
　　書法(自漢明帝書大有年永平九年於是再見皆/盛時也終綱目書大有年四永平九年是年)¶
<pb:KR2o0020_WYG_042-7a>¶
　　(唐太宗貞觀四年𤣥宗開元十三年書有年二後/唐丁亥年己丑年書大熟一大稔四麥稔一詳永)¶
　　(平九年/)¶
　　發明(綱目自漢顯宗永平九年書大有年之後至/苻堅㓂晉之前一年甞書秦大熟迨今又幾)¶
　　(閲歲矣僅有是年之書夫自永平至此上下四百/四十年間凡兩書大有一書大熟則他歲之歉為)¶
　　(可知是時梁武初政清明息兵省役故其效若此/綱目據事書之葢欲使後人留意民事萬一不幸)¶
　　(當壤地𤓰分之世毋徒以偏方自沮/則亦庶乎其可也此書法之意也)¶
(丙梁天監五年/戍魏正始三年)春正月魏邢巒討武興氐滅之置東益¶
州考異(此誤書討/當作擊)¶
<pb:KR2o0020_WYG_042-7b>¶
　(楊集義圍魏闗城邢巒使傅竪眼討之克武興執楊/紹先送洛陽集起集義亡走遂滅其國以為東益州)¶
　質實(洛陽縣名注見周顯王三年東益/州注見漢後主建興七年沔陽)¶
魏秦涇二州亂¶
　(魏秦州屠各王法智聚衆二千推吕茍兒為主/涇州民陳瞻亦聚衆稱王魏遣将軍元麗討之)質實¶
　(秦州注見漢光武建武元年天水/涇州注見漢光武建武元年安定)¶
二月魏求直言¶
　(侍御史陽固上表曰當今之務宜親宗室勤庶政貴/農桑賤工賈絕談虚窮㣲之論簡桑門無用之費以)¶
　(救饑寒之苦時魏主委任髙肇踈薄宗/室好桑門之法不親政事故固言及之)質實(桑門僧/名注見)¶
<pb:KR2o0020_WYG_042-8a>¶
　(漢明帝永/平八年)¶
三月朔日食○魏豫州刺史陳伯之叛復歸梁¶
　(臨川王宏為書遺陳伯之曰尋君去就之際非有他/故直以不能内審諸已外受流言沈迷倡蹶以至於)¶
　(此主上屈法申恩吞舟是漏将軍松柏不剪親戚安/居髙堂未傾愛妾尚在而将軍魚遊於沸鼎之中鷰)¶
　(巢於飛幕之上不亦惑乎想早勵良圖自求多福伯/之遂自夀陽梁城擁衆降梁梁以為通直散騎常侍)¶
　(久之/而卒)集覽(吞舟是漏言憲網之疏也漢刑法志漢興/約法三章網漏吞舟之魚松柏不剪謂伯)¶
　(之之祖墓松柏無人剪伐也荘子闔胡嘗視其良既/為松柏之實矣注良音浪冢也楚辭班婕妤自悼賦)¶
　(願歸骨於山足兮依松柏之餘休注山足陵下休廕/也梁城縣屬河南括地志云故城在今汝州梁縣西)¶
<pb:KR2o0020_WYG_042-8b>¶
　(十五/里)質實(豫州注見秦王政六年夀春流言注見漢/元帝永光元年梁城按一統志在徐州碭)¶
　(山縣東二十里秦為碭/郡漢改為梁國今廢)¶
　　書法(書復歸梁可矣書叛何譏也何譏伯之於是/反覆甚矣故常珍竒反覆則歸書叛宋丁未)¶
　　(年陳伯之反覆則歸書叛是年趙匡贊侯益反覆/則歸書叛五代戊申年必若孟達然後可以書來)¶
　　(歸漢後主/建興五年)¶
夏四月魏罷鹽池之禁¶
　(初魏御史中尉甄琛言周禮山林川澤有虞衡之官/為之厲禁葢取之以時不使戕賊而已雖置有司實)¶
　(為民守之也夫一家之長必惠養子孫天下之君必/惠養兆民未有為人父母而吝其醯醢富有羣生而)¶
<pb:KR2o0020_WYG_042-9a>¶
　(𣙜其一物者也今縣官鄣䕶河東鹽池而収其利是/専奉口腹而不及四體也天子富有四海何患於貧)¶
　(乞弛鹽禁與民共之錄尚書事勰尚書巒奏曰琛之/所陳坐談則理高行之則事闕古之善治民者必汚)¶
　(隆隨時豐儉稱事役養消息以成其性命是故聖人/歛山澤之貨以寛田疇之賦収闗市之税以助什一)¶
　(之儲取此與彼皆非為身所謂資天地之産惠天地/之民也今鹽池之禁為日已久積而散之以濟軍國)¶
　(非専為供太官之膳羞結後宫之服玩也然自禁鹽/以來有司多慢出納之間或不如法是使細民嗟怨)¶
　(負販輕議此乃用之者無方非作之者/有失也竊謂宜如舊式魏主卒從琛議)集覽(虞衡之/官為之)¶
　(厲禁禮地官有山虞澤虞林衡川衡各以山林川澤/之大中小三等置人有多寡掌山林川澤之政令物)¶
　(為之厲而為之守禁注虞度也度知山澤之大小及/所生者衡平也平其林川之大小及所生者物為之)¶
<pb:KR2o0020_WYG_042-9b>¶
　(厲毎物有藩界也為之守禁為守者設禁令也守者/謂其地之民占伐林木者也鄭司農云厲遮列守之)¶
　質實(甄琛無極人疑之子河東郡名注見漢獻帝建/安七年鹽池按一統志有三一在平陽府城西)¶
　(南三百四十里解州一在慶陽府城北五百里一/在寧夏衛城北四百里勰謂彭城王勰巒謂邢巒)¶
魏遣中山王英督諸軍以拒梁師五月梁取宿預梁城¶
小峴合肥等城¶
　(魏以中山王英為征南将軍都督楊徐諸軍事帥衆/十餘萬以拒梁軍所至以便宜從事梁江州刺史王)¶
　(茂取河南城魏遣将軍楊大眼擊敗之追至漢水攻/㧞五城五月梁右衛率張恵紹㧞宿預北徐州刺史)¶
　(昌義之㧞梁城豫州刺史韋叡攻小峴未㧞出行圍/柵魏出數百人陳於門外叡欲擊之諸将皆曰向者)¶
<pb:KR2o0020_WYG_042-10a>¶
　(輕來未有戰備徐還授甲乃可進耳叡曰不然魏城/中二千餘人足以固守今無故出人於外必其驍勇)¶
　(者也茍能挫之其城自㧞衆猶遲疑叡指其節曰朝/廷授此非以為飾韋叡法不可犯也遂進擊之士皆)¶
　(殊死戰魏兵敗走因急攻之中宿而㧞遂至合肥先/是司馬胡畧等攻合肥久未下叡夜堰肥水舟艦繼)¶
　(至攻魏小城魏将楊靈𦙍帥衆五萬奄至衆懼請奏/益兵叡笑曰賊至城下益兵何及且吾益兵彼亦益)¶
　(兵兵貴用竒豈在衆也遂擊破之叡使軍主王懐静/築城以守堰魏攻㧞之乘勝至堤下兵勢甚盛諸將)¶
　(欲還叡怒命取繖扇麾幢樹之堤下示無動志魏人/來鑿堤叡親與之爭魏兵却因築壘於堤以自固起)¶
　(鬬艦髙與合肥城等四靣臨之城中人皆哭守将杜/元倫中弩死城遂潰俘斬萬餘級叡體素羸未甞跨)¶
　(馬毎戰常乘板輿督厲将士勇氣無敵晝接賓旅夜/筭軍書張燈達曙撫其衆常如不及故投募之士争)¶
<pb:KR2o0020_WYG_042-10b>¶
　(歸之所至頓舍舘宇藩牆皆應凖䋲進至東陵有詔/班師諸将以城近恐其追躡叡悉遣輜重居前身乘)¶
　(小輿殿後魏人服叡威名望之不敢逼全師而還於/是遷豫州治合肥廬江太守裴䆳克魏羊石霍丘城)¶
　(六月青冀刺史桓和之克胊山固城張惠/紹進趣彭城魏奚康生擊之惠紹兵不利)集覽(攻㧞/索隐)¶
　(曰范曄云得其城為㧞右衛率率所類反又朔律反/梁置左右衛率各一人凡正至太子朝宫臣率其屬)¶
　(儀仗為左右廂之周衛繖扇麾幢繖葢也扇便/面也麾旌旗也幢幡也四者皆刺史之儀仗)質實¶
　(中山郡名注見周威烈王二十三年揚徐二州名揚/注見秦王政六年夀春徐注見秦始皇二十八年彭)¶
　(城江州注見晉明帝太寧三年尋陽王茂太原人河/南注見宋主昱元徽元年漢水注見漢獻帝建安十)¶
　(三年漢沔宿預縣名注見唐昭宗景福三年泗州北/徐州注見宋孝武大明五年昌義之烏江人韋叡京)¶
<pb:KR2o0020_WYG_042-11a>¶
　(兆杜陵人小峴山名注見齊主寳卷永元二年節注/見唐徳宗興元元年節鉞肥水注見齊主寳卷永元)¶
　(二年肥口東陵或疑地名未詳處所輜重車名注見/周顯王三十六年殿後桂苑曰殿軍後也戰敗而還)¶
　(以後為功論語曰孟之反不伐奔而殿左傳曰黄夷/前驅孔嬰齊殿疑與先鋒同起于周制也豫州注見)¶
　(漢景帝五年廬江廬江郡名注同上年裴䆳河東人/徙居夀陽羊石或疑地名未詳處所霍丘城按一統)¶
　(志本周霍叔封邑名春秋為蓼國地漢為安豐松滋/二縣地晉屬安豐郡後置霍丘城梁置安豐郡於此)¶
　(東魏廢隋置霍丘縣唐宋仍舊至本朝因之屬鳯陽/府青冀二州名注見秦二世二年郯胊山縣名注見)¶
　(秦二世二年胊固城未詳處所彭城郡名/注見秦始皇二十八年奚康生河南人)¶
魏以邢巒都督東討軍事○魏驃騎大將軍馮翊公源¶
<pb:KR2o0020_WYG_042-11b>¶
懷卒質實(馮翊郡名注見唐𤣥/宗開元十一年同州)¶
　(懷性寛簡常曰為貴人當舉綱維何必事事詳細譬/如為屋外望髙顯楹棟平正基壁完牢足矣斧斤不)¶
　(平斵削不宻非屋/之病也卒諡曰忠)¶
秋七月魏討秦涇二州平之¶
　(吕茍兒帥衆十餘萬圍逼秦州元麗擊破降之太僕/卿楊椿别討陳瞻瞻據險拒守諸将或請伏兵山蹊)¶
　(㫁其出入待糧盡而攻之或欲斬木焚山然後進討/椿曰皆非計也自官軍之至所向輙克賊所以深竄)¶
　(正避死耳今約勒諸軍勿更侵掠賊必謂我見險不/前待其無備然後奮擊可一舉平也乃止屯不進賊)¶
　(果出抄掠椿復以馬畜餌之久之隂/簡精卒銜枚夜襲斬之二州皆平)質實(銜枚注見/秦二世二)¶
<pb:KR2o0020_WYG_042-12a>¶
　(年/)¶
九月魏邢巒擊梁師敗之復取宿預梁蕭宏逃歸¶
　　書法(凡逃譏也唯伐書逃為甚故削其/爵而斥蕭宏據前書臨川王宏)¶
　　發明(去冬書遣宏伐魏次于洛口已見其有畏懦/不進之意矣梁主無名興師又以所愛子弟)¶
　　(督之将畧非長䘮師辱國甚至棄軍而逃又不能/即正其誅故綱目於此既削去其臨川王而復以)¶
　　(逃歸書之逃者匹夫之事以三/軍之元帥而逃賤之甚也噫)¶
○冬十月魏徵邢巒還遣齊王蕭寳寅與元英圍鍾離¶
　(魏發定冀瀛相并肆六州十萬人以益南行之兵梁/主遣将軍角念屯蒙山蕭及屯固城桓和之屯孤山)¶
<pb:KR2o0020_WYG_042-12b>¶
　(魏都督邢巒遣軍攻皆走之又敗梁将軍藍懐恭于/睢口進圍宿預斬懷恭張惠紹蕭昞棄宿預淮陽遁)¶
　(還臨川王宏以梁主弟將兵軍容甚盛北人以為百/餘年來所未有也次洛口前軍克梁城諸将欲乘勝)¶
　(深入宏性懦怯部分乖方魏詔邢巒與中山王英合/攻梁城宏懼召諸将議旋師吕僧珍曰知難而退不)¶
　(亦善乎宏曰然柳惔曰大衆所臨何城不服何謂難/乎裴䆳曰是行也固敵是求何難之避焉仙琕曰王)¶
　(安得亾國之言天子掃境内以屬王有前死一尺無/郤生一寸昌義之怒鬚髪盡磔曰吕僧珍可斬也百)¶
　(萬之師出未逢敵望風遽退何面目見聖主乎朱僧/勇胡辛生㧞劍曰欲退自退下官當前向取死議者)¶
　(出僧珍曰殿下昨來風動意不在軍深恐大致沮䘮/故欲全師而返耳宏停軍不前魏人遺以巾幗且歌)¶
　(之日不畏蕭娘與吕姥但畏合肥有韋虎虎謂叡也/僧珍欲遣裴䆳取夀陽宏不聼令軍中曰前行者斬)¶
<pb:KR2o0020_WYG_042-13a>¶
　(於是将士人懷憤怒魏奚康生馳謂中山王英曰梁/人自克梁城久不進軍必畏我也王若進據洛水彼)¶
　(自奔敗英曰蕭臨川雖騃韋裴之屬未可輕也宜觀/形勢勿與交鋒張惠紹號令嚴明所至獨克軍于下)¶
　(邳下邳人多欲降者惠紹諭之曰我若得城諸卿皆/是國人若不能克徒使諸卿失鄉里非朝廷弔民之)¶
　(意也今且安堵復業勿妄自辛苦降人咸悦㑹夜暴/風雨軍中驚臨川王宏與數騎逃去将士皆散歸棄)¶
　(甲投戈填滿水陸死者近五萬人宏乘小船濟江夜/至白石壘叩門求入臨汝侯淵猷登城謂曰百萬之)¶
　(師一朝鳥散國之存亾未可知也恐姦人乘間為變/城不可夜開諸軍聞宏逃歸亦皆引退魏主詔英乘)¶
　(勝平蕩東南魏人逐北至馬頭攻㧞之城中糧儲悉/遷之北議者曰魏不復南向矣梁主曰此欲進兵為)¶
　(詐計耳乃命脩鍾離城敇昌義之為戰守之備十月/英進圍鍾離魏主詔邢巒引兵㑹之巒上表曰南軍)¶
<pb:KR2o0020_WYG_042-13b>¶
　(雖野戰非敵而城守有餘今盡鋭攻鍾離得之則所/利無幾不得則虧損甚大且介在淮外借使束手歸)¶
　(順猶恐無糧難守况殺士卒以攻之乎又士卒疲弊/死傷懼無可用之力謂宜脩復舊戍撫循諸州以俟)¶
　(後舉不聽巒又表曰若不顧萬全直襲廣陵出其不/備或未可知若止欲以八十日糧取鍾離城者臣未)¶
　(之前聞也鍾離天險必無克狀臣寧荷怯懦不進之/責不受敗損空行之罪也魏主乃以将軍蕭寳寅代)¶
　(巒侍中盧昶素惡巒與侍中元暉共譛之使中尉崔/亮彈巒巒以漢中所得羙女賂暉暉言於魏主曰巒)¶
　(新有大功不當以赦前小事案之遂不問暉昶恃寵/貪縱時人為之餓虎将軍飢鷹侍中暉尋遷吏部尚)¶
　(書官有定價選人謂之市曹十一月梁主詔将軍曹/景宗都督諸軍二十萬救鍾離敇景宗頓道人洲俟)¶
　(衆軍俱進景宗固求先據邵陽洲尾不許景宗違詔/而進値風復還上聞之曰景宗不進葢天意若孤軍)¶
<pb:KR2o0020_WYG_042-14a>¶
　(獨往必至狼狽/今破賊必矣)集覽(鬚髪盡磔磔陟/格反張也開也)質實(定冀瀛相/并肆六州)¶
　(定注見周威烈王二十三年中山冀注見秦二世二/年信都瀛注見漢帝𤣥更始二年相注見漢元帝建)¶
　(昭二年并注見齊明帝建武三年肆注見晉孝武太/元九年新興蒙山注見宋明帝泰始七年一統志云)¶
　(孤山有二處一在廬州府城東一百里巢湖中其山/突然孤起一在徐州城西北九里傍近無峯巒因名)¶
　(未知孰是姑錄之以備考焉睢口睢水之口在鳳陽/府宿州北二十里今名小河源出河南夏邑縣白河)¶
　(東流至清河口入于淮淮陽古地名晉義熈中置淮/陽郡後廢之故城在鳳陽府泗州故徐城東一百五)¶
　(十里吕僧珍廣陵人巾幗婦人䘮冠名注見漢後主/建興十二年韋裴韋叡裴䆳也下邳縣名注見秦二)¶
　(世二年白石壘即白下城注見宋明帝泰始元年臨/汝漢之縣名屬豫章郡呉又分置西平縣晉改曰西)¶
<pb:KR2o0020_WYG_042-14b>¶
　(豐梁分臨汝北境置定川縣隋省西豐定川入臨汝/改曰臨川縣為撫州治唐宋元仍舊至本朝因之為)¶
　(撫州府治所仍屬焉逐北注見周赧王三十一年馬/頭山名在滁州來安縣北七十里俗傳有龍經過又)¶
　(石上有人馬足跡鍾離秦之縣名屬九江郡東漢為/鍾離侯國晉復置鍾離縣屬淮南郡隋於此置濠州)¶
　(唐以塗山縣省入宋元仍舊至本朝初改置中立縣/尋改為臨淮縣屬鳳陽府淮水注見漢後主延興二)¶
　(年廣陵郡名注見漢武帝元朔五年淮南蕭寳寅蘭/陵人齊明帝第六子寳卷之母弟盧昶范陽人𤣥之)¶
　(𤣥孫元暉洛陽人崔亮東武城人琰之後曹景宗南/陽新野人道人洲莫詳處所唯鳳陽府天長縣東三)¶
　(十五里有道人山未知是否邵陽洲在鳳陽府舊府/城東北八十里淮水中魏元英圍鍾離梁命韋叡救)¶
　(之夜趨於此截洲為城狼/狽注見漢獻帝初平三年)¶
<pb:KR2o0020_WYG_042-15a>¶
柔然庫者可汗死子佗汗可汗伏圖立¶
　(改元始平請/和于魏不許)¶
魏以羊祉為梁州刺史傅䜿眼為益州刺史¶
　(初漢李勢之末羣獠始出北自漢中南至卭笮布滿/山谷勢亾蜀人多東徙山谷皆為獠所據其近郡縣)¶
　(者頗輸租賦遠者郡縣不能制梁益歲伐獠以自潤/公私利之及邢巒為梁州獠近者皆安堵樂業遠者)¶
　(不敢為㓂巒既罷去祉及䜿眼代之祉性酷虐不得/物情獠引梁兵為㓂祉擊破之䜿眼施恩布信大得)¶
　(獠/和)集覽(漢李勢漢為蜀漢也其先李特於晉惠時入/蜀自稱益州牧子雄僣即帝位國號後蜀雄)¶
　(子期期子夀夀子勢桓温伐而降之送/詣建康卭笮注見漢武帝元光五年)質實(傅豎眼/清河人)¶
<pb:KR2o0020_WYG_042-15b>¶
　(李勢之末李勢巴西人漢主特之子事在晉穆帝永/和三年卭笮二郡名卭注見漢武帝元鼎六年越巂)¶
　(笮注同上年沈黎梁益二州名梁注見周赧王四年/漢中益注見晉武帝泰始八年安堵注見晉懷帝永)¶
　(嘉二/年)¶
(丁梁天監六年/亥魏正始四年)春三月梁將軍曹景宗豫州刺史韋叡¶
大敗魏師于鍾離¶
　(魏中山王英與将軍楊大眼等衆數十萬攻鍾離鍾/離城北阻淮水魏人於邵陽洲兩岸為橋樹柵數百)¶
　(歩跨淮通道城中纔三千人昌義之隨方抗禦魏人/使其衆負土填塹嚴騎蹙之人未及回以土迮之俄)¶
　(而塹滿衝車所撞城土輙頽義之用泥𥙷之衝車雖/入而不能壞魏人晝夜苦攻分畨相代墜而復升莫)¶
<pb:KR2o0020_WYG_042-16a>¶
　(有退者一日戰數十合前後殺傷萬計魏人死者與/城平二月魏主召英還英表稱必克願少寛假於是)¶
　(梁主命韋叡救鍾離受曹景宗節度叡自合肥由隂/陵大澤行值澗谷輙飛橋以濟師人畏魏兵盛多勸)¶
　(緩行叡曰鍾離鑿穴而處負户而汲車馳卒奔猶恐/其後而况緩乎魏人已墮吾腹中卿曹勿憂也旬日)¶
　(至邵陽梁主豫敇景宗曰韋叡卿之鄉望宜善敬之/景宗見叡禮甚謹梁主聞之曰二将和師必濟矣乃)¶
　(進頓邵陽洲叡塹洲為城去魏城百餘歩馮道根能/走馬歩地計馬足以賦功比曉而營立英大驚曰是)¶
　(何神也景宗等器甲精新軍容甚盛魏人望之奪氣/城中知有外援勇氣百倍楊大眼勇冠軍中将萬餘)¶
　(騎來戰所向皆靡叡結車為陳大眼聚騎圍之叡以/彊弩二千一時俱發殺傷甚衆矢貫大眼右臂大眼)¶
　(退走明旦英自帥衆戰叡乘素木輿執白角如意以/麾軍一日數合英乃退魏師復夜攻城飛矢雨集軍)¶
<pb:KR2o0020_WYG_042-16b>¶
　(中驚叡於城上厲聲呵之乃定梁主命景宗等豫装/髙艦與魏橋等為火攻之計叡攻其南景宗攻其北)¶
　(三月淮水瀑漲六七尺叡使馮道根等乗艦擊魏洲/上軍盡殪别以小船載草灌膏焚其橋風怒火盛煙)¶
　(塵晦㝠死士㧞柵斫橋倐忽俱盡道根等身自搏戰/軍人奮勇呼聲動天地無不一當百魏軍大潰英脱)¶
　(身走大眼亦焚營去諸壘土崩水死者十餘萬斬首/亦如之逐北至濊水上英單騎入梁城緣淮百餘里)¶
　(屍相枕藉生擒五萬人収其資糧器械山積義之徳/景宗及叡設錢二十萬官賭之景宗擲得雉叡徐擲)¶
　(得盧遽取一子反之曰異事遂作塞羣帥争先吿㨗/叡獨居後世尤以此賢之詔増景宗叡爵邑義之等)¶
　(受賞各/有差)集覽(鍾離服䖍曰州來西邑也應劭曰鍾離/子之國漢地志九江郡鍾離縣故城在)¶
　(今濠州鍾離縣東五里樹栅樹立也編立木為城曰/柵迮之迮音側格反廹也負戸而汲注見宋文帝元)¶
<pb:KR2o0020_WYG_042-17a>¶
　(嘉二十七年走馬歩地走去聲驅策而走之以歩量/地之遠近濊水在河南梁城縣東南濊烏外於廢二)¶
　(反如意注見晉穆帝升平三年逐北注見周赧王三/十一年擲得雉摴蒱戯有梟盧雉犢塞五者為勝負)¶
　(之采博頭有刻為梟形者為最勝盧次之雉與犢又/次之塞為最下韋叡擲得盧本勝雉矣乃故反其子)¶
　(而作/塞)正誤(走馬歩地今/按走如字)質實(隂陵縣名注見漢高帝/五年大澤按一統志在)¶
　(徐州豐縣北六里/馮道根廣陵人)¶
　　書法(於是叡受景宗節度書景宗可也並書韋叡/何嘉二将也非景宗之能謙韋叡之能讓不)¶
　　(至是矣並書二将所/以著師克之在和也)¶
夏六月梁馮翊等七郡叛降魏○秋八月魏中山王英¶
<pb:KR2o0020_WYG_042-17b>¶
齊王蕭寳寅以罪除名¶
　(有司奏英寳寅罪當/誅詔免死除名為民)¶
魏以李崇為揚州刺史¶
　(崇多事産業長史辛琛屢諌不從遂紏之詔並不問/崇謂琛曰長史後必為刺史不知得上佐何如人耳)¶
　(琛曰若萬一叨忝得一方正長史/朝夕聞過是所願也崇有慙色)¶
冬十月梁以徐勉為吏部尚書¶
　(勉精力過人雖文案填積坐客充滿應對如流手不/停筆甞與門人夜集客求官勉正色曰今夕止可談)¶
　(風月不可及公事/時人咸服其無私)集覽(客求官坐中之客謂虞/髙也求詹事五官之官)質實¶
<pb:KR2o0020_WYG_042-18a>¶
　(徐勉東/海郯人)¶
　　書法(書勉何善其職也梁世書/以為吏部尚書者勉而已)¶
閏月梁以臨川王宏為司徒沈約為尚書令袁昻為僕¶
射質實(沈約武原人袁昻/陽夏人粲從弟)¶
　　書法(鍾離敗而元英有除名之罰洛口逃而蕭宏/有司徒之除梁雖盛時其賞罰反不如衰季)¶
　　(之魏矣書/以譏之)¶
　　發明(春秋屬辭比事之書綱目亦屬辭比事之書/姑以蕭宏之事觀之始書遣宏帥師伐魏則)¶
　　(見其身為主帥将大衆以伐國者也繼書蕭宏逃/歸則見其䘮師失律逃竄茍免者也今又書以宏)¶
<pb:KR2o0020_WYG_042-18b>¶
　　(為司徒則見其有罪不誅宜黜而賞者也夫以一/蕭宏之事即其始焉之總師次焉之敗辱終焉之)¶
　　(濫賞比而觀之不待予奪而義自明然則屬辭比/事是固春秋之教也而亦綱目之教也故曰麟筆)¶
　　(絕而後/綱目作)¶
○魏尚書令高肇弑其主之后于氏及其子昌¶
　(時高貴嬪有寵而妬高肇勢傾中外后暴疾殂人皆/咎高氏然宫禁事秘莫能詳也后所生子昌尋卒侍)¶
　(御師王顯失於療治時人/亦以為承高肇之意云)¶
　　書法(漢成帝崩民間讙譁咸歸罪趙昭儀綱目書/帝崩而已於是后暴疾殂所生子昌亦尋卒)¶
　　(人皆咎高氏史稱宫省事秘莫能詳也則其直書/高肇何綱目有以㫁斯獄矣漢成鄉晨欲起不能)¶
<pb:KR2o0020_WYG_042-19a>¶
　　(言而崩則誠疑似也固不得以疑似而加人罪若/高肇之横貴嬪之寵路人知之所謂莫能詳者葢)¶
　　(亦史臣之曲筆耳綱目不名其罪則權姦眞可以/欺天下欺後世矣故曰綱目脩而亂臣賊子懼然)¶
　　(則司馬師廢其后不書其主漢後主延熈十七年/此書其主何為子昌書也殺其君一后一子肇之)¶
　　(罪為何/如哉)¶
　　發明(不書弑后及其子而書弑其主之后及其子/何哉高肇為逆上累君也人君擅一國之名)¶
　　(寵不能庇其妻子至使其臣僣行弑逆亦不能詰/故特書其主以譏之爾然考之分注及北史后傳)¶
　　(皆不明其事綱目何據而定其罪耶是時高嬪有/寵考之高氏傳言其悍忌嬪御有終身不蒙接者)¶
　　(在洛二十年皇子全育者惟明帝一人夫其所以/不能全育者誰實斃之况肇勢傾中外后一旦無)¶
<pb:KR2o0020_WYG_042-19b>¶
　　(故暴殂人皆歸咎髙氏則為肇者亦復何説昔趙/盾以亡不越竟反不討賊而書弑今肇為用事大)¶
　　(臣一國之事皆出其手如使弑逆不出於肇則必/討賊而正其罪今既主名不立則其為肇也明矣)¶
　　(直筆書之所謂原其情/而定其實爾夫豈過哉)¶
(戊梁天監七年/子魏永平元年)春正月梁定官品¶
　(百官九品為十八/班班多者為貴)¶
二月梁置州望郡宗鄉豪¶
　(専掌/按薦)¶
梁以領軍蕭昺為雍州刺史¶
<pb:KR2o0020_WYG_042-20a>¶
　(領軍掌中外兵要宋孝建以來制局用事與領軍分/兵權領軍拱手而已及呉平侯昺在職峻切官曹肅)¶
　(然制局監皆近倖頗不堪以/是不得久留中出刺雍州)質實(孝建宋孝武帝年/號呉平按一統志)¶
　(古地名東漢末置漢平縣于此屬豫章郡呉改曰呉/平隋廢入宜春縣故城在臨江府新喻縣東一百里)¶
　(雍州注見漢獻/帝建安十二年)¶
夏五月梁以安成王秀為荆州刺史¶
　(先是巴陵蠻為㓂久不能討秀/燔其林木蠻失其險州竟無㓂)質實(安成郡名注見/晉安帝元興元)¶
　(年荆州注見漢獻帝建安十三年南/郡巴陵郡名注見宋文帝元嘉三年)¶
秋七月魏立貴嬪高氏為后¶
<pb:KR2o0020_WYG_042-20b>¶
　(高后既立高肇益貴重用事多變更先朝舊制削封/秩黜勲人怨聲盈路羣臣宗室皆卑下之唯度支尚)¶
　(書元匡與抗衡先造棺置㕔事欲輿棺詣闕論肇罪/自殺以諫肇惡之㑹匡與劉芳議權量肇主芳議匡)¶
　(表肇指鹿為馬有司/處匡死刑詔貶其官)質實(劉芳彭城人指鹿為/馬注見秦二世三年)¶
　　發明(昔霍顯欲貴其女遂弑許后而立之今魏之/于氏方殞高氏即正中宫之位其事正與霍)¶
　　(氏如出一轍然則髙肇/弑后之罪愈益明矣)¶
梁右衛將軍竟陵公曹景宗卒質實(竟陵縣名注見/新莾地皇三年)¶
　(諡曰/壯)¶
八月魏京兆王愉反信都魏遣尚書李平將兵討之¶
<pb:KR2o0020_WYG_042-21a>¶
　(魏主為京兆王愉納于后之妹為妃愉不愛愛妾李/氏生子于后召李氏入宫捶之魏主復以愉驕縱不)¶
　(法杖之五十出為冀州刺史高肇又數譛之愉不勝/忿詐稱高肇弑逆遂即帝位立季氏為后魏以尚書)¶
　(李平為都督討之平軍至經縣夜有蠻兵數/千斫營矢及平帳平堅臥不動俄而自定)集覽(信/都)¶
　(注見秦二世二年經縣史記趙世家注/經縣𨽻安平郡今安平改為縣屬深州)質實(京兆郡/名注見)¶
　(唐𤣥宗開元十一年冀州注見秦二世二年信都李/平頓丘人崇從弟經縣按一統志本戰國趙之邑屬)¶
　(中山國秦置縣屬涿郡漢屬安平國晉屬博陵郡尋/廢之元魏復置北齊省入安平縣故城在真定府晉)¶
　(州城北一/百一十里)¶
九月魏主殺其叔父彭城王勰¶
<pb:KR2o0020_WYG_042-21b>¶
　(魏高后之立也勰固諌不聽高肇怨之數譛勰於魏/主京兆王愉之反遂誣勰北與愉通南招蠻賊魏主)¶
　(信之召勰入宴禁中至夜皆醉各就别所消息使左/衛元珍引武士齎毒酒飲之勰曰吾無罪願一見至)¶
　(尊死無恨珍曰至尊何可復見武士以刀環築之勰/夫言曰寃哉皇天忠而見殺乃飲毒酒武士就殺之)¶
　(向晨以尸歸第云王因醉而薨諡曰武宣在朝貴賤/莫不䘮氣行路士女皆流涕曰髙令公枉殺賢王由)¶
　(是中外惡/之益甚)質實(彭城郡名注見秦始皇二十八年/禁中注見宋孝武帝大明六年)¶
　　發明(人主據九五之尊雖無所不臣然天倫之屬/則不可泯魏主失徳不能庇其妻子高氏之)¶
　　(立勰執正議肇遂誣而殺之且肇不難於殺其君/之叔父况于后𦕈然深宫一婦人哉乃知前日之)¶
　　(弑無可疑者然則彭城死於高肇之手綱目乃專/目魏主且以殺其叔父書之何哉生殺人君之大)¶
<pb:KR2o0020_WYG_042-22a>¶
　　(柄利器不可以假人魏主君臨一國乃不能保其/天屬之親至使橫罹寃酷則國君至是亦具位焉)¶
　　(爾澄源正本首惡必有所歸魏主亦何/得而辭其責哉書法如此固非過也)¶
魏李平克信都執元愉髙肇隂殺之奏除平名¶
　(京兆王愉逆戰李平破之愉走入城平圍之愉不能/守燒門突走平入信都追執愉以聞羣臣請誅愉魏)¶
　(主弗許高肇宻使人殺之魏主将屠李氏崔光曰李/氏方姙刑至刳胎乃桀紂所為酷而非法請俟産畢)¶
　(然後行刑從之李平捕愉餘黨千餘人將盡殺之𠫭/軍高顥曰此皆脇從前既許之原免矣宜為表陳平)¶
　(從之皆得免死肇子植為濟州刺史有功當封不受/曰家荷重㤙為國致效乃其常節何敢求賞肇及中)¶
　(尉王顯素惡平顯彈平在冀州隐截官口肇奏除平/名初顯祖之世柔然萬餘戸降魏置之高平薄骨律)¶
<pb:KR2o0020_WYG_042-22b>¶
　(二鎭及太和之末叛走畧盡唯千餘戸在太中大夫/王通請徙置淮北以絶其叛詔楊椿徙之椿言先朝)¶
　(處之邊徼所以招附殊俗且别異華戎也今新附之/戸甚衆若舊者見徙新者必不自安是驅之使叛也)¶
　(且此屬衣毛食肉樂冬便寒南土濕熱往必殱盡進/失歸附之心退無藩衛之益置之中夏或生後患非)¶
　(良策也不從遂徙於濟州及愉作亂/皆浮河赴愉所在鈔掠如椿之言)集覽(邊徼徼音/呌境也晉)¶
　(灼曰西南之徼/猶東北之塞)質實(刑至刳胎周書泰誓上刳剔孕/婦注刳剔割剝也皇甫謐云紂)¶
　(剖比干妻以視其胎濟州注見晉帝奕太和元年高/平顯祖獻文皇帝宏廟號顯祖太和孝文帝年號鈔)¶
　(掠注見唐高祖武徳/二年楊椿華隂人)¶
　　書法(權臣宻殺人多矣綱目書其主名而已未有/書隂殺之者書隂何譏主闇也於是羣臣奏)¶
<pb:KR2o0020_WYG_042-23a>¶
　　(請誅愉魏主弗許則兄弟之愛也高肇隂使殺之/而不之悟其昏甚矣人主之弟夫孰得而隂殺之)¶
　　(書隂殺之所以深譏其闇也上書李平克信/都下書奏除平名賞罰如此欲不亂得乎)¶
　　發明(元愉既反則不為無罪然羣臣請誅愉而魏/主弗許縱使其罪當死亦必再請而後可今)¶
　　(髙肇乃擅使人宻殺之則魏國為無君矣故綱目/於此以髙肇隂殺為文至於李平既克信都有功)¶
　　(當賞肇乃反奏而除其名然則魏國至是可謂君/不君而臣不臣矣觀綱目之所書驗刑賞之得失)¶
　　(拓䟦氏雖欲久有/其國尚可得乎)¶
魏郢州叛降于梁魏遣兵討之¶
　(魏郢州司馬彭珍等叛潜引梁兵超義陽三闗戍主/以城降梁魏郢州刺史婁悦嬰城自守魏以中山王)¶
<pb:KR2o0020_WYG_042-23b>¶
　(英将歩騎出/汝南救之)集覽(三關皆在信陽軍左傳定四年蔡/侯與呉子唐侯伐楚還塞大隧直)¶
　(轅㝠阸注三者漢東之隘道也案所謂大隧即廣峴/闗直轅㝠阸即武陽平靖也廣峴今名九里闗在軍)¶
　(南百里武陽闗在大寨領軍東南九十里/平靖闗今名行者坡在軍南七十五里)質實(郢州/注見)¶
　(太清二年義陽張九韶曰義陽軍有三闗謂平靖武/陽廣峴也按一統志平靖闗在汝寧府信陽州東南)¶
　(九十里武陽闗在徳安府應山縣東北一百三十里/廣峴闗在汝寧府信陽縣南三十里汝南郡名注見)¶
　(漢光武建/武十九年)¶
冬十月魏懸瓠叛降梁十二月魏復取之¶
　(魏懸瓠軍主白早生殺豫州刺史司馬悅求援於梁/司州刺史馬仙琕時梁安成王秀為都督參佐咸謂)¶
<pb:KR2o0020_WYG_042-24a>¶
　(宜待臺報秀曰彼待我以自存援之宜速待敇雖舊/非所以應急也即遣兵赴之仙琕遣副将齊茍兒助)¶
　(守懸瓠魏主以邢巒行豫州事将兵擊早生巒曰早/生非有深謀大智正以司馬悦暴虐乘衆怒而作亂)¶
　(民廹於凶威不得已而從之縱使梁兵入城水路不/通糧運不繼亦成擒耳早生得梁之援必守而不走)¶
　(若臨以王師士民必翻然歸順不出今年當傳首京/師矣巒至鮑口早生遣将逆戰巒大破之乘勝長驅)¶
　(至懸瓠圍其城鎭東參軍成景儁殺宿預戍主嚴仲/賢以城降梁時魏郢豫諸城皆没唯義陽一城為魏)¶
　(堅守蠻帥田益宗帥羣蠻以附之十一月魏遣将軍/楊椿攻宿預命中山王英趍義陽英以衆少累表請)¶
　(兵弗許英至懸瓠輙與巒共攻之十二/月齊茍兒等降斬白早生英乃趍義陽)質實(懸瓠城/名注見)¶
　(漢光武建武十九年豫州注同上年司州注見秦荘/襄王元年三川鮑口或疑地名未詳處所成景儁范)¶
<pb:KR2o0020_WYG_042-24b>¶
　(陽人興/之孫)¶
魏敗梁師于義陽復取郢州¶
　(魏義陽太守辛祥與婁悦共守義陽梁将軍胡武城/陶平虜攻之祥夜襲其營擒平虜斬武城由是州境)¶
　(獲全論功當賞婁悦恥功出/其下間之於執政賞遂不行)¶
高車敗柔然于蒲類海殺佗汗可汗其子豆羅伏䟦豆¶
伐可汗醜奴立質實(高車西域國名注見晉孝武帝太/元十六年柔然北狄國名注同上)¶
(十二年蒲類海注見/漢明帝永平十六年)¶
　(改元/建昌)¶
<pb:KR2o0020_WYG_042-25a>¶
(已梁天監八年/丑魏永平二年)春正月梁主祀南郊¶
　(宋齊舊儀祀天皆服衮冕至是用著作佐郎許懋説/始服大裘又以齋日不樂詔輿駕始出鼓吹從而不)¶
　(作還宫如常儀時有請封㑹稽禪國山者梁主命諸/儒草封禪儀欲行之懋建議曰舜柴岱宗是為廵狩)¶
　(而鄭引孝經鉤命决云封于泰山考績柴燎禪乎梁/甫刻石紀號此緯書之曲説非正經之通義也如管)¶
　(夷吾所説七十二君燧人之前世質民淳安得泥金/檢玉結繩而治安得鐫文告成妄亦甚矣若聖主不)¶
　(須封禪若凡主不應封禪秦始皇甞封泰山孫皓甞/封國山皆由主好名於上而臣阿旨於下非盛徳之)¶
　(事不足為法也上嘉納之因推演/懋議稱制旨以答請者由是遂止)集覽(㑹稽山名在/㑹稽郡西國)¶
　(山在㑹稽郡陽羡縣舜柴岱宗是為廵狩書舜典歲/二月東廵狩至于岱宗柴注天子適諸侯日廵守廵)¶
<pb:KR2o0020_WYG_042-25b>¶
　(守者廵所守也岱宗泰山也為四嶽所宗廵行之既/燔柴祭天以告至也鄭引孝經鉤命决鄭𤣥引援也)¶
　(鉤命决孝經緯書篇名也宋均注考績柴燎書舜典/三載考績注三年有成故以考功燎柴祭天以吿成)¶
　(功也爾雅祭天曰燔柴馬氏云祭時積柴加牲其上/而燔之梁甫甫通作父注見秦始皇二十八年緯書)¶
　(注見齊武帝永明三年管夷吾所説七十二君注見/漢光武建武三十年燧人三皇以來有天下者之號)¶
　(鑚燧出火教人火食泥金檢玉注見漢光武建武中/元元年玉檢金泥結繩易繫辭曰上古結繩而治朱)¶
　(氏附錄云結繩今溪洞諸蠻猶有此俗又有刻板為/記者鐫文吿成鐫刻也刻石之文皆經䜟所傳以告)¶
　(成功/於天)質實(衮冕注見漢平帝元始五年許懋高陽人/允九世孫㑹稽山名注見秦始皇三十七)¶
　(年國山按一統志在常州府宜興縣西南五十里本/名離里山有九岑相連亦名陛山相傳呉主皓時山)¶
<pb:KR2o0020_WYG_042-26a>¶
　(大石自立皓遣司空董朝太常周處封為南嶽改今/名因刻石頌徳碑形如鼓篆文周繞字多漫滅俗呼)¶
　(囤碑封禪儀注見漢武帝元鼎六年泰山/注見秦始皇二十八年封禪注同上年)¶
　　書法(時有請封㑹稽禪國山者梁主不許曷/為不書畧之也封禪非古也况㑹稽乎)¶
魏復取三闗¶
　(魏中山王英至義陽将取三闗先䇿之曰三闗相須/如左右手若克一闗兩闗不待攻而破攻難不如攻)¶
　(易宜先攻東闗又恐其并力於東乃使長史李華帥/五統向西闗以分其兵勢自督諸軍向東闗攻之六)¶
　(日而㧞進取廣峴及西闗梁将馬仙琕等皆棄城走/梁主使韋叡救仙琕至安陸増築城二丈餘更開大)¶
　(塹起髙樓衆頗譏其怯叡曰為将當有怯時不可/專勇英急追仙琕将復邵陽之耻聞叡至乃退)質¶
<pb:KR2o0020_WYG_042-26b>¶
　實(安陸縣名注見/新莾地皇二年)¶
　　書法(三闗者何平靖武陽廣峴也皆在/信陽界南北朝分疆之要害也)¶
梁主遣使求成于魏魏主不肯¶
　(初魏主遣中書舍人董紹慰勞叛城白早生囚之送/建康吕僧珍與之言愛其文義言於梁主梁主遣謂)¶
　(紹曰今聽卿還令卿通兩家之好彼此息民豈不善/也因召見慰勞之且曰戰争多年民物塗炭吾是以)¶
　(不耻先言卿宜備申此意夫立君以為民也凡/在民上豈可不思此乎紹還魏言之魏主不從)質實¶
　(董紹鮦陽人建康郡名注見漢獻帝/興平二年金陵塗炭注見天監元年)¶
　　書法(求者何卑辭也不肯者何忍辭也於是魏董/紹囚梁梁主歸之使求成于魏且謂曰戰争)¶
<pb:KR2o0020_WYG_042-27a>¶
　　(多年民物塗炭吾是以不恥先言此仁人之言也/梁為民屈而魏主不從綱目書求書不肯而皆斥)¶
　　(書主梁魏之仁不仁分矣是故紹本魏臣書曰梁/主遣使嘉屈已也綱目求成書不肯者一而已)¶
　　發明(梁魏交攻固無曲直之分今梁主求成而魏/不肯則是梁有息民之意而魏主佳兵不已)¶
　　(者也昔春秋書魯宣公及齊平莒及郯莒人不肯/則以齊魯心有所偏而莒人不肯故爾若夫梁主)¶
　　(求成之事其言止以戰争殘民之故欲以息兵為/事亦可謂兩國之利無所偏係者而彼乃不從故)¶
　　(綱目特以魏主不肯書之/則曲直是非瞭然見矣)¶
三月魏侵梁雍州梁州兵擊敗之考異(提要無州/兵二字)¶
　(魏荆州刺史元志将兵七萬侵潺溝驅迫羣蠻羣蠻/悉渡漢水降梁梁雍州刺史呉平侯昺納之綱紀皆)¶
<pb:KR2o0020_WYG_042-27b>¶
　(以蠻累為邉患不如因此除之昺日窮來歸我誅之/不祥且魏人來侵吾得蠻以為屏蔽不亦善乎乃受)¶
　(其降命司馬朱思遠等/擊志於潺溝大破之)集覽(潺溝潺仕山反蠻獠所/居之地與雍州相近)¶
　質實(元志代人魏宗室河間公之孫/漢水注見漢獻帝建安十二年)¶
秋九月魏詔太常卿劉芳造樂器¶
　(魏公孫崇造樂尺以十二黍為寸太常卿劉芳非之/更以十黍為寸尚書令高肇等奏崇所造樂器度量)¶
　(皆與經傳不同詰其所以云依經文聲則不/協請更令芳依禮造成從其善者詔從之)¶
冬十一月魏主親講佛書作永明閑居寺¶
　(時魏主専尚釋氏不事經籍中書侍郎裴延儁上疏/曰漢光武魏武帝雖在戎馬之間未甞廢書先帝遷)¶
<pb:KR2o0020_WYG_042-28a>¶
　(都行師手不釋卷良以學問多益不可暫輟故也陛/下親講大覺塵蔽俱開然五經治世之模楷應物之)¶
　(所先伏願互覽兼存則内外俱周矣時佛教盛於洛/陽沙門自西域來者三千餘人魏主别為之立永明)¶
　(寺千餘間以處之處士馮亮有巧思魏主使擇嵩山/形勝之地立閑居寺極巖壑土木之美由是遠近承)¶
　(風無不事佛比及延昌州/郡共有一萬三千餘寺)質實(裴延儁聞喜人雙彪/之孫沙門僧名注見)¶
　(漢明帝永平八年處士注見周赧王元年嵩山/注見唐中宗嗣聖十二年延昌宣武帝年號)¶
　　書法(書親何異之也曷為異之非所親而親也書/講佛書始此終綱目書人主講佛書二是年)¶
　　(丙寅年梁武帝書内出經一唐代宗永泰元年書/求佛書一戊戌年魏主頒大雲經不與焉唐中宗)¶
　　(嗣聖七年書作寺/五詳宋庚戌年)¶
<pb:KR2o0020_WYG_042-28b>¶
　　發明(魏主不許梁人求成乃佞佛造寺夫佛以好/生惡殺為事豈樂於用兵不息視民如禽獸)¶
　　(者哉魏孝文興起文治嗣子不令乃從事於異端/亦可謂弗念厥紹者綱目於此特書魏主親講佛)¶
　　(書講而曰親其溺意好尚葢可知/矣况又大作梵字以殘民蠧國乎)¶
(庚梁天監九年/寅魏永平三年)春正月梁以沈約為光祿大夫¶
　(約文學髙一時而貪冒榮利用事十餘年政之得失/唯唯而已自以久居端揆有志台司論者亦以為宜)¶
　(而梁主/不用)集覽(貪冒注見晉惠帝永康元年端揆僕射/參總百揆故曰端揆書舜典納于百揆)¶
　(蔡氏傳曰揆度也百揆/者揆度庶政之官也)¶
梁作緣淮塘¶
<pb:KR2o0020_WYG_042-29a>¶
　(北岸起石頭迄東冶南/岸起後渚籬門迄三橋)質實(石頭城名注見漢獻帝/建安十七年東冶亭名)¶
　(在應天府東八里晉太元中建謝安為揚州袁宏為/東陽郡祖道於此籬門在應天府西二里舊京邑南)¶
　(北兩岸籬門五十/六所葢郊門也)¶
三月魏主之子詡生考異(主之二字羡據提要書魏主/之子恂生綱目定本削去)¶
　(詡母胡充華武始伯國珍之女也初入掖庭同列以/故事祝之曰願生諸王公主勿生太子充華曰妾之)¶
　(志異於諸人奈何畏一身之死而使國家無嗣乎及/有娠同列勸去之充華不可私自誓曰若幸而生男)¶
　(次第當長男生身死/所不憾也既而生詡)集覽(男生身死元魏故事凡立/嗣子輙先殺其母故充華)¶
　(云/然)質實(武始郡名注見秦王政三年隴/西掖庭注見漢武帝後元元年)¶
<pb:KR2o0020_WYG_042-29b>¶
　　書法(子生不書必闗於國家之故而後書此其書/何志胡后亂魏之始也然則宋子劭生魏子)¶
　　(恂生不書主此則曷為以魏主之子書詡竟弑者/也胡氏之毒之也未必不曰此我子也我殺之何)¶
　　(傷綱目則曰此魏主之子也魏之所托以承宗廟/守社稷者也故於其生也書曰魏主之子所以正)¶
　　(他日胡氏之為弑而非自殺已子之謂也其旨深/矣終綱目書子生五詳漢武帝元朔元年書主之)¶
　　(子者一/而已)¶
梁主視學¶
　(梁主幸國子學親臨講肄詔皇/太子以下及王侯之子皆入學)¶
　　發明(是時梁主清明猶未溺於寂滅之學是以/所尚如此江左累朝僅有此爾故特書之)¶
<pb:KR2o0020_WYG_042-30a>¶
夏四月梁制尚書令史初用士流¶
　(舊制尚書五都令史皆用寒流至是詔曰尚書五都/職參政要總領衆局方軌二丞可革用士流秉此羣)¶
　(目於是劉納劉顯孔䖍孫蕭軌/王顒並以才地兼美首應其選)集覽(五都殿中都吏/部都金部都左)¶
　(右户都/中兵都)質實(劉顯沛郡相/人瓛族子)¶
六月梁宣城郡吏作亂呉興太守蔡撙討平之¶
　(宣城郡吏呉承伯挾妖術聚衆攻郡殺太守奄至呉/興吏民犇散或勸太守蔡撙避之撙不可募勇敢閉)¶
　(門拒守承伯盡鋭攻之撙出/戰大破斬之撙興宗之子也)質實(宣城郡注見漢明/帝永平十三年呉)¶
　(興郡名注見宋明帝秦始/二年蔡撙陳留考城人)¶
<pb:KR2o0020_WYG_042-30b>¶
冬十月魏中山王英卒○梁行大明厯¶
　(梁主即位三年詔定新厯散騎侍郎祖暅奏/其父冲之考古法為正厯不可改至是行之)集覽(暅/况)¶
　(遠反又/古鄧反)質實(祖暅范/陽道人)¶
(辛梁天監十年/卯魏永平四年)春正月魏元㑹始用新舞¶
　(魏劉芳等奏所造樂器二舞登歌鼓吹等/已成乞集議用之詔舞可用新餘且仍舊)集覽(二舞/隋書)¶
　(禮樂志有文舞武舞祖孝孫定樂更文舞曰治康武/舞曰凱安舞者各六十四人文舞左籥右翟武舞左)¶
　(干右戚登歌注見宋/文帝元嘉二十二年)¶
梁以張稷為青冀刺史¶
<pb:KR2o0020_WYG_042-31a>¶
　(僕射張稷自謂功大賞薄侍宴酒酣怨望形於辭色/上曰卿兄殺郡守弟殺其君有何名稱稷曰臣乃無)¶
　(名稱至於陛下不為無勲東昏暴虐義師伐之豈在/臣而已上捋其須曰張公可畏人乃以為青冀刺史)¶
　(王珍國亦怨望罷梁秦刺史還酒後啟云臣近入梁/山便哭上大驚曰卿若哭東昏則已晚若哭我我復)¶
　(未死因此踈退久之除都官尚書○是歳梁之境内/有州二十三郡三百五十縣千二十二是後州名浸)¶
　(多廢置離合不可/勝記魏朝亦然)集覽(東昏暴虐東昏侯齊主寳/卷也張稷引兵入殿斬之)質¶
　實(青冀二州名注見秦二世二年郯梁秦二州名梁/注見周赧王四年漢中郡秦注見漢光武建武元)¶
　(年天水郡梁山注見/梁敬帝太平元年)¶
魏汾州山胡反討平之考異(討當/作擊)質實(汾州注見周威/烈王二十三年)¶
<pb:KR2o0020_WYG_042-31b>¶
(河/西)¶
○三月梁胊山叛降魏夏五月梁遣兵圍胊山冬十二¶
月取之¶
　(琅邪民王萬夀殺太守劉晰據朐山召魏軍魏徐州/刺史盧昶遣戍主傅文驥赴之張稷遣兵拒之不勝)¶
　(四月文驥遂據朐山梁遣馬仙琕圍之盧昶本儒生/不習軍旅胊山糧樵俱竭傅文驥以城降十二月昶)¶
　(引兵先遁諸軍皆潰㑹大雪軍士凍死墮手足者過/半仙琕追擊大破之二百里間僵尸相屬免者什一)¶
　(二收其糧畜器械不可勝數唯蕭寳寅全軍而歸盧/昶之在朐山也中尉游肇言於魏主曰朐山蕞爾僻)¶
　(在海濵卑濕難居於我非急於賊為利為利故必致/死而争之非急故不得已而戰以不得已之衆撃必)¶
<pb:KR2o0020_WYG_042-32a>¶
　(死之師恐稽延歳月所費甚大假得朐山終難全守/所謂無用之田也聞賊屢以宿預求易朐山持無用)¶
　(之地復舊有之疆兵役時解其利為大魏主将從之/㑹昶敗遷肇侍中肇明根之子也馬仙琕為将能與)¶
　(士卒同勞逸衣不過布帛居無幃幕衾屏飲食與厮/養最下者同常潜入敵境伺知壁壘村落險要處故)¶
　(攻戰多㨗士卒/亦樂為之用)集覽(晰之列反胊山蕞爾胊山注見/漢桓帝永興二年蕞爾注見宋)¶
　(文帝元/嘉四年)質實(琅邪郡名注見宋文帝元嘉七/年村落注見晉高祖開運二年)¶
魏以甄琛為河南尹¶
　(琛表曰國家居代患多盗竊世祖廣置主司里宰多/置吏士為其羽翼始得禁止遷都以來四逺赴㑹五)¶
　(方雜沓㓂盗公行里正職輕任碎多是下才不能督/察請少髙其品選下品中應遷者進而為之詔從之)¶
<pb:KR2o0020_WYG_042-32b>¶
　(琛又奏以羽林為游軍於諸坊巷司/察盗賊於是洛城清静後常踵焉)質實(代郡名注/見秦王政)¶
　(三年雲中雜沓注見漢順帝永和六年羽林軍名注/見漢武帝元封二年洛城注見周烈王三年洛陽)¶
(壬梁天監十一年/辰魏延昌元年)春正月梁免老小質作¶
　(梁主敦睦九族優惜朝士有犯罪者屈法申之百姓/有罪則案之如法其緣坐則老幼不免一人亡逃舉)¶
　(家質作民既窮窘姦宄益深嘗有秣陵老人遮車駕/曰陛下為法急於庶民緩於權貴非長久之道誠能)¶
　(反是天下幸甚於是詔自今/罪應質作而老小者停送)集覽(質作質物相贅也/繫其老幼而令役)¶
　(作/)質實(九族張九韶曰高祖曾祖祖父已身子孫曾/孫𤣥孫是謂之九族也一説謂父族四母族)¶
　(三妻族二亦通詳見漢高帝七年/秣陵郡名注見漢獻帝興平二年)¶
<pb:KR2o0020_WYG_042-33a>¶
魏以高肇為司徒清河王懌為司空¶
　(高肇自尚書令為司徒自以去要任怏怏形於言色/右丞高綽博士封軌素以方直自業及肇為司徒綽)¶
　(送迎往來軌竟不詣肇綽顧不見軌乃遽歸嘆曰吾/平生自謂不失規矩今日舉措不如封生遠矣清河)¶
　(王懌有才學聞望懲彭城之禍因侍宴謂肇曰天子/兄弟詎有幾人而剪之幾盡昔王莽頭秃藉渭陽之)¶
　(資遂簒漢室今君身曲亦恐終成亂階㑹大旱肇擅/錄囚徒欲以収衆心懌言於魏主曰昔季氏旅於泰)¶
　(山孔子疾之誠以君臣之分宜防㣲杜漸不可瀆也/減膳錄囚乃陛下之事今司徒行之豈人臣之義乎)¶
　(明君失之於上姦臣竊之於下禍亂之基於此在矣/魏主笑而不應遂詔尚書與羣司鞫理獄訟令饑民)¶
　(就食/北方)集覽(懲彭城之禍懲忌也彭城王勰魏宣武叔/父也永平元年被殺藉渭陽之資藉借助)¶
<pb:KR2o0020_WYG_042-33b>¶
　(也詩渭陽篇我送舅氏曰至渭陽葢以王莾髙肇皆/外戚故云季氏旅於泰山注見漢光武建武三十年)¶
　(曾謂泰山不/如林放乎)質實(封軌勃海蓨人囘之族弟清河/郡名注見漢安帝建光元年)¶
冬十月魏立子詡為太子¶
　(魏自是始不殺太子之毋以僕射郭祚領少師祚甞/從幸東宫懷黃㼐以奉太子時應詔左右趙桃弓深)¶
　(為魏主所信任祚私事之時/人謂之桃弓僕射黃㼐少師)集覽(黄㼐㼐部田反/博雅曰𤓰屬)質¶
　實(郭祚太原/晉陽人)¶
十一月梁五禮成行之¶
　(初齊歩兵校尉伏曼容表求制一代禮樂世祖選學/士十人脩五禮丹陽尹王儉總之儉卒祭酒何𦙍尚)¶
<pb:KR2o0020_WYG_042-34a>¶
　(書令徐孝嗣将軍何佟之繼掌之經齊末兵火僅有/存者梁初尚書以庶務權輿議欲省之詔曰禮壊樂)¶
　(缺宜以時脩定於是僕射沈約等奏請五禮各置舊/學士一人令舉學古一人自助其中疑者依石渠白)¶
　(虎故事請制旨㫁决乃以右軍記室明山賓等分掌/五禮佟之總其事佟之卒以鎭北諮議伏暅代之暅)¶
　(曼容之子也至是五禮成列上之/合八千一十九條詔有司遵行)集覽(五禮周禮大/宗伯五禮之)¶
　(目三十有六吉禮十有二曰禋祀曰實柴曰槱燎曰/血祭曰貍沉曰疈辜曰肆獻曰饋食曰祠曰禴曰嘗)¶
　(曰烝凶禮五曰䘮曰荒曰弔曰襘曰恤賓禮八曰朝/曰宗曰覲曰遇曰㑹曰同曰問曰視軍禮五曰大師)¶
　(曰大均曰大田曰大役曰大封嘉禮六曰飲食曰昏/冠曰賓射曰饗燕曰脤膰曰賀慶佟之佟音徒冬反)¶
　質實(伏曼容平昌人丹陽郡名注見漢獻帝興平二/年金陵何佟之廬江潜人石渠白虎故事石渠)¶
<pb:KR2o0020_WYG_042-34b>¶
　(閣名事在漢宣帝甘露元年白虎觀名事在/漢章帝建初六年明山賔平原鬲人僧紹子)¶
　　書法(漢曹褒禮成書曰奏所撰制度此其曰五禮/成何予之也自齊世祖選學士脩五禮至是)¶
　　(多年矣所歷者非一人矣亦庶乎非茍作者與定/於二年之中决於一夫之手者異矣故書禮書成)¶
　　(凡書成者/久辭也)¶
(癸梁天監十二年/已魏延昌二年)春二月梁鬱洲叛降魏梁討平之¶
　(鬱洲迫近魏境朐山之亂或隂與之通朐山平心不/自安而青冀刺史張稷不得志政令寛弛僚吏頗多)¶
　(侵漁鬱洲民徐道角等夜襲州城殺稷降魏魏遣兵/赴之於是魏飢民餓死者數萬游肇諌以為朐山濱)¶
　(海卑濕難居鬱洲又在海中得之尤為無用其地於/賊要近去此閑遠以閑遠之兵攻要近之衆不可敵)¶
<pb:KR2o0020_WYG_042-35a>¶
　(也方今年飢民困惟宜安静而復勞以軍旅費以饋/運臣見其損未見其益魏主不從遣兵未發梁北兖)¶
　(州刺史康絢/遣兵討平之)質實(鬱洲縣名注見晉安帝隆安五年/郁洲軍旅注見中大通二年北兗)¶
　(州注見晉武帝大明三/年康絢藍田人穆之孫)¶
閏月梁侍中沈約卒¶
　(梁主嘗與侍中建昌侯沈約各䟽栗事約少上三事/出謂人曰此公䕶前不則羞死梁主聞之怒梁主有)¶
　(憾於張稷從容與約語及之約曰已往之事何足復/論梁主怒而起約懼不覺及還慿空頓於户下因病)¶
　(夢齊和帝以劍㫁其舌乃呼道士奏赤章於天稱禪/代之事不由已出梁主大怒譴責數四約益懼遂卒)¶
　(有司諡曰文梁主曰情/懐不盡曰隐改諡隐侯)集覽(各䟽栗事時豫州獻栗/大徑寸半帝竒之因問)¶
<pb:KR2o0020_WYG_042-35b>¶
　(栗事多少與約各䟽所憶不則羞死約本傳作不讓/即羞死約懼不覺沈約恐懼而不覺帝已起猶坐如)¶
　(初及還本作及還未至牀慿空頓於戸下慿空失/所依也頓僵仆也未至牀而坐空故頓於户下)正¶
　誤(此公䕶前集覽無注今按䕶前/者自䕶其短不欲人在已前也)質實(建昌縣名注/見漢獻帝建)¶
　(安三年/海昏)¶
夏五月魏壽陽大水¶
　(壽陽久雨大水入城廬舍皆没魏揚州刺史李崇勒/兵泊於城上城不没者二版将佐勸崇棄城保北山)¶
　(崇曰淮南萬里繫於吾身一旦動足百姓瓦解吾豈/以愛身而取愧於王尊哉但憐此士民無辜同死可)¶
　(結筏隨高人規自脱吾必與此城俱没治中裴絢叛/降于梁崇遣從弟神等討之絢敗走執之絢曰吾何)¶
<pb:KR2o0020_WYG_042-36a>¶
　(面見李公乎乃投水死崇表以水災求解魏主不許/崇沈深寛厚有方畧得士心在夀春十年常養壯士)¶
　(數千人㓂來無不摧破鄰敵謂之卧虎梁主屢/設反間以疑之而魏主素知其忠篤委信不疑)集覽¶
　(瓦解史記秦本紀土崩瓦解注言秦國敗壞若屋宇/崩頽衆瓦解散也取愧於王尊漢成帝時王尊為東)¶
　(郡太守河水泛浸瓠子金隄尊投沈白馬祀水神請/以身填金隄因止宿廬居隄上及水盛隄壞吏民皆)¶
　(奔走尊立不動而水波稍廻求/解引咎自責而求解刺史之任)質實(揚州注見齊主/寳卷永元二年)¶
六月梁新作太廟○秋八月魏恒肆二州地震山鳴¶
　(踰年不已民覆/壓死傷甚衆)質實(恒州注見漢光武建武九年常/山肆州注見晉孝武太元九年)¶
　(新/興)¶
<pb:KR2o0020_WYG_042-36b>¶
　　書法(於是踰年不已民覆壓死者甚衆則大變也/魏大亂之徴見矣終綱目書地震一百一有)¶
　　(自九月至十一月者矣漢順帝漢安二/凉州未有久於此者也○書山鳴始此)¶
　　發明(地主静而震山宜安而鳴甚至踰年不已民/覆壓死傷甚衆此魏氏亂亡之兆也况他時)¶
　　(爾朱氏覆國亦始於恒肆二州/綱目安得不著其異而志之乎)¶
魏以崔光為太子少傅¶
　(魏主幸東宫以崔光為太子少傅命太子拜之光辭/不許太子南面再拜光北面立不敢答唯西面拜謝)¶
　(而出魏太子尚幼毎出入東宫左右乳母而已宫臣/皆不之知詹事楊昱上言乞自今召太子必降手敇)¶
　(令臣等翼/從從之)¶
<pb:KR2o0020_WYG_042-37a>¶
(甲梁天監十三年/午魏延昌三年)春二月梁主耕籍田¶
　(宋齊籍田皆用正月至是/始用二月及致齋祀先農)集覽(籍田注見漢文帝二/年祀先農漢舊儀曰)¶
　(先農即神農黃帝也祠以太牢唐禮樂志韋叔夏等/奏經無先農壇案禮王自為立社曰王社先儒以為)¶
　(在籍田也永徽中猶曰籍田垂拱後乃為先農/然則先農與社為神葢祀后土也以勾龍氏配)¶
魏東豫州亂討平之¶
　(魏東豫州刺史田益宗衰老與諸子孫聚歛無厭部/内苦之咸言欲叛魏主聞之詔遣其子魯生赴闕久)¶
　(未至詔徙益宗為濟州刺史慮其不受代遣将軍李/世哲帥衆襲之奄入廣陵魯生與其弟奔闗南招引)¶
　(梁兵攻取光城以南諸戍世哲/擊破之以益宗還拜光祿大夫)質實(東豫州注見漢/平帝元興四年)¶
<pb:KR2o0020_WYG_042-37b>¶
　(光城按一統志古邑名春秋時為弦國漢為西陽縣/地屬江夏郡晉置光山縣劉宋改為光城縣尋置光)¶
　(城郡梁置光州隋改縣曰光山唐改郡為光州徙治/定城縣宋改光山為期思縣尋復舊元屬光州至本)¶
　(朝因之改/屬汝寧府)¶
冬十一月魏遣司徒高肇督諸軍侵梁益州¶
　(魏王足之伐梁也梁主命寧州刺史李畧禦之許事/平用為益州足退梁主不用畧怨望有異謀梁主殺)¶
　(之其兄子苖犇魏會校尉淳于誕亦自漢中入魏二/人共説魏主以取蜀之策魏主信之以高肇為大都)¶
　(督将歩騎十五萬攻益州游肇諫曰今頻年水旱不/宜勞役蜀地險隘鎭戍無隙豈得承浮説而動大軍)¶
　(舉不愼始悔/将何及不從)質實(寧州注見漢武/帝元狩元年滇)¶
<pb:KR2o0020_WYG_042-38a>¶
　　書法(書督諸軍矣其書/侵何魏無辭也)¶
梁築淮堰¶
　(魏降人王足陳計求堰淮水以灌夀陽梁主以為然/使水工陳承伯将軍祖暅視地形咸謂淮内沙土漂)¶
　(輕功不可就弗聽發徐揚民率二十户取五丁以築/之假康絢都督諸軍并護堰作役人及戰士合二十)¶
　(萬南起浮山北抵巉石/依岸築土合脊於中流)質實(浮山按一綂志在鳳陽/府旴𣅿縣西一百四十)¶
　(里北臨淮水一名臨淮山山下有穴去水丈淮水泛/溢其穴即高水減其穴還低上有靈嚴寺名人多有)¶
　(題詠又有浮山在天長縣/南巉石山名未詳處所)¶
魏以楊津為華州刺史質實(楊津華隂人華州注見/唐𤣥宗開元十一年)¶
<pb:KR2o0020_WYG_042-38b>¶
　(津椿之弟也先是官受調絹尺度特長吏緣為姦百/姓苦之津令悉依公尺其輸物尤善者賜以杯酒劣)¶
　(者亦為受之但無酒以示恥/於是輸者競勸更勝於舊)集覽(吏緣為姦謂吏皆/旁緣以姦利也)¶
魏免其侍御史陽固官¶
　(魏中尉王顯謂侍御史陽固曰吾作太府卿府庫充/實何如固曰公収百官之祿四分之一州郡贓贖悉)¶
　(輸京師以此充府未足為多且有聚歛之臣/寧有盜臣可不戒哉顯不悦因事奏免固官)質實(且/有)¶
　(聚歛之臣寧有盗臣孟/獻子之言詳見大學)¶
(乙梁天監十四年/未魏延昌四年)春正月魏主恪殂太子詡立¶
　(魏世宗殂侍中中書監崔光侍中領軍于忠詹事王/顯庶子侯剛迎太子詡於東宫顯欲須明即位光曰)¶
<pb:KR2o0020_WYG_042-39a>¶
　(天位不可暫曠何待至明顯曰須奏中宫光曰帝崩/太子立國之常典何須中宫令也於是請太子止哭)¶
　(立於東序忠扶太子西面哭十餘聲止光攝太尉奉/策進璽綬太子跪受服衮冕之服御太極殿即皇帝)¶
　(位光等與夜直羣官立庭中北面稽首稱萬歲高后/欲殺胡貴嬪中給事劉騰以告侯剛于忠崔光光使)¶
　(置貴嬪别所嚴加守衛由是貴嬪深徳四人於是悉/召西伐東防兵廣平王懐扶疾入臨云欲上殿哭大)¶
　(行見主上衆愕然無敢對者崔光攘衰振杖引漢趙/熹故事辭色甚厲懷曰侍中以古義裁我我敢不服)¶
　集覽(大行注見漢昭帝元平元年攘衰衰倉回反䘮/衣也攘衰猶言攘袂漢鄒陽傳攘袂而正議注)¶
　(攘袂猶今人言捋臂振杖舉杖也引漢趙熹故事漢/光武崩太尉趙熹典䘮事皇太子與諸王雜坐百僚)¶
　(無别熹正色横劍殿階扶下諸王並/令就低唯許朝晡入臨内外肅然)質實(璽綬注見/漢光武建)¶
<pb:KR2o0020_WYG_042-39b>¶
　(武三年廣平郡名注/見漢武帝元狩四年)¶
魏侍中王顯伏誅以太保高陽王雍尚書令任城王澄¶
同總國事¶
　(先是高肇擅權尤忌宗室有時望者任城王澄懼不/自全乃酣飲陽狂朝廷機要無所闗豫至是肇擁兵)¶
　(於外朝野不安于忠與門下議以魏主幼未能親政/宜使太保高陽王雍入居西柏堂省决庶政以任城)¶
　(王澄為尚書令總攝百揆奏皇后授之王顯有寵於/世宗恃勢使威為世所疾恐不為澄等所容宻謀矯)¶
　(皇后令以高肇錄尚書事以顯與高猛同為侍中忠/等聞之託以侍療無效執顯於禁中殺之下詔如門)¶
　(下奏百官總已聽/於二王中外悦服)質實(任城郡名注見晉帝奕太和/元年高平高陽郡名注見晉)¶
<pb:KR2o0020_WYG_042-40a>¶
　(愍帝建/興四年)¶
二月魏司徒高肇伏誅¶
　(魏主告哀於高肇且召之肇還入哭盡哀高陽王雍/與于忠宻謀伏邢豹等數人於省下引入搤殺之下)¶
　(詔暴其罪惡削除職爵𦵏以/士禮於厠門出屍歸其家)¶
魏以高陽王雍為太尉清河王懌為司徒廣平王懷為¶
司空○魏尊貴嬪胡氏為太妃廢其太后高氏為尼○¶
魏復百官祿蠲綿麻税¶
　(魏于忠既居門下又總宿衛遂專朝政權傾一時初/高祖以用度不足百官之祿四分減一民税絹一匹)¶
<pb:KR2o0020_WYG_042-40b>¶
　(别輸綿八兩布一疋别/輸麻十五斤忠悉罷之)¶
夏四月梁淮堰潰復築之¶
　(浮山堰成而復潰或言蛟龍能乘風雨破堰其性惡/鐵乃運鐵數千萬斤沈之亦不能合乃伐樹為井幹)¶
　(填以巨石加土其上緣淮百里木石皆盡/負者肩穿疾疫死者相枕蠅蟲晝夜聲合)集覽(井幹/言如)¶
　(井幹之形也注見/漢武帝太初元年)¶
　　發明(作於人者可以力而及出於天者不可彊而/置何者城可築而崇池可鑿而深兵可厲而)¶
　　(精糧可蓄而備至於山谷之盤固江河之浩𣺌乃/出於天地之自然爾豈可以區區之力而彊置之)¶
　　(耶是以古人謂闗中為天險長江為天限葢以非/人力所能為故也淮堰之事梁主奚為輕信虚誕)¶
<pb:KR2o0020_WYG_042-41a>¶
　　(之言大興工役直欲壅閼天地莭宣之氣以壑其/鄰國乎築而復潰潰而復築綱目皆詳書於冊所)¶
　　(以戒後世之人欲以人而勝天/者爾殘民殄物尚誰咎哉噫)¶
魏破叛氐于沮水質實(沮水按一統志在鞏昌府城南/八百里階州境西有角弩谷即)¶
(蜀漢将姜維勦/五部氐𦍑之所)○六月魏冀州沙門作亂討平之¶
　(魏冀州沙門法慶以妖幻惑衆作亂以尼惠暉為妻/自號大乘又合狂藥令人服之父子兄弟不復相識)¶
　(唯以殺害為事詔光/祿大夫元遥討平之)集覽(大乘乘平聲釋氏有三乘/法門曰大乘曰中乘曰小)¶
　(乘大乘者梵語云摩訶衍言/其運載無邊得無上菩提)¶
　　書法(法秀曇標作亂書主名此其不書法慶何衆/也故書討平之終綱目書沙門反亂者三詳)¶
<pb:KR2o0020_WYG_042-41b>¶
　　(齊辛/酉年)¶
秋八月魏侍中于忠殺僕射郭祚尚書裴植免太保高¶
陽王雍遣就第¶
　(魏尚書裴植自謂人門不後王肅以朝廷處之不高/常怏怏表請辭官隐嵩山世宗不許及為尚書志氣)¶
　(驕滿好面譏毁羣官僕射郭祚冒進不已與植皆惡/于忠專橫宻勸高陽王雍使出之忠聞之大怒令有)¶
　(司誣奏植祚罪皆賜死忠又欲殺高陽王雍/崔光固執不從乃免雍官還第朝野寃憤)集覽(人/門)¶
　(人才門/地也)質實(王肅臨沂人渉獵經史頗有大志仕南/齊奔魏禮遇日加除輔國大将軍屢立)¶
　(戰功遷揚州刺史頻年在邊悉心撫綏遠近歸附清/身好施家無餘財嵩山注見唐中宗嗣聖十二年)¶
<pb:KR2o0020_WYG_042-42a>¶
　　書法(孰免之于忠也殺之者于忠則免之者亦于/忠也然則曷為書侍中以侍中而免太保其)¶
　　(橫甚可/知矣)¶
　　發明(魏自是紀綱日亂矣前此高肇猶隂肆姦慝/至是干忠乃擅行不顧殺僕射殺尚書黜藩)¶
　　(王其凶橫如此魏國尚為有君乎夫以祚等皆國/之大臣一侍中乃令有司誣而殺之綱目於此直)¶
　　(以于忠専殺為文所以見拓䟦亂亡之禍/如此自後紛紛多事亦不勝其書矣噫)¶
魏尊太妃胡氏為太后¶
　(居崇/訓宫)¶
魏以清河王懌為太尉廣平王懷為司徒任城王澄為¶
<pb:KR2o0020_WYG_042-42b>¶
司空于忠為尚書令元乂為散騎侍郎乂妻胡氏為女¶
侍中¶
　(乂江陽王繼之子/其妻太后妹也)質實(江陽郡名注見漢/獻帝建安十九年)¶
　　書法(漢書太后封女弟嬃為臨光侯矣胡氏亦太/后妹也書乂妻何並命也譏其重者而已矣)¶
　　(書女侍中始此終綱目書女侍中三是年魏胡氏/陳己丑年齊陸令萱五代庚戌年南漢官人盧瓊)¶
　　(仙黄/瓊芝)¶
　　發明(女侍中之名前此未聞也而始於此然後知/衰亂之世設施乃爾書之於冊亦可鍳也)¶
九月魏太后稱制以于忠為冀州刺史司空澄領尚書¶
<pb:KR2o0020_WYG_042-43a>¶
令¶
　(太后聰悟頗好讀書屬文始臨朝聽政猶稱令以行/事羣臣上書稱殿下政事皆手筆自决加胡國珍侍)¶
　(中封安定公自郭祚等死詔令生殺皆出于忠王公/畏之重足脇息太后既親政乃出忠為冀州刺史以)¶
　(司空澄領尚書令澄奏安定公/宜出入禁中參諮大務詔從之)集覽(重足注見宋明/帝泰始元年脇)¶
　(息漢嚴延年傳豪彊脇息注脇歛也屏氣/而息猶言累息也正義曰累息惶遽貌)質實(胡國/珍臨)¶
　(涇人安定郡名注見/漢光武建武元年)¶
梁攻魏西硤石據之¶
　(梁将軍趙祖悦襲魏西硤石據之以逼壽陽/田道龍等散攻諸戍魏李崇分遣諸将拒之)質實(西/硤)¶
<pb:KR2o0020_WYG_042-43b>¶
　(石山名注見晉孝武太元八年夀/陽郡名注見齊主寳卷永元二年)¶
魏以胡國珍為中書監考異(國上漏太/后父三字)○冬十月魏奪¶
常山公于忠博平公崔光爵十二月以高陽王雍為太¶
師錄尚書事質實(常山郡名注見漢光武建武九年博/平縣名注見晉孝武太元二十年)¶
　(初魏于忠用事自謂有定社稷之功諷百僚令加已/賞太傅雍等議封忠常山郡公崔光博平縣公至是)¶
　(尚書元昭等上訴不已太后制公卿再議太傅懌等/上言奉迎侍衛臣子常職不容以此為功臣等前議)¶
　(正以畏其威權茍免暴戾故也請皆追奪太后從之/高陽王雍上表自劾曰于忠專權生殺自恣而臣不)¶
　(能違忝官尸祿孤負恩私請返私門伏聽司敗太后/不問尋以雍為太師領司州牧錄尚書事與太傅懌)¶
<pb:KR2o0020_WYG_042-44a>¶
　(太保懷侍中胡/國珍同釐庶政)集覽(尸祿注見漢哀帝建平四年司/敗猶廷尉也春秋陳司敗者陳)¶
　(之大夫司㓂也不曰司㓂而曰司敗者葢/陳國其時諱㓂字故曰司敗後世因之)正誤(司敗/今按)¶
　(左傳註陳楚名司㓂為司敗二國之君皆無/名㓂者陳殺其太子御㓂必不為之諱也)¶
魏晉夀郡叛降梁¶
　(魏益州刺史傅豎眼性清素民獠懐之将軍元法僧/代之素無治幹加以貪殘葭萌民任令宗因衆心之)¶
　(患魏殺晉夀太守以城降梁民獠多應之/梁益州刺史鄱陽王恢遣張齊将兵迎之)集覽(葭萌/注見)¶
　(漢獻帝建/安十六年)質實(益州注見晉武帝泰始八年晉夀郡/名注見晉和帝昇平二年鄱陽郡名)¶
　(注見秦二世/皇帝二年)¶
<pb:KR2o0020_WYG_042-44b>¶
魏太后攝行祭事¶
　(太后以魏主幼未能祭欲代行事禮官議以為不可/太后以問侍中崔光光引漢和熹太后祭宗廟故事)¶
　(以對太后/大悦從之)質實(漢和熹太后祭宗廟故事/事在漢安帝永初六年)¶
　　書法(漢安之策書太后率大臣命婦謁宗廟矣/於是再見直書其事不待貶而義見矣)¶
　　發明(所謂祭事不知何祭也如祭天則用衮冕之/類被服法服各異其儀若以婦人行之則所)¶
　　(服當用何服特筆/書之失可知矣)¶
大寒淮泗皆氷考異(提要大上有梁字按前書大/旱大水皆冠以國當從提要)質實¶
(淮泗二水名淮注見漢後主延興/二年泗注見秦始皇二十八年)¶
<pb:KR2o0020_WYG_042-45a>¶
　(浮山堰士卒/死者什七八)¶
　　書法(秦書四月大寒矣記異也此十二月爾大寒/恒也則其書何於是築堰士卒死者什有七)¶
　　(八則其為害也大矣故特書之不書梁天下之/辭也終綱目書大寒二而已秦王政七年是年)¶
(丙梁天監十五年魏肅宗/申孝明帝詡熈平元年)春二月魏攻硤石克之考異¶
(提要攻下/有梁字)¶
　(魏遣将軍崔亮攻硤石蕭寳寅决淮堰亮攻硤石未/下與李崇約水陸並進崇屢違期不至胡太后以諸)¶
　(将不一乃以尚書李平為行臺節度諸軍平至硤石/督李崇崔亮等刻日進攻無敢乖互戰屢有功梁主)¶
　(使将軍昌義之救浮山未至康絢已擊魏兵郤之使/義之救硤石崔亮遣将軍崔延伯守下蔡延伯取車)¶
<pb:KR2o0020_WYG_042-45b>¶
　(輪去輞削鋭其輻兩兩接對揉竹為絙貫連相屬並/十餘道橫水為橋兩頭施大鹿盧出没隨意不可燒)¶
　(斫既㫁趙祖悦走路又令戰艦不通義之不得進李/平部分水陸攻硤石克外城祖悦出降斬之胡太后)¶
　(賜亮書使乘勝深入平部分諸将進攻浮山堰亮違/平節度以疾請還平奏處亮死刑太后救之魏師遂)¶
　(還/)集覽(硤石注見晉孝武帝太元八年浮山在昭信/軍招信縣西七十里去輞去除之也輞車之)¶
　(牙也在輪之外牙亦曰輮輻輪轑也輻三十輳於藪/中禮考工記曰輪輻三十以象日月絙居登反大索)¶
　(也鹿盧井上絞索而汲水之/具也以木為之字或從木旁)質實(下蔡按一統志漢/之縣名屬沛郡隋)¶
　(屬汝隂郡故城在鳳陽府夀州北/三十里乃周世宗所築遺址尚存)¶
魏侍中侯剛有罪削戸三百¶
<pb:KR2o0020_WYG_042-46a>¶
　(魏中尉元匡奏彈于忠幸國大災專擅朝命宜加顯/戮自世宗晏駕以後太后未親覽以前諸不由階級)¶
　(擅相拜授者並宜追奪太后曰忠已特原餘如奏匡/又彈侍中侯剛掠殺羽林剛本以善烹調為甞食典)¶
　(御以有徳於太后頗専恣用事王公皆畏附之廷尉/處剛大辟太后曰剛因公事掠人邂逅致死於律不)¶
　(坐少卿袁翻曰邂逅謂情狀已露隐避不引考訊以/理者也今此羽林問則具首剛口唱打殺撾築非理)¶
　(安得謂之邂逅太后乃削/剛户三百解甞食典御)質實(晏駕注見漢高帝十/二年大辟注見漢宣)¶
　(帝地節三年/袁翻陳郡人)¶
三月朔日食○夏四月梁淮堰成¶
　(堰長九里下廣百四十丈上廣四十五丈高二十丈/樹以杞柳軍壘列居其上或謂康絢曰四瀆天所以)¶
<pb:KR2o0020_WYG_042-46b>¶
　(節宣其氣不可久塞若鑿湬東注則游波寛緩堰得/不壞絢乃開湬東注又縱反間於魏曰梁懼開湬不)¶
　(畏野戰蕭寳寅信之鑿山五丈開湬北注水猶不減/魏軍罷歸水之所及夾淮方數百里李崇作浮橋於)¶
　(硤石又築城於八公/山東南以備城壞)集覽(四瀆江河淮濟也白虎通/曰中國獨發源而注海其)¶
　(功著大故稱曰瀆風俗通曰江水出蜀湔氐徼外㟭/山東入海河水有兩源一出蔥嶺一出于闐合流東)¶
　(注蒲昌海潜行地中南出積石為中國河淮水出南/陽平氏縣胎簮山東北過桐柏大復山東南入海濟)¶
　(水出王屋山頂崖下澄渟不流至孟州濟源/西二里平地出湬與湫通即由反水溝也)質實(八/公)¶
　(山注見晉孝武/帝太元八年)¶
　　書法(書成何久也自甲午始築於是跨三年而後/成用民多矣凡宫室宗廟溝渠隄堰書作書)¶
<pb:KR2o0020_WYG_042-47a>¶
　　(成皆久/辭也)¶
魏復封于忠為靈夀公崔光為平恩侯質實(靈夀按一/統志漢之)¶
(縣名屬常山郡後周立蒲吾郡於此隋廢郡以縣𨽻恒/山郡後置燕州唐廢以縣屬并州後屬鎭州宋省入行)¶
(唐尋復置屬眞定府金元仍舊至本朝因之仍屬眞定/府平恩晉之縣名屬廣平國金省入曲周縣故城在廣)¶
(平府曲周/縣平恩鎭)○梁圍魏武興秋七月魏擊敗之遂復取東¶
益州¶
　(魏元法僧遣其子景隆将兵拒張齊齊與戰於葭萌/大破之屠十餘城遂圍武興法僧嬰城自守境内皆)¶
　(叛遣使吿急於魏魏以傅䜿眼為益州刺史赴之䜿/眼入境轉戰三日行二百里九遇皆㨗民獠皆喜迎)¶
<pb:KR2o0020_WYG_042-47b>¶
　(拜於路者相繼張齊退保白水䜿眼入州白水以東/民皆安業魏梓潼太守茍金龍領闗城戍主梁兵至)¶
　(金龍疾病不堪部分其妻劉氏帥厲城民乘城拒戰/百有餘日城副高景謀叛劉氏斬之與将士分衣減)¶
　(食勞逸必同莫不畏而懷之井在城外為梁兵所據/㑹天大雨劉氏命出公私布絹衣服懸之絞取水而)¶
　(儲之梁兵退魏人封其子為平昌縣子張齊數出白/水侵葭萌七月傅䜿眼擊敗之齊走還諸戍皆棄城)¶
　(走東益州/復入于魏)質實(武興郡名注見宋文帝元嘉十九年/白水縣注同上年梓潼郡名注見漢)¶
　(獻帝建安十八年平昌縣注見晉安帝元興/三年東益州注見漢後主建興七年沔陽)¶
九月梁淮堰壞¶
　(淮水暴漲堰壞其聲如雷聞三百里緣淮城戍村落/十餘萬口皆漂入海初魏人患淮堰以任城王澄為)¶
<pb:KR2o0020_WYG_042-48a>¶
　(大都督勒衆十萬攻之李平以為/不假兵力終當自壞既而果然)¶
　　書法(自甲午始築未半年而堰壊於是復築負者/肩穿疫死相枕蠅蟲晝夜聲合築之數月淮)¶
　　(泗大寒堰卒二十萬死者復什七八又四閲月而/後成成未半年而復壞緣淮城戍村落十餘萬口)¶
　　(皆漂入海此其初謀取夀陽耳豈無他策乃出此/計害未及魏而先自敗矣綱目於築堰成壞凡四)¶
　　(書之所以重惜民/命而深罪梁主也)¶
　　發明(梁主崇尚浮屠好生惡殺然以一淮堰之故/士卒死者不可勝數今又漂没十餘萬口前)¶
　　(後所殺不知其幾原其本意特為一夀陽城而已/孟子謂爭城以戰殺人盈城罪不容於死況無故)¶
　　(糜爛其民者哉堰成堰壊皆書於冊葢/亦重歎生靈之不幸爾於梁主乎何譏)¶
<pb:KR2o0020_WYG_042-48b>¶
魏詔議邊鎭選舉法¶
　(任城王澄以北邊鎭将選舉彌輕恐賊虜闚邊山陵/危迫奏請重鎭将之選脩警備之嚴詔公卿議之廷)¶
　(尉少卿袁翻議曰比緣邊州郡官不擇人唯論資級/或値貪汚之人廣開戍邏多置帥領或用其左右姻)¶
　(親或受人貨財請屬皆無防㓂之心唯有聚歛之意/勇力之兵驅令抄掠奪為己富羸弱老小微觧工作)¶
　(苦役百端伐木芸草販貿往還窮其力薄其衣用其/功節其食繇冬歴夏加之疾苦死於溝瀆者什常七)¶
　(八是以鄰敵伺間擾我疆場皆由邊任不得其人故/也愚謂今後邊鎭郡縣府佐統軍至於戍主皆令王)¶
　(公以下各舉所知必選其才不拘階級稱職敗官所/舉之人隨事賞罸太后不能用及正光之末北邊盗)¶
　(賊羣起遂逼舊都/犯山陵如澄所慮)質實(疆場注見漢靈/帝建寧二年)¶
<pb:KR2o0020_WYG_042-49a>¶
冬魏作永寧寺¶
　(胡太后作永寧寺於宫側又作石窟寺於伊闕口皆/極土木之美為九層浮圖髙九十丈刹髙十丈塔廟)¶
　(之盛未之有也李崇上表曰高祖遷都垂三十年明/堂未脩太學荒廢城闕府寺頗亦頹壞非所以追隆)¶
　(堂構儀刑萬國者也宜罷尚方雕靡之作省永寧土/木之功分石窟鐫琢之勞因農之隙脩此數條使國)¶
　(容嚴顯禮化興行不亦休哉太后不能用任城王澄/奏曰昔髙祖遷都城内置寺僧尼各一而已正始三)¶
　(年沙門惠深始違前禁自是都城之中寺踰五百往/者代北有法秀之謀冀州有大乘之變則知太和之)¶
　(制非徒使緇素殊途葢亦以防微杜漸况此僧徒戀/著城邑正以誘於利欲不能自已此乃釋氏之糟糠)¶
　(國典所共棄也臣謂城内寺宜悉徙於郭外僧不滿/五十者併小從大外州凖此詔從之然卒不能行時)¶
<pb:KR2o0020_WYG_042-49b>¶
　(民多絕户為沙門李瑒上言不孝之人無過於絕祀/豈得背禮肆情棄家絕養缺當世之禮而求将來之)¶
　(益孔子云未知生焉知死安有棄堂堂之政而從鬼/教乎且今南服未寧民多避役若復聼之恐比屋皆)¶
　(為沙門矣都統僧暹等以瑒謗佛泣訴於太后太后/責之瑒曰天曰神地曰祗人曰鬼傳曰明則有禮樂)¶
　(幽則有鬼神然則明者為堂堂幽者為鬼教佛本出/於人名之為鬼愚謂非謗太后不得已於暹等罸瑒)¶
　(金一/兩)集覽(刹初轄反梵言刹中華言竿即今幡柱也/追隆堂構謂宜隆大前人之基業也書大)¶
　(誥若考作室既底法厥子乃弗肯堂矧肯構蔡氏傳/曰以作室喻之父既底定廣狹髙下其子不肯為之)¶
　(堂基况肯為之造屋乎法秀之謀魏孝文太和五年/沙門法秀作亂大乘之變事在去年瑒五亮反暹思)¶
　(亷/反)質實(伊闕口注見周安王十六年浮圖塔名注見/中大同元年明堂注見漢武帝建元元年尚)¶
<pb:KR2o0020_WYG_042-50a>¶
　(方注見漢景帝後元年沙門注見漢明帝永平八年/南服謂南方之甸服注見宋文帝元嘉二十三年)¶
柔然大破高車殺其王彌俄突¶
　(柔然伏䟦可汗壯徤善用兵是歲西擊高車大破之/執其主彌俄突殺之漆其頭為飲器鄰國叛去者皆)¶
　(擊滅之其/國復彊)質實(飲器注見周威/烈王二十三年)¶
(丁梁天監十六年/酉魏熈平二年)春正月魏制諸錢新舊通行巧偽者¶
罪之¶
　(魏初民間皆不用錢髙祖始鑄太和五銖錢民欲鑄/者聽就官鑪銅必精煉無得殽雜世宗又鑄五銖禁)¶
　(不依凖式者既而洛陽及諸州鎭所用不同商貨不/通任城王澄上言曰不行之錢律有明式指為雞眼)¶
<pb:KR2o0020_WYG_042-50b>¶
　(鐶鑿更無餘禁計河南諸州今所行者悉非制限河/北既無新錢復禁舊者專以單絲之縑踈縷之布狹)¶
　(幅促度不中常式裂匹為尺以濟有無徒成杼軸之/勞不免飢寒之苦錢之為用貫繦相屬不假度量平)¶
　(均簡易濟世之宜謂為深允乞下諸方州鎭新舊諸/錢内外全好並得通行其雞眼鐶鑿及盗鑄巧偽不)¶
　(如法者據律罪之詔從之然河北/少錢民猶用物交易錢不入市)集覽(雞眼錢之名/環鑿錢之名)¶
　(杼軸杼機之持緯者軸通作/柚機柚也詩大東杼柚其空)¶
魏攷勲籍¶
　(魏人多竊冒軍功左丞盧同閲吏部勲書得竊階者/三百餘人乃奏總集吏部中兵二局勲簿對句奏案)¶
　(更造兩通一闗吏部一留兵局又在軍斬首成一階/以上令行臺軍司給劵當中䜿裂一支付勲人一支)¶
<pb:KR2o0020_WYG_042-51a>¶
　(送門下以防偽巧從之中尉元匡奏取景明以來考/簿除書勲案欲以案校竊階盗官之人任城王澄曰)¶
　(法忌煩苛治貴清約御史之體風聞是司聞有冐勲/妄階止應攝其一簿研檢虚實繩以典刑豈有移一)¶
　(省之案尋兩紀/之事乎乃止)集覽(給劵劵符契也周禮所謂約劑/也釋名劵綣也相約束繾綣為)¶
　(限/也)質實(景明魏宣/武帝年號)¶
三月梁詔文錦不得為人獸之形¶
　(敇織官文錦不得為仙人鳥/獸之形為其裁剪有乖仁恕)¶
　　發明(織為人獸之形慮其裁剪有乖仁恕可謂慈/祥之至然築一淮堰而䧟數十萬人於死其)¶
　　(為剪裁不亦大乎比/而觀之義自見矣)¶
<pb:KR2o0020_WYG_042-51b>¶
魏司徒廣平王懷卒以胡國珍為司徒○夏四月梁罷¶
宗廟牲牢薦以𬞞果¶
　(詔以宗廟用牲牢有累㝠道宜皆以麵為之於是朝/野諠譁以為宗廟去牲乃是不復血食八坐乃議以)¶
　(大脯代一元大武尋詔以/餅代脯其餘盡用𬞞果)集覽(血食封禪書至今血/食天下顔師古注祭)¶
　(有牲牢故言血食以大脯代一元大武大脯牛脩鹿/脯也記曲禮凡祭宗廟之禮牛曰一元大武脯曰尹)¶
　(祭注元頭武迹尹正/也大如字一音泰)質實(八坐注見晉武/帝太康四年)¶
　　書法(書譏也何譏淮堰一役死者數十萬生人之/不恤而何有於象人何有於禽獸若梁主者)¶
　　(所謂雖有仁心而人不被其澤者也綱目前書詔/文錦不得為人獸之形此書罷宗廟牲牢皆譏之)¶
<pb:KR2o0020_WYG_042-52a>¶
　　(也/)¶
　　發明(天道好生而惡殺然祭天必用牲牢若使宗/廟止用𬞞果則古人廟祀之典皆可廢矣梁)¶
　　(主溺於寂滅之學遂至罷宗廟之血/食書之于冊不待貶黜其失自見)¶
冬十二月柔然遣使如魏¶
　(柔然伏䟦可汗遣使請和於魏用敵國之禮魏主引/見讓以藩禮不備議依漢待匃奴故事遣使報之司)¶
　(農少卿張倫上表曰大明在御國富兵彊抗敵之禮/何憚而為且虜雖慕徳而來亦欲觀我彊弱若使王)¶
　(人銜命虜庭與為昆弟恐非祖宗之意也茍事不獲/已應為制詔示以上下之儀命宰臣致書諭以歸順)¶
　(之道觀其從違徐以恩威進退之則王者之體/正矣豈可以戎狄兼并而遽虧典禮乎不從)質實¶
<pb:KR2o0020_WYG_042-52b>¶
　(兼并注見唐徳/宗興元十年)¶
梁以馮道根為豫州刺史¶
　(道根謹厚木訥行軍能檢敇士卒諸将争功道根獨/黙然為政清簡吏民懷之上嘗嘆曰道根所在令朝)¶
　(廷不復憶/有一州)質實(木訥注見漢/惠帝二年)¶
魏採銅鑄錢¶
　(魏崔亮請於王屋等山採銅鑄錢從之/是後民多私鑄錢稍薄小用之益輕)集覽(王屋蔡/氏書傳)¶
　(按地志王屋山在河東郡垣縣東北今綘州垣曲縣/也晁氏云山状如屋括地志云山在懷州王屋縣北)¶
　(十里古今地志云山髙萬仭/方七百里本冀州河陽山也)質實(王屋按一統志山/名在懷慶府濟源)¶
<pb:KR2o0020_WYG_042-53a>¶
　(縣西八十里禹貢底柱析/城至於王屋注山狀如屋)¶
(戊梁天監十七年/戍魏神龜元年)春二月梁安成王秀卒¶
　(秀雖與梁主布衣昆弟及為君臣小心畏敬過於踈/賤梁主益以此賢之秀與弟始興王憺尤相友愛憺)¶
　(為荆州常中分其祿以給秀/秀稱心受之亦不辭多也)質實(安成郡名注見宋/明帝泰始三年始)¶
　(興郡名注見晉/愍帝建興三年)¶
夏四月魏司徒胡國珍卒追號太上秦公考異(提要無/司徒二)¶
(字/)¶
　(國珍卒贈假黄鉞相國太師號曰太上秦公葬以殊/禮迎太后母皇甫氏之柩與合葬謂之太上秦孝穆)¶
<pb:KR2o0020_WYG_042-53b>¶
　(君諌議大夫張普惠以為太上之名不可施於人臣/上疏陳之左右莫敢為通㑹胡氏穿壙遇石普惠乃)¶
　(宻表曰天無二日土無二王太上者因上而生名也/皇太后稱令以繫敇下葢取三從之道今尊司徒為)¶
　(太上恐乖繫敇之意比克吉定兆而以淺改卜亦或/天地神靈所以垂至戒啟聖情也伏願停逼上之號)¶
　(以邀謙光之福太后乃集五品以上博議王公皆希/太后意争詰難普惠普惠應機辨析無能屈者太后)¶
　(不/從)集覽(稱令以繫敕下繫太后令字於皇帝敇字下/三從之道注見漢哀帝元夀元年以淺改卜)¶
　(因穿壙遇石而/淺故改卜宅兆)質實(假黄鉞注見漢後主延興六年/秦州名注見周赧王十二年蒲)¶
　(阪張普惠/常山人)¶
　　書法(國珍后父耳號之太上非名甚矣/直書譏之○人臣稱太上始此)¶
<pb:KR2o0020_WYG_042-54a>¶
　　發明(太上之稱豈人臣之所宜乎衰亂之國其爵/號一至於此雖有張普惠者能言其非而舉)¶
　　(朝之臣希旨茍合反加詰難可謂不經之/甚矣書之於冊亦足以貽千載之笑耳)¶
魏復徴綿麻稅¶
　(魏尚書奏復徴民綿麻之稅張普惠上疏曰髙祖廢/大斗去長尺改重稱以愛民薄賦知軍國須綿麻之)¶
　(用故於絹増綿於布増麻民以稱尺所減不啻綿麻/故鼓舞供調自茲所稅浸復長闊百姓嗟怨聞於朝)¶
　(野宰輔不尋其本遽罷綿麻既而尚書以國用不足/復欲徴歛去天下之大信棄已行之成詔追前非遂)¶
　(後失不思庫中大有綿麻而羣臣共竊之也何則所/輸或羡未聞有司依律以罪州郡小有濫惡則坐户)¶
　(主連及三長是以在庫絹布踰制者多羣臣受俸人/求長闊厚重未聞以端幅有餘還求輸官者也今欲)¶
<pb:KR2o0020_WYG_042-54b>¶
　(復調綿麻當先正稱尺明立嚴禁無得放溢使天下/知二聖之心愛民惜法如此則太和之政復見於神)¶
　(龜/矣)集覽(所輸或羡輸納之物或一斤之中餘羡百銖/三長凡五家立鄰長五鄰立里長五里立黨)¶
　(長/)正誤(所輸或羡今按此本張普惠傳本文云所輸/之物或斤羡百銖綱目節去所該者廣不必)¶
　(的指其/數也)質實(太和魏孝/文帝年號)¶
　　書法(復者何嘗蠲也乙未蠲之戊戌而徴之故書/復與漢書復収平租者大異矣景帝元年綱)¶
　　(目租稅/書復二)¶
魏主始月一視朝¶
　(張普惠以魏主好遊騁苑囿不親視朝過崇佛法郊/廟之事多委有司上䟽切諌曰殖不思之㝠業損巨)¶
<pb:KR2o0020_WYG_042-55a>¶
　(費於生民近供無事之僧遠邀未然之報未若収萬/國之歡心以事其親使天下和平災害不生也伏願)¶
　(淑愼威儀為萬邦式躬致郊廟之䖍親紆朔望之禮/釋奠成均竭心千畆撤僧寺不急之華還百官久折)¶
　(之秩則節用愛人四海俱頼矣尋敇外議釋奠之/禮又自是每月一陛見羣臣皆用普惠之言也)集¶
　覽(殖不思之㝠業殖立幽㝠中功業也不思猶言無/量無邊金剛經其福徳不可思量親紆躬親紆勞)¶
　(也釋奠成均周禮大胥曰春入學舍采合舞注舍采/讀曰釋菜鄭司農云舍采謂舞者皆執芬香之采或)¶
　(曰采直謂䟽食菜羹之菜月令仲春上丁命樂正習/舞釋菜學記曰皮弁祭菜示敬道也注菜謂芹藻之)¶
　(屬文公曰釋菜之禮猶贄也婦見舅姑其摯棗栗腵/脩若廟見則釋菜弟子見師其摯束脩若禮於先師)¶
　(則釋菜其禮比釋奠為最簡不酌鬯不列饌不作樂/不授器案五禮新儀釋菜每位左一籩實鹿脯右一)¶
<pb:KR2o0020_WYG_042-55b>¶
　(豆實芹筍菁韭之菹犧尊一實汎齊釋奠者設薦饌/酌奠也其禮前釋奠五日應行事執事官散齋三日)¶
　(前釋奠一日所司掃除廟内外牽牲詣祠所設豋歌/之樂於殿上日及晡獻官率其屬閲視饌其詣厨視)¶
　(滌溉廟宿以致精䖍釋奠日丑前五刻執事者陳幣/篚各於神位右祝板於神位左陳祭器掌饌者實饌)¶
　(畢獻官率其屬各盛服就次行事其禮器樂器行事/之節並詳載素王事紀賈公彦曰奠之為言停停饌)¶
　(具也或曰釋散也散饌具而安設之也古釋奠山川/廟社學宫統言之唯宋以儒立國獨先聖之祭曰釋)¶
　(奠所以别羣祀也陳祥道云釋奠日用上丁者丁隂/火也火象文教宣明曲禮曰内事以柔日故取隂火)¶
　(也周禮大司樂掌成均之法鄭司農云均調也樂師/主調其音大司樂主受此成事已調之樂鄭𤣥謂董)¶
　(仲舒云五帝名大學曰成均則虞庠近是也文王世/子云於成均以及取爵於上尊然則周人立此學之)¶
<pb:KR2o0020_WYG_042-56a>¶
　(宫也案陸佃云天子設四學并其中學而五直於一/處並建周人辟雍則辟雍最居中其南為成均當學)¶
　(樂徳樂語樂舞者就成均大戴禮曰帝入南學上齒/而貴信成均是也總而言之四學亦大學也詳見禮)¶
　(記五學圖竭心千畆天子親耕籍田千畆久折之秩/折食列反折減秩祿也初魏高祖以用度不足减百)¶
　(官之祿四/分之一)正誤(殖不思之𡨕業今案殖/興長也與植立字不同)¶
　　書法(太后制/政也)¶
　　發明(古人一日萬幾自朝至于日中昃不遑暇食/猶恐弗及今魏主驕縱好馳騁苑囿不親視)¶
　　(朝幸因其臣切諌乃始月一陛見羣臣則其怠忽/從可知矣觀綱目之所書如此雖欲不亾得乎)¶
五月梁司徒臨川王宏有罪免尋復其位¶
<pb:KR2o0020_WYG_042-56b>¶
　(梁司徒揚州刺史臨川王宏妾弟殺人匿於宏府上/敇宏出之即日伏辜南司奏免宏官上注曰愛宏者)¶
　(兄弟私親免宏者王者正法所奏可宏自洛口之敗/常懷愧憤都下每有竊發輙以宏為名屢為有司所)¶
　(奏上輙赦之以呉平侯昺監揚州昺有風力為上所/重軍國大事皆與議决在州尤稱明㫁符教嚴整尋)¶
　(復以宏行司徒司馬公曰宏為將則覆三軍為臣則/渉大逆高祖貸其死罪可矣數旬之間還為三公於)¶
　(兄弟之恩誠厚矣王/者之法果安在哉)質實(呉平縣名注/見天監七年)¶
魏補三字石經¶
　(初洛陽有漢所立三字石經屢經䘮亂初無損失及/魏馮熈常伯夫為洛州毁以建浮圖遂大頽落國子)¶
　(祭酒崔光請遣官守視命博士李郁等補其/殘缺太后許之㑹元乂劉騰作亂事遂寢)質實(浮/圖)¶
<pb:KR2o0020_WYG_042-57a>¶
　(塔名注見中/大通元年)¶
　　書法(於是㑹元乂之亂遂寢則未卒事也其書之/何嘉尊經也故茍有重道之心雖未卒事必)¶
　　(書綱目書石經五漢靈帝熹平四年是年/又丙寅年陳己亥年唐文宗開成二年)¶
秋七月魏河州𦍑反討平之考異(此誤書討/當作擊)¶
　(魏河州𦍑却鐡忽反以源子恭為行臺討之子恭至/嚴勒州郡及諸軍無得犯民一物亦不得輕與賊戰)¶
　(然後示以威恩使知悔懼鐡/忽等相帥降子恭懷之子也)質實(河州注見晉穆帝/永和元年源子恭)¶
　(西平人賀/之孫也)¶
九月魏太后胡氏弑其故太后高氏¶
<pb:KR2o0020_WYG_042-57b>¶
　(魏胡太后以天文有變欲以高太/后當之既而暴卒以尼禮葬之)¶
　　書法(俱太后矣其書弑何胡故妾也故胡氏雖貴/而嫡妾之分不可泯綱目之名分嚴矣高氏)¶
　　(書故太后不予魏主之廢之也綱目太后書/弑八詳漢靈帝中平六年舍是無書者矣)¶
　　發明(高氏始因有寵遂弑于后而立今既廢為尼/矣胡氏又從而弑之于氏實弑而前史不明)¶
　　(其説今高氏亦弑乃以暴卒見于史冊好還之報/若合符節綱目皆正其名而書之不以房闥之秘)¶
　　(而為之/諱也歟)¶
魏遣使如西域求佛書¶
　(魏胡太后遣使者宋雲與比丘慧生如西域求佛經/雲等行四千里至赤嶺乃出魏境又西行再朞至乾)¶
<pb:KR2o0020_WYG_042-58a>¶
　(羅國得佛書百/七十部而還)集覽(比丘比毗至反比丘僧也梵語/比丘夏言乞士謂上於諸佛乞)¶
　(法資益惠命下於施/主乞食資益色身)質實(西域國名注見漢/哀帝元夀二年)¶
　　書法(自秦以鳩摩羅什為國師而佛書布中國是/後遂有親講者矣於是復使西域得百七十)¶
　　(部而還侏離之言盈於天下魏為之也故謹書之/魏之盛也書求遺書齊乙亥年及其衰也書求佛)¶
　　(書世變可覩矣終綱/目書求佛書一而已)¶
魏復鹽禁¶
　(是歲魏太師雍等奏鹽池天藏資育羣生先朝為之/禁限非與細民争利但以豪貴封護近民吝守貧弱)¶
　(遠來邈然絕望因置主司裁察彊弱什一之稅自古/有之遠近齊平公私兩利及甄琛罷禁乃為繞池之)¶
<pb:KR2o0020_WYG_042-58b>¶
　(民擅自固護語其障禁倍/於官司請禁之便從之)¶
　　書法(於是十六年間/鹽禁凡三變矣)¶
(己梁天監十八年/亥魏神龜二年)春正月梁以袁昻為尚書令王暕徐¶
勉為僕射○魏太后始稱詔○二月魏羽林虎賁作亂¶
殺將軍張彜¶
　(魏征西將軍張彝之子仲瑀上封事求銓削選格排/抑武人不使豫清品於是諠謗盈路立牓大巷刻期)¶
　(㑹集屠害其家彝父子晏然不以為意至是羽林虎/賁近千人相帥至尚書省詬罵求仲瑀兄始均不獲)¶
　(以瓦石擊省門上下懾懼莫敢禁討遂至其第曵彝/捶辱焚其第舍始均拜賊請其父命賊就歐擊投之)¶
<pb:KR2o0020_WYG_042-59a>¶
　(火中仲瑀重傷走免彝僅有餘息再宿而死遠近震/駭胡太后收掩羽林虎賁凶彊者八人斬之其餘不)¶
　(復窮治大赦以安之因令武官得依資入選識者知/魏之将亂矣初燕高湖奔魏其子謐為侍御史坐法)¶
　(徙懷朔世居北邊遂習鮮卑之俗謐孫歡深沈有大/志家貧執役在平城富人婁氏女見而竒之遂嫁焉)¶
　(始有馬得給鎭為函使至洛陽見張彝之死還家傾/貲以結客或問其故歡曰宿衛相帥焚大臣之第朝)¶
　(廷懼其亂而不問為政如此事可知矣財物豈可常/守邪歡與司馬子如劉貴賈顯智孫騰侯景尉景蔡)¶
　(&KR1441;相友善並以/任狹雄於鄉里)質實(羽林軍名注見漢武帝元封二/年虎賁軍名注見漢平帝元始)¶
　(五年燕地名注見唐高祖武徳四年高湖渤海蓨人/懷朔鎭名在大同府朔州城北一百八十里鮮卑北)¶
　(狄種名注見漢光武建武二十五年平城縣名注見/漢高帝七年司馬子如温人任俠注見漢武帝元朔)¶
<pb:KR2o0020_WYG_042-59b>¶
　(二/年)¶
　　書法(自増置羽林虎賁及是二十餘年耳其弊遂/見至於戕殺大臣而莫敢窮問焉魏之不綱)¶
　　(若此姦雄有以窺/國矣故謹書之)¶
　　發明(國之所以有立者以紀綱存焉爾今綱目書/魏虎賁作亂殺将軍而不聞魏人討治虎賁)¶
　　(之罪則其國無政為可知矣此識者所以知其将/亂也然張彝父子以刻薄召禍宜削其官而綱目)¶
　　(猶書之者正以著大臣見害之實而/非以此予彝也因文考義則得之矣)¶
魏以崔亮為吏部尚書立停年格¶
　(時官員既少應選者多吏部尚書李韶銓注不行大/致怨嗟乃更以崔亮為尚書亮為格制不問士之賢)¶
<pb:KR2o0020_WYG_042-60a>¶
　(愚專以停解日月為㫁沈滯者稱其能亮甥劉景安/與亮書曰殷周以鄉塾貢士兩漢由州縣薦才魏晉)¶
　(因循又置中正雖未盡美什收六七而朝廷貢才止/求其文不取其理察孝亷唯論章句不及治道立中)¶
　(正不考才行空辨氏姓取士不博沙汰未精舅當銓/衡宜須改張易調如何反為停年格以限之天下士)¶
　(子誰復脩厲名行哉洛陽令薛琡上書曰黎元之命/繫於長吏若選曹唯取年勞不簡賢否執簿呼名一)¶
　(吏足矣數人而用何謂銓衡書奏不報後復奏乞令/王公貴臣薦賢以補郡縣詔公卿議之事亦寢其後)¶
　(甄琛等繼亮為尚書利其便已踵/而行之魏之選舉失人自亮始也)集覽(鄉塾記家有/塾黨有庠注)¶
　(古之仕而已者歸敎於閭里朝夕坐於門側之室謂/之塾中正三國魏以吏部不能審覈天下士故令郡)¶
　(國及州各/置中正)質實(沙汰注見宋孝武帝大明二年銓衡/注見晉哀帝興寧二年洛陽縣名注)¶
<pb:KR2o0020_WYG_042-60b>¶
　(見周顯王三年薛/琡代人虎子之子)¶
　　書法(魏之選舉失人自此始特書志之終魏之世/書以為吏部尚書二郭祚崔亮惟郭祚其庶)¶
　　(幾乎○後世資/格用人始此)¶
魏以任城王澄為司徒京兆王繼為司空○魏復減百¶
官祿¶
　(魏累世彊盛東夷西域貢獻不絕又立互市以致南/貨至是府庫盈溢太后常幸絹藏命從行者百餘人)¶
　(各自負絹稱力取之少者不減百餘匹崔光止取兩/匹衆皆愧之時宗戚權倖競為豪侈世宗嘗命宧者)¶
　(白整為高祖高后鑿二佛龕於龍門山皆高百尺劉/騰復為世宗鑿一龕凡用十八萬二千餘工而未成)¶
<pb:KR2o0020_WYG_042-61a>¶
　(太后復建寺不已令諸州各建五級浮圖民力疲弊/諸王貴人宦官羽林各建寺於洛陽相高以壯麗太)¶
　(后設㑹施僧動以萬計賞賜左右所費不貲而未嘗/施惠及民府庫漸虚乃減削百官祿力任城王澄上)¶
　(表曰蕭衍常畜窺覦之志宜及國家彊盛早圖混壹/比年公私貧困宜節省浮費以周急務太后不能用)¶
　(魏自永平以來營明堂辟雍役者不過千人有司復/借以脩寺十餘年竟不能成起部郎源子恭上書曰)¶
　(廢經國之務資不給之費宜徹減諸役早圖成就使/祖宗有嚴配之期蒼生覩禮樂之富詔從之然亦不)¶
　(能成/也)集覽(佛龕龕塔也或/曰塔下之室)質實(龍門山注見周安王/十六年伊闕窺覦私)¶
　(視欲得之意永平魏宣武帝年號明堂注見漢/武帝建元元年辟雍注見漢成帝綏和元年)¶
魏陳仲儒奏律凖法不行¶
<pb:KR2o0020_WYG_042-61b>¶
　(魏人陳仲儒請依京房立凖以調八音曰夫凖本以/代律取其分數調校樂器而調聲之體宫商宜濁徴)¶
　(羽用清若依公孫崇止以十二律聲而云還相為宫/清濁悉足唯黄鍾管最長故以黄鍾為宫則往往相)¶
　(順若均之八音猶須錯采衆音配成其羙若以應鍾/為宫蕤賓為徴則徴濁而宫清雖有其韻不成音曲)¶
　(若以中吕為宫則十二律中全無所取今依京房書/中吕為宫乃以去滅為商執始為徴然後方韻而崇)¶
　(乃以中吕為宫猶用林鍾為徴何由可諧但聲音精/微史傳簡畧舊志凖十三絃隐間九尺不言須柱以)¶
　(不又一寸之内有萬九千六百八十三分微細難明/仲儒私考凖當施柱但前却柱中以約凖分則相生)¶
　(之韻已自應合其中絃粗細須與琴宫相類施軫以/調聲令與黄鍾相合中絃下依數畫六十律清濁之)¶
　(節其餘十二絃須施柱如筝即於中絃案盡一周之/聲度著十二絃上然後依相生之法以次運行取十)¶
<pb:KR2o0020_WYG_042-62a>¶
　(二律之商徴商徴既定又依琴五調調聲之法以均/樂器然後錯采衆聲以文飾之若事有乖此聲則不)¶
　(和尚書蕭寳寅奏仲儒學/不師受輕欲制作事遂寝)集覽(凖本以代律取其分/數東漢律暦志截管)¶
　(為律吹以考聲術家以其聲微而體難知其分數不/明故作凖以代之凖之状如瑟長丈而十三絃為法)¶
　(律為寸於凖為尺隐間九尺以應黄鍾之律九寸中/央一絃下有畫分寸以為六十律清濁之節杜佑通)¶
　(典曰古之神瞽考律均聲必先立黄鍾之均黄鍾之/管以九寸為法故用九乘為管絃之數九九八十一)¶
　(之數也十二律注見隋文帝開皇九年黄鍾注同上/元年應鍾注同上年蕤賔五月律中蕤賔蕤仁誰反)¶
　(白虎通曰蕤下賔敬也言陽氣上極隂氣始賔敬之/也中吕四月律中中吕律書作仲吕白虎通曰仲吕)¶
　(者言萬物盡旅而西行也去滅東漢律暦志中吕上/生執始執始下生去滅隋音樂志中吕上生黄鍾不)¶
<pb:KR2o0020_WYG_042-62b>¶
　(滿九寸謂之執始下生去滅上下相生終於南吕執/始注同上去滅林鍾六月律中林鍾白虎通曰林衆)¶
　(也言萬物成熟種類衆也琴説文琴禁也君子所以/自禁制也白虎通曰琴以禁制滛邪正人心也軫龍)¶
　(須之下名之曰軫葢絃之緊緩皆由軫也中弦下依/數畫注見凖本以代律取其分數筝状如瑟長六尺)¶
　(十三/絃)正誤(隐間九尺不言須柱以不集覽無注○今/按後漢書律暦志凖之状如瑟長丈而十)¶
　(三絃為法律為寸於凖為尺隐間九尺以應黄鍾之/律九寸却不言其上須用施柱與否以猶與也不與)¶
　(否同柱如/筝上之柱)質實(魏縣名注見漢成帝綏和二年京房/按一統志東房頓丘人師焦延夀學)¶
　(易甚精尤長於災變占驗以孝亷為郎漢元帝時日/食隂霧房數上䟽指陳時政得失石顯五鹿充宗嫉)¶
　(之出為魏郡太守/卒為所中下獄死)¶
<pb:KR2o0020_WYG_042-63a>¶
　　書法(書不行何惜之也禮樂之事綱目每詳書之/是故仲儒奏律凖書王朴作律凖書終綱目)¶
　　(書律凖/二而已)¶
秋八月魏中尉元匡免復以為平州刺史¶
　(魏中尉東平王匡以論議數為任城王澄所奪憤恚/復治其故棺欲奏攻澄澄因奏匡罪狀廷尉處以死)¶
　(刑詔削官爵而以侯剛代之郎中辛雄奏曰匡歴奉/三朝骨鯁之迹朝野俱知故高祖賜名曰匡先帝已)¶
　(容之於前陛下亦宜寛之於後若終貶/黜恐杜忠臣之口乃復除匡平州刺史)集覽(治其故/棺元匡)¶
　(先嘗造棺欲輿詣闕奏論高肇罪/惡今治其故棺又欲奏攻澄也)質實(東平郡名注/見漢獻帝興)¶
　(平元年平州注見秦/王政三年北平郡)¶
<pb:KR2o0020_WYG_042-63b>¶
　　書法(書復以何/美改過也)¶
九月魏太后遊嵩高¶
　(初魏胡太后數幸宗戚勲貴之家侍中崔光表諌曰/禮諸侯非問疾弔䘮而入諸臣之家謂之君臣為謔)¶
　(不言王后夫人明無適臣家之義夫人父母在有歸/寧没則使卿寧漢上官皇后将廢昌邑霍光外祖也)¶
　(親為宰輔后猶御武帳以接羣臣示男女之别也願/陛下簡息遊幸則率土屬頼含生仰悦矣不聽至是)¶
　(遊嵩高數/日而還)集覽(不言王后夫人禮所以不言及王后/夫人者明無此禮也父母在有歸寧)¶
　(没則使卿寧詩泉水衛女思歸也嫁於諸侯父母終/思歸寧而不得注國君夫人父母在則歸寧没則使)¶
　(大夫寧/於兄弟)質實(漢上官皇后将廢昌邑事見昭帝元平/元年嵩高山名注見唐中宗嗣聖十二)¶
<pb:KR2o0020_WYG_042-64a>¶
　(年/)¶
　　書法(凡遊譏也太后遊譏之譏也綱目書遊八詳/晉安帝元興三年而后書遊三燕符氏魏太)¶
　　(后蜀太/后太妃)¶
　　發明(魯文姜齊之女而春秋於其如齊未嘗不正/色書之誠以婦人不當踰閫閾故也胡氏滛)¶
　　(汚固不足道然書法則不可不謹綱目書/魏太后遊嵩高其惡不待貶絕而自見矣)¶
冬十二月魏司徒任城王澄卒¶
　(諡曰/文宣)¶
高麗王雲卒質實(高麗國名注見漢/武帝元封二年)¶
<pb:KR2o0020_WYG_042-64b>¶
　(子安/立)¶
魏汰郎官¶
　(魏以郎選不精大加沙汰唯朱元旭辛雄羊/深源子恭祖瑩等以才用見留餘皆罷遣)質實(沙/汰)¶
　(注見宋孝武帝大明/二年祖瑩范陽遒人)¶
(庚梁普通元年/子魏正光元年)春正月日食○梁左將軍馮道根卒¶
　(梁主春祠二廟既出宫有司以道根訃聞梁主問中/書舍人朱异曰吉凶同日可乎對曰昔衛獻公聞柳)¶
　(荘死不釋祭服而往哭之道根有勞王/室臨之禮也梁主即幸其宅哭之慟)質實(衛獻公/聞柳荘)¶
　(死不釋祭服而往哭之左傳文七年衛獻公/祭太廟聞大夫柳荘卒不釋祭服而往臨之)¶
<pb:KR2o0020_WYG_042-65a>¶
高麗入貢于梁○秋七月魏侍中元乂殺太傅清河王¶
懌幽太后于北宫¶
　(魏太傅侍中清河王懌美風儀胡太后逼而幸之然/素有才能輔政多所匡益好學禮士時望甚重侍中)¶
　(領軍将軍元乂恃寵驕恣懌每裁之以法衛将軍劉/騰權傾内外吏部用其弟為郡懌抑而不奏乂騰皆)¶
　(怨之乃使主食胡定自列云懌貨定使毒魏主魏主/時年十一信之乂奉魏主御顯陽殿騰閉永巷門太)¶
　(后不得出懌入乂厲聲止之懌曰汝欲反邪乂曰正/欲縛反者耳命宗士執懌騰稱詔集公卿議論懌大)¶
　(逆衆畏無敢異者唯僕射新泰公游肇抗言以為不/可終不下署乂騰遂殺懌詐為太后詔自稱有疾還)¶
　(政魏主幽太后於北宫魏主亦不得省見裁聽傳食/而已太后不免飢寒乃嘆曰養虎得噬我之謂矣乂)¶
<pb:KR2o0020_WYG_042-65b>¶
　(遂與太師高陽王雍等同輔政帝謂乂為姨父乂與/騰表裏擅權乂為外禦騰為内防常直禁省威振内)¶
　(外朝野聞懌死無不䘮氣胡夷為之𠢐/靣者數百人游肇憤邑而卒諡曰文貞)質實(永巷注/見周赧)¶
　(王四十五年新泰按一統志晉之縣名屬泰山郡後/屬東安郡後魏屬泰山郡隋屬琅邪郡唐屬莒州後)¶
　(屬沂州金屬泰安州元省入萊蕪縣後復置/至本朝因之改屬濟南府𠢐力咨反剝也)¶
　　書法(於是僕射游肇不肯下署既乃憤邑而卒則/何以不書畧之也太后見幽為大臣者宜以)¶
　　(討逆為己任憤邑何及哉必若中山王熈則綱目/大書之矣終綱目書幽太后二魏胡氏齊胡氏幽)¶
　　(木葉山者不與焉/兀欲幽其祖母)¶
江淮海溢考異(江上漏/梁字)○魏相州刺史中山王熈起兵¶
<pb:KR2o0020_WYG_042-66a>¶
討元乂不克而死弟略奔梁梁以為中山王¶
　(魏相州刺史中山王熈英之子也與弟略纂皆為清/河王懌所厚聞懌死起兵於鄴表請誅元乂劉騰長)¶
　(史柳元章等執之元乂遣使斬之於鄴熈好文學有/風儀名士多與之遊将死與故知書曰太后見廢北)¶
　(宫清河横受屠酷主上幼年獨在前殿君親如此無/以自安故帥兵民欲建大義於天下但智力淺短旋)¶
　(見因執上慙朝廷下愧相知本以名義干心不得不/爾流腸碎首復何言哉凡百君子各敬爾儀為國為)¶
　(身善朂名節聞者憐之熈首至洛陽親故莫敢視前/驍騎将軍刁整獨收而藏之略亾抵故人河内司馬)¶
　(始賔始賔與略轉依西河太守刁雙匿之經年時購/略甚急略懼雙曰㑹有一死所難遇者為知己死耳)¶
　(願不以為慮略固求南奔雙乃使/從子昌送略渡江梁封為中山王)質實(相州注見漢/元帝建昭二)¶
<pb:KR2o0020_WYG_042-66b>¶
　(年中山國名注見周威烈王二十三年鄴縣名注見/漢獻帝建安十五年河内郡名注見宋順帝昇平元)¶
　(年西河郡名注見周/威烈王二十三年)¶
梁車騎將軍永昌侯韋叡卒質實(永昌按一統志晉之/縣名屬零陵郡宋齊)¶
(梁俱因之隋省入零陵縣故址/在永州府祁陽縣西八十里)¶
　(時梁主方崇釋氏士民無不從風而靡獨叡自以位/居大臣不欲與俗俯仰所行畧如平日卒諡曰嚴)¶
　　書法(書叡卒而書其官何叡仕佞佛之時能/特立而不阿世主之好此其可予者也)¶
魏以高陽王雍為丞相○柔然殺伏䟦可汗其弟阿那¶
瓌立尋出奔魏國人立婆羅門為可汗考異(殺當/作弑)¶
<pb:KR2o0020_WYG_042-67a>¶
　(初柔然佗汗可汗納伏名敦之妻侯吕陵氏生伏䟦/可汗及阿那瓌等六子伏䟦既立忽亾其幼子祖惠)¶
　(有巫地萬言祖惠今在天上我能呼之乃於大澤中/施帳幄祀天神祖惠忽在帳中自云恒在天上伏䟦)¶
　(大喜號地萬為聖女納為可汗敦信用其言干亂國/政祖惠浸長語其母曰我常在地萬家上天者地萬)¶
　(教我也其母以告伏䟦不信既而地萬譛祖惠殺之/侯吕陵氏遣其大臣具列等殺地萬伏䟦欲誅具列)¶
　(㑹阿伏至羅入㓂伏䟦擊之敗還侯吕陵氏與太后/共殺伏䟦立其弟阿那瓌為可汗阿那瓌立十日其)¶
　(族兄示發擊之阿那瓌戰/敗奔魏示發殺侯吕陵氏)集覽(可汗敦北狄俗號其/妻曰可汗敦猶夏言)¶
　(夫人也/可音榼)¶
冬十月魏以汝南王悦為太尉¶
<pb:KR2o0020_WYG_042-67b>¶
　(魏清河王懌死汝南王悦了無恨元乂之意以桑/落酒候之盡其私佞乂大喜以悦為侍中太尉)集¶
　覽(桑落酒齊民要術曰桑落酒法用九月九日作水/麴米皆以三斗為凖案庾信就蒲州刺史乞酒詩)¶
　(云蒲城桑落酒覇岸菊花秋願持河朔飲分勸東陵/侯則桑落酒出蒲中也又水經蒲阪下注郡民有劉)¶
　(白墮工釀採挹河流醖成芳酎熟於桑落之辰故酒/因名焉王公庶人牽拂相招者每云索郎有願思同)¶
　(侣之語葢索郎返語桑落耳鄭卭曰西𦍑桑落河出/馬乳酒𦍑人兼葡萄壓之晉宣帝時甞來獻故九日)¶
　(賜百寮/飲焉)質實(汝南郡名注見漢/光武建武十九年)¶
十一月魏立阿那瓌為蠕蠕王¶
　(柔然可汗阿那瓌将至魏主使京兆王繼侍中崔光/等迎之賜勞甚厚引見置宴置阿那瓌位扵親王之)¶
<pb:KR2o0020_WYG_042-68a>¶
　(下立為朔方公蠕蠕王時魏方彊盛於洛水橋南御/道東作金陵燕然扶桑崦嵫四舘道西立歸正歸徳)¶
　(慕化慕義四里以處四方降者及阿那瓌入朝以燕/然舘處之阿那瓌屢求反國朝議異同不决以金百)¶
　(斤賂元乂/遂聽北歸)集覽(蠕蠕注見晉孝武帝太元十二年柔/然燕然注見漢武帝征和三年扶桑)¶
　(海中島名也山海經大荒之中有扶桑楚辭九歌曰/照吾檻兮扶桑注東方有扶桑之木其高萬仭日下)¶
　(浴於暘谷拂其扶桑爰始而登照曜四方日以扶桑/為舍檻崦嵫離騷經望崦嵫而弗廹注崦嵫音奄兹)¶
　(古但作奄兹日所入之/山也崦或作依亷反)質實(京兆郡名注見唐𤣥宗/開元十一年朔方郡名)¶
　(注見漢武帝元朔元年/洛水注見漢高后三年)¶
魏以京兆王繼為司徒○魏遣使如梁¶
<pb:KR2o0020_WYG_042-68b>¶
　(魏梁始/復通好)¶
(辛梁普通二年/丑魏正光二年)春正月梁置孤獨園¶
　(以收養/窮民也)¶
魏發兵納阿那瓌于柔然不克¶
　(魏發近郡兵萬五千人使懷朔鎭将楊鈞将之送柔/然可汗阿那瓌返國右丞張普惠上䟽曰蠕蠕久為)¶
　(邊患今革面稽首束身歸命撫之可也乃更自勞擾/興師郊甸之内投諸荒裔之外救累世之勍敵資天)¶
　(亡之醜虜臣未見其可也况今旱暵方甚干時而動/其可濟乎脱有顚覆鈞之肉其足食乎宰輔専好小)¶
　(名不圖安危大計此微臣所以寒心者也弗聽阿那/瓌之南奔也其從父兄婆羅門討示發破之國人推)¶
<pb:KR2o0020_WYG_042-69a>¶
　(婆羅門為彌偶可社句可汗魏遣使者牒云具仁往/諭之使迎阿那瓌具仁至柔然婆羅門殊驕慢無遜)¶
　(避心責具仁禮敬具仁不屈婆羅門乃遣大臣将兵/二千隨具仁迎阿那瓌阿那瓌懼不敢進請還洛陽)¶
　集覽(革面易革卦君子豹變小人革靣伊川傳曰君/子良善則已從革而變其著見若豹文彬蔚也)¶
　(小人昏愚難遷者雖未能心化亦革其靣以從君上/之教令旱暵旱不雨也暵音罕日氣乾也牒云具仁)¶
　(牒云代北複姓具/仁名也云一作雲)¶
　　書法(納者不宜納者也阿那瓌則曷為不宜納婆/羅門書國人立則阿那瓌為不宜納矣書發)¶
　　(兵譏敝/内也)¶
三月魏元乂殺將軍奚康生以宦者劉騰為司空京兆¶
<pb:KR2o0020_WYG_042-69b>¶
王繼為太保崔光為司徒¶
　(魏元乂劉騰之幽胡太后也右衛将軍奚康生預其/謀乂使之領左右康生子難當娶侯剛女剛子乂之)¶
　(妹夫也乂以康生通姻深相委託三人常俱宿禁中/康生性麤武乂稍憚之康生亦微懼不安魏主朝太)¶
　(后於西林園文武侍座酒酣迭舞康生乃為力士舞/及折旋之際每顧視太后舉手蹈足瞋目頷首為執)¶
　(殺之勢太后解其意而不敢言日暮太后欲携帝宿/宣光殿侯剛不可康生曰至尊陛下之兒隨陛下可)¶
　(也太后自起援帝下堂去帝前入閤左右競相排閤/不得閉康生㧞千牛刀斫之乃得定帝既升宣光殿)¶
　(康生乘酒勢将出處分為乂所執光祿勲賈粲紿太/后曰侍官懷恐不安陛下宜親安慰太后適下殿粲)¶
　(即扶帝出東序前御顯陽殿還閉太后於宣光殿乂/遂殺康生流難當以劉騰為司空公私屬請唯視貨)¶
<pb:KR2o0020_WYG_042-70a>¶
　(多少刻剝六鎭歲入以巨萬萬計逺近苦之京兆王/繼自以權位太盛請以司徒譲崔光乃以繼為太保)¶
　(崔光為/司徒)集覽(千牛刀千牛官名/掌執御刀以宿衛)¶
　　書法(幽遷太后騰甞預謀矣不書以宦者故畧之/也於是以為司空則書以宦者故重之也殺)¶
　　(者元乂則以者亦元乂崔光嘗立節者今乃為乂/所以剛目列之於劉騰之下所以深愧之也終綱)¶
　　(目書宦者為司空/二劉騰李輔國)¶
　　發明(前書又殺清河王懌幽太后此書乂殺奚康/生皆以著拓䟦氏之亂也懌有帷箔之嫌康)¶
　　(生亦有預謀幽后之失而綱目專目元乂殺之且/又不去其官者惡乂之亂朝也乂之亂朝如此既)¶
　　(以宦者為司空而京兆王繼崔光軰乃與之同列/而不耻魏國之大臣如彼雖欲不亡難矣列書于)¶
<pb:KR2o0020_WYG_042-70b>¶
　　(册舉皆罪也○丘濬曰宦者為三公始見此嗚呼/三公論道經邦爕理隂陽而以宦者為之世道可)¶
　　(知/矣)¶
秋七月梁以裴邃為豫州刺史¶
　(邃鎭合肥欲襲夀陽隂結夀陽民為内應恐魏覺之/先移魏揚州云聞欲脩白捺故城稍相侵逼此亦須)¶
　(營歐陽設交境之備揚州刺史長孫稚謀於僚佐皆/曰此無脩白捺之意以實報之錄事㕘軍楊侃曰白)¶
　(捺小城本非形勝邃好狡數今集兵遣移恐有他意/稚大寤令侃報移曰彼之纂兵想别有意何為妄搆)¶
　(白捺他人有心予忖度之勿謂秦無人/也邃得移以為魏人已覺即散其兵)集覽(白捺城/名捺乃)¶
　(曷反字/或作抺)質實(合肥縣名注見漢靈帝中平元年夀陽/郡名注見齊主寳卷永元二年他人有)¶
<pb:KR2o0020_WYG_042-71a>¶
　(心予忖度之孟子文勿謂秦無人也左傳文十三年/晉士㑹在秦晉人謀歸之及行繞朝贈之以策曰子)¶
　(無謂秦無人吾/謀適不用也)¶
高車擊柔然柔然可汗婆羅門降魏冬十月魏分柔然¶
為二國以處阿那瓌婆羅門考異(提要無以處阿那/瓌婆羅門八字)¶
　(高車伊匐擊柔然可汗婆羅門大破之婆羅門帥十/部落詣凉州請降於魏柔然餘衆相帥迎阿那瓌阿)¶
　(那瓌乞兵送還詔中書門下博議凉州刺史袁翻曰/自國家都洛以來蠕蠕高車迭相吞噬始則蠕蠕授)¶
　(首既而高車被擒今高車自奮於衰微之中克雪讐/耻誠由種類繁多終不能相滅自二虜交闘邊境無)¶
　(塵數十年矣此中國之利也今蠕蠕兩主相繼歸誠/戎狄禽獸終無純固之節然存亾繼絕帝王本務若)¶
<pb:KR2o0020_WYG_042-71b>¶
　(棄而不受則虧我大徳若納而撫養則損我資儲或/全徙内地則非直其情不願亦恐終有劉石之患且)¶
　(蠕蠕尚存則高車猶有内顧之憂未暇窺窬上國若/其全滅則高車䟦扈之勢豈易可知今蠕蠕雖亂部)¶
　(落猶衆處處棊布以望舊主高車雖彊未能盡服也/愚謂蠕蠕二主並宜存之居阿那瓌於東處婆羅門)¶
　(於西分其民各有攸屬阿那瓌所居非所經見不敢/臆度婆羅門請脩西海故城以處之西海在酒泉之)¶
　(北去高車所居金山千餘里實北虜往來之衝要二/地沃衍大宜耕稼宜遣一良将配以兵仗監䕶婆羅)¶
　(門因令屯田以省轉輸之勞其北則臨大磧野獸所/聚使蠕蠕射獵彼此相資足以自固外以輔蠕蠕之)¶
　(微弱内亦防高車之畔渙此安邊保塞之長計也若/婆羅門能收離聚散復興其國者漸令北轉徙渡流)¶
　(沙則是我之外蕃高車勍敵西北之虞可以無慮如/其姦回反覆不過為逋逃之㓂於我何損哉朝議是)¶
<pb:KR2o0020_WYG_042-72a>¶
　(之乃置阿那瓌於吐若奚/泉婆羅門於故西海郡)集覽(劉石之患晉惠帝時/劉元海據離石稱漢)¶
　(劉曜改號趙晉元帝時石勒據襄國號後趙臆度以/胸臆之意自忖度之沃衍平羙之地索隐曰沃水之)¶
　(灌沃者衍地之平延者大磧柔然故地南牀山在焉/五代晉高居誨使于闐記自靈州西過黃河始渉沙)¶
　(四百里至涼州凉州西五百里至甘州甘州西始渉/磧磧無水姦囘回邪也書泰誓崇信姦回左傳姦回)¶
　(昏/亂)質實(凉州注見唐中宗景龍二年䟦扈注見漢質/帝永初元年酒泉郡名注見漢武帝元朔三)¶
　(年西海郡注見晉/武帝建武元年)¶
十一月魏討叛氐不克考異(討當/作擊)¶
　(魏以東益南秦氐皆反以河間王琛為行臺討/之琛恃劉騰之勢貪暴無所畏忌大為氐所敗)質實¶
<pb:KR2o0020_WYG_042-72b>¶
　(東益州名注見漢後主建興七年南秦州名注見漢/獻帝建安二十二年河間國名注見漢帝𤣥更始二)¶
　(年/)¶
(壬梁普通三年/寅魏正光三年)夏四月高車王弟越居殺其王伊匐而¶
自立考異(提要殺作弑按綱目高昌吐/谷渾突厥皆書弑當從提要)考證(殺當作弑/自立當作)¶
(代/之)○五月朔日食旣質實(日食既注見/漢惠帝七年)¶
　　書法(食旣大變也是歲正徳奔魏逃歸而侯景渡/江之禍始此矣綱目書食旣十有二未有無)¶
　　(其應/者也)¶
○冬十一月魏行正光厯¶
<pb:KR2o0020_WYG_042-73a>¶
　(初魏世宗以𤣥始厯浸疎命更造新厯至是著作郎/崔光取張龍翔等九家所上厯候驗得失合為一厯)¶
　(行/之)質實(魏世宗宣武帝/恪廟號世宗)¶
梁西豐侯正徳奔魏旣而逃歸¶
　(初梁主養臨川王宏之子正徳為子及太子統生正/徳還本賜爵西豐侯怏怏不滿意常蓄異謀是歲奔)¶
　(魏魏人待之甚薄正徳逃歸/梁主泣而誨之復其封爵)質實(西豐縣名注見天/監五年臨汝怏怏)¶
　(注見漢光武/建武二年)¶
　　發明(正徳書奔魏書逃歸而不聞正其背父叛君/之罪則梁主政刑之失為可知矣然正徳之)¶
　　(所以敢於如此者亦知梁主之必不殺已故也自/是而後尤而效之狃於為惡無所顧忌者多矣亂)¶
<pb:KR2o0020_WYG_042-73b>¶
　　(階何自/而弭乎)¶
柔然王婆羅門叛魏魏討而執之考異(討當/作擊)¶
　(柔然婆羅門叛魏亡歸嚈噠魏以平西長史費穆為/行臺将兵討之柔然遁去穆曰戎狄之性見敵即走)¶
　(乘虚復出若不使之破膽終恐疲於奔命乃簡精騎/伏山谷以歩兵之羸者為外營柔然果至奮擊破之)¶
　(婆羅門為凉州/軍所擒送洛陽)集覽(嚈噠即悒怛國本大月氐種或/曰高車别種都㧞底延城葢王)¶
　(含也顔師古曰嚈噠本虜複姓因為國號後訛為/悒怛耳嚈益渉反噠陁葛反悒乙及反怛當割反)¶
　　書法(柔然未有書叛者此其書叛/何已降也一字之權衡嚴矣)¶
(癸梁普通四年/卯魏正光四年)春二月柔然大饑魏遣使撫之¶
<pb:KR2o0020_WYG_042-74a>¶
　(柔然大饑阿那瓌帥其衆入魏境求賑給魏以左丞/元孚為行臺持節撫之将行表陳便宜曰蠕蠕久來)¶
　(彊大今自亂亡宜因此時善思逺策昔漢宣之世呼/韓欵塞漢遣董忠韓昌領邊郡士馬送出朔方因留)¶
　(衛助光武時亦使中郎将叚彬置安集掾史隨單于/所在參察動静今宜畧依舊事借其閑地聽其田牧)¶
　(粗置官屬示相慰撫嚴戒邊兵因令防察使親/不至矯詐踈不容反叛最策之得者也不從)集覽¶
　(呼韓欵塞漢宣帝甘露二年/匃奴呼韓邪單于欵五原塞)質實(漢宣之世呼韓欵/塞遣董忠等送出)¶
　(朔方事在甘露二年光武時使中郎将叚/彬隨單于參察動静事在建武二十六年)¶
三月魏司空劉騰卒¶
　　書法(騰乂黨也嘗幽太后矣/書卒書官何譏失刑也)¶
<pb:KR2o0020_WYG_042-74b>¶
○夏四月柔然王阿那瓌執魏使者犯魏邊魏發兵擊¶
之不及而還¶
　(魏元孚持白虎幡勞阿那瓌於柔𤣥懷荒二鎭之間/阿那瓌衆號三十萬隂有異志遂拘留孚引兵而南)¶
　(所過剽掠至平城乃聽孚還有司奏孚辱命抵罪遣/尚書令李崇僕射元纂帥騎十萬擊柔然阿那瓌聞)¶
　(之驅民北遁崇追之三千餘里不及而還纂使參軍/于謹追至郁對原前後十七戰屢破之謹性深沈有)¶
　(識量渉獵經史少時屏居閭里不求仕進或勸之仕/謹曰州郡之職昔人所鄙台鼎之位須待時來纂聞)¶
　(而辟之崇長史魏蘭根説崇曰昔緣邊初置諸鎭地/廣人稀或徴發中原彊宗子弟或國之肺腑寄以爪)¶
　(牙中年以來有司號為府户役同厮養官婚班齒致/失清流而本來族類各居榮顯顧瞻彼此理當憤怨)¶
<pb:KR2o0020_WYG_042-75a>¶
　(宜改鎭立州分置郡縣凡是府户悉免為民入仕次/叙一凖其舊文武兼用威恩並施此計若行國家庶)¶
　(無北顧之慮矣崇為/之奏聞事寢不報)集覽(肺腑注見漢武/帝元朔六年)質實(于謹/代人)¶
　(栗磾之子台鼎注見唐髙宗/開耀元年魏蘭根下曲陽人)¶
　　書法(婆羅門書叛書討阿那瓌執魏使則曷為書/擊之病魏也納所不宜納以自取侮魏亦不)¶
　　(能無責矣書擊不書討所/以示敝内事外者之貶也)¶
魏沃野鎭民破六韓㧞陵反¶
　(初元乂既幽胡太后常入直於魏主所居殿側曲盡/佞媚帝寵信之乂出入恒令勇士持兵先後時出休)¶
　(於千秋門外施木欄楯使腹心防守以備竊發其始/執政矯情自飾時事得失頗以闗懷既得志遂驕愎)¶
<pb:KR2o0020_WYG_042-75b>¶
　(貪吝嗜酒好色與奪任情紀綱壞亂父京兆王繼尤/貪縱受賂遺請屬有司莫敢違者牧守令長率皆貪)¶
　(汚之人由是百姓困窮人人思亂未幾沃野鎭民破/六韓㧞陵聚衆反殺鎭将諸鎭華夷之民往往響應)¶
　(㧞陵南侵遣衛可孤攻圍武川懷朔二鎭尖山賀㧞/度㧞及其三子允勝岳皆有材勇懷朔鎭将楊鈞擢)¶
　(度㧞為統軍三子/為軍主以拒之)集覽(欄楯楯䜿尹反欄檻也王逸/曰縱曰欄橫曰楯楯間子曰)¶
　(櫺欄楯殿上臨邊之飾亦以防人墜墮今階際木抅/欄是破六韓㧞陵破六韓虜三字姓㧞陵名也㧞蒲)¶
　(撥反賀㧞度㧞賀㧞/虜複姓度㧞其名也)質實(紀綱注見宋營陽王景平/二年尖山按一統志在大)¶
　(同府朔州即武州山之别峯/也賀㧞氏之宗族居於此)¶
　　書法(元魏之/亂始此)¶
<pb:KR2o0020_WYG_042-76a>¶
　　發明(綱目書元乂殺清河王懌幽太后於其前書/殺将軍奚康生以宦者為司空於其次今又)¶
　　(大書破六韓㧞陵反於其上而分注載乂其始執/政矯情自飾既得志遂驕愎貪縱與奪任情以致)¶
　　(召亂之實於其下則魏氏之亡實自此始詳而書/之葢欲使後人參考而得之其為世戒豈不深切)¶
　　(而著明/也哉)¶
冬魏司徒崔光卒¶
　(光寛和樂善終日怡怡未嘗忿恚于忠元乂用事皆/尊敬之事多咨决而不能救裴郭清河之死時人比)¶
　(之張禹胡廣且死薦賈思伯為侍講帝從思伯受春/秋思伯傾身下士或問曰公何以能不驕思伯曰衰)¶
　(至便驕何常之有/當世以為雅談)集覽(裴郭清河于忠用事裴植郭/祚皆以無罪賜死元乂用事)¶
<pb:KR2o0020_WYG_042-76b>¶
　(清河王懌濫/以謀叛身誅)質實(張禹按一統志河内軹人明習經/學仕漢為博士元帝朝授太子論)¶
　(語成帝即位尊為師傅與鄭寛中説書金華殿累遷/光祿大夫代王商為丞相封安昌侯先儒謂其阿䛕)¶
　(王氏以啟簒逆之禍西漢之衰其以禹/也胡廣注見晉孝武帝太元二十一年)¶
十一月朔日食○十二月梁鑄鐵錢¶
　(梁初唯揚荆郢江湘梁益用錢交廣用金銀餘州雜/以榖帛交易後鑄五銖錢而民間私用古錢禁之不)¶
　(能止乃議罷/銅錢鑄鐡錢)質實(交廣二州名注見/晉武帝太康元年)¶
　　書法(梁世書鑄錢者再是年丁丑年書鑄鐡錢譏/也書鑄鐡錢始此終綱目書鑄鐵錢二是年)¶
　　(五代乙/酉年楚)¶
<pb:KR2o0020_WYG_042-77a>¶
(甲梁普通五年/辰魏正光五年)春三月魏遣臨淮王彧督諸軍討㧞陵¶
夏四月高平敇勒胡琛反㧞陵䧟武川懷朔鎭五月彧¶
兵敗績魏復遣都督李崇討之¶
　(魏以臨懷王彧討破六韓㧞陵四月高平鎭敇勒酋/長胡琛反攻高平鎭以應㧞陵魏将盧祖遷擊破之)¶
　(琛北走衛可孤攻懷朔鎭經年外援不至楊鈞使賀/㧞勝詣臨淮王彧告急勝募敢死少年十餘騎夜伺)¶
　(隙潰圍出賊追及之勝曰我賀㧞破胡也賊不敢逼/勝見彧説之曰懷朔被圍旦夕淪䧟大王今頓兵不)¶
　(進懷朔若䧟則武川亦危賊之鋭氣百倍雖有良平/不能為大王計矣彧許為出師勝還復突圍而入鈞)¶
　(復遣勝出覘武川武川已䧟勝馳還懷朔亦潰勝父/子俱為可孤所虜五月彧與㧞陵戰於五原兵敗賊)¶
<pb:KR2o0020_WYG_042-77b>¶
　(勢日盛魏主引羣臣問計尚書元脩義請遣重臣督/軍鎭恒朔以捍㓂魏主曰去歲李崇求改鎭為州開)¶
　(鎭户非冀之心致有今日之患然崇貴戚重望器識/英敏意欲還遣崇行何如羣臣皆以為然乃加崇使)¶
　(持節北討大都督命将軍崔暹廣安王深皆受節度/司馬公曰李崇之表所以消禍於未萌制勝於無形)¶
　(魏肅宗既不能用及亂生之日曽無愧謝之/言乃更以為崇罪彼不明之君烏可與謀哉)質實(臨/淮)¶
　(郡名注見新莽天鳳四年高平鎭注見漢光武建武/六年良平謂漢之張良陳平五原郡名注見漢宣帝)¶
　(甘露二年恒朔二州名恒注見漢光武建武九年常/山朔注見漢高帝六年馬邑崔暹博陵安平人洪之)¶
　(後廣安國名注見漢/獻帝建安三年東城)¶
魏秦州莫折大提反䧟高平大提死子念生代領其衆¶
<pb:KR2o0020_WYG_042-78a>¶
魏遣兵討之¶
　(魏自破六韓㧞陵反二夏豳凉㓂盗蜂起秦州刺史/李彦殘虐城内薛珍等殺之推其黨莫折大提為秦)¶
　(王魏遣雍州刺史元志討之南秦州人亦殺刺史崔/遊以城應大提大提遣其黨襲髙平克之殺鎭将行)¶
　(臺大提尋卒子念生自稱天子魏遣尚/書元脩義為西道行臺帥諸将討之)集覽(二夏時/又有東)¶
　(夏州故曰二夏莫折大提莫/折闗西複姓也大提其名也)質實(豳凉二州名豳注/見漢桓帝延熹五)¶
　(年凉注見唐中宗景龍二年蜂起注見唐僖宗乾/符元年南秦州注見漢獻帝建安二十二年下辨)¶
秋七月魏將軍崔暹討㧞陵戰于白道敗績¶
　(崔暹違李崇節度與㧞陵戰于白道大敗㧞陵并力/攻崇崇力戰不能禦引還雲中廣陽王深上言先朝)¶
<pb:KR2o0020_WYG_042-78b>¶
　(都平城以北邊為重盛簡親賢擁麾作鎭配以高門/子弟以死防遏非唯不廢仕宦乃更獨得復除當時)¶
　(人物忻慕為之太和中李冲用事凉州士人悉免厮/役帝鄉舊門仍防邊戍本鎭驅使遂隔清途自非得)¶
　(罪當世莫肯與之為伍又以或多逃逸乃峻邊兵之/格鎭人不聽浮遊在外於是少年不得從師長者不)¶
　(得遊宦獨為匪人言之流涕自定鼎伊洛邊任益輕/唯底滯凢才乃出為鎭将轉相模習專事聚歛或諸)¶
　(方姦吏犯罪配邊為之指蹤政以賄立邊人無不切/齒及阿那瓌背恩縱掠發奔命追之十五萬衆度沙)¶
　(漠不日而還邊人見之遂輕中國李崇求改鎭為州/抑亦先覺朝廷未許而㧞陵為亂此叚之舉指望銷)¶
　(平而崔暹隻輪不返将士之情莫不解體今日所慮/非止西北将恐諸鎭尋亦如此天下之事何易可量)¶
　(書奏不省詔徴崔暹繫廷/尉暹賂元乂卒得不坐)集覽(解體注見漢桓/帝延熹二年)質實¶
<pb:KR2o0020_WYG_042-79a>¶
　(白道或疑地名未詳處所唯大同府大同縣有白道/泉相傳即飲馬長城窟處未知是否雲中郡名注見)¶
　(秦王政三年廣陽縣名注見漢獻帝興平二年太和/魏文帝年號定鼎伊洛定鼎注見天監二年伊洛注)¶
　(見漢高后三年沙漠注見/漢獻帝建安二十五年)¶
莫折念生㓂魏東益州不克¶
　(莫折念生遣其都督楊伯年等攻仇鳩河池二戍東/益州刺史魏子建擊破之東益州本氐王楊紹先之)¶
　(國将佐以城民勁勇二秦反者皆其族類請收其器/械子建曰城民數經行陳撫之足以為用急之則腹)¶
　(背為患乃悉召而慰諭之既而漸分其父/兄子弟外戍諸郡内外相顧卒無叛者)集覽(二秦/時又)¶
　(有南秦州/故曰二秦)質實(河池戍注見中/大通六年南岐)¶
<pb:KR2o0020_WYG_042-79b>¶
八月梁徐州刺史成景儁㧞魏僮城質實(徐州注見秦/始皇二十八)¶
(年僮城未詳處所按一統志唯劉宋時置有僮縣屬南/彭城郡即漢之厚丘縣地梁屬僮陽郡東魏改為沭陽)¶
(郡仍於郡東置懷文縣後周改曰沭陽隋屬海州唐總/章初屬泗州後復屬海州宋南渡没於金尋復歸宋屬)¶
(海州元仍舊至本朝因之改屬淮/安府未知是否姑錄之以偹參考)○魏都督元志討莫¶
折念生戰于隴口敗績¶
　(魏散騎侍郎李苗上書曰凡食少兵精利速戰糧多/卒衆宜持久今隴賊猖狂非有素蓄其勢在於疾攻)¶
　(遲則人情離沮故高壁深壘者王師全制之策也但/天下久泰人不曉兵奔利不相待逃難不相顧将無)¶
　(法令士非教習不思長久之計各有輕敵之心如令/隴柬不守汧軍敗散則兩秦遂彊三輔危弱國之右)¶
<pb:KR2o0020_WYG_042-80a>¶
　(臂於斯廢矣宜勒大将堅壁勿戰别命偏禆帥精兵/數千出麥積崖以襲其後則汧岐之下羣妖自散矣)¶
　(以苖為統軍與别将淳于誕俱出梁益未至莫折念/生遣其弟天生将兵下隴元志與戰兵敗東保岐州)¶
　集覽(隴周為岐隴地春秋秦文公都焉魏為隴川郡/唐改汧陽郡復為隴州州在隴山西山又在鳳)¶
　(翔西其山至高土人歌云隴頭流水鳴聲嗚咽遥望/秦川肝腸斷絶汧注見漢光武建武六年三輔注見)¶
　(漢武帝征和元年岐/注見周顯王八年)質實(隴山名注見漢光武建武/八年又注見建武六年汧)¶
魏改鎭為州¶
　(東西部敕勒皆叛魏附於㧞陵魏主始思李崇元深/之言詔諸州鎭軍貫非有罪配𨽻者皆免為民改鎭)¶
　(為/州)¶
<pb:KR2o0020_WYG_042-80b>¶
魏秀容人乞伏莫于等反酋長爾朱榮討平之集覽(秀/容)¶
(注見晉安帝隆安二年爾/朱爾通作爾注同上年)¶
　(榮羽徤之𤣥孫也御衆嚴整時四方兵起榮隂散其/畜牧資財招合驍勇結納豪傑於是侯景司馬子如)¶
　(賈顯度叚榮竇/泰皆往依之)質實(叚榮姑臧/人信之孫)¶
九月梁取魏睢陵荆山襲夀陽不克¶
　(成景儁㧞魏睢陵趙景悦圍荆山裴邃帥騎三千襲/夀陽夜斬闗而入克其外郭魏揚州刺史長孫稚禦)¶
　(之一日九戰後軍失道不至邃引兵還别将擊魏淮/陽魏使行臺酈道元都督河間王琛救夀陽安樂王)¶
　(鍳救淮陽/梁兵敗績)質實(睢陵縣名注見宋明帝泰始三年荆/山按一統志城名在鳳陽府鍾離廢)¶
<pb:KR2o0020_WYG_042-81a>¶
　(縣西八十三里梁魏戰争時築淮陽縣名注見宋明/帝泰始三年酈道元涿郡人河間國名注見漢帝𤣥)¶
　(更始二年安樂/郡名注同上年)¶
魏凉州亂刺史宋頴以吐谷渾討平之¶
　(魏凉州幢帥于菩提執刺史宋頴據州反頴宻求救/於吐谷渾伏連籌自将救凉州于菩提棄城走追斬)¶
　(之城民復推/頴為刺史)集覽(幢帥柔然亦立軍法以千人為軍/軍置将百人為幢幢置帥吐谷渾)¶
　(注見晉元帝/建武元年)¶
冬十月梁取魏建陵曲木琅邪等城¶
　(裴邃攻魏建陵城克之㧞曲木将軍彭寳孫㧞琅邪/檀丘裴邃㧞狄城甓城進屯黎漿魏東海太守以司)¶
<pb:KR2o0020_WYG_042-81b>¶
　(吾城降将軍曹世宗㧞曲/陽秦墟魏守将多棄城走)質實(建陵按一統志漢之/縣名屬臨淮郡後廢)¶
　(之故城在淮安府沭陽縣西北一百里建陵山下曲/木城名未詳處所琅邪城名注見漢光武建武五年)¶
　(狄城注見秦二世元年甓城未詳處所黎漿地名未/詳處所東海郡名注見秦二世二年郯司吾城未詳)¶
　(處所曲陽秦之縣名漢屬九江郡故城在鳳陽府定/遠縣西北九十五里又有西曲陽故城在夀州東北)¶
　(八十三里晉/屬淮南郡)¶
魏營州人就徳興反魏遣兵討之不克質實(營州按一/統志後魏)¶
(所置本漢河間國武遂縣地隋改遂城縣唐屬易州五/代周克三闗此係鴈門闗衝要宋置廣信軍金改遂州)¶
(尋廢元省縣復置遂州至本朝省入安肅/縣故址在保定府安肅縣西二十五里)○胡琛㓂魏¶
<pb:KR2o0020_WYG_042-82a>¶
豳夏北華三州魏遣兵討之質實(豳州注見漢桓帝延/熹五年夏州注見漢)¶
(武帝元朔元年北華州注/見漢獻帝建安十七年鄜)○魏朔方胡反夏州刺史源¶
子雍討平之考異(討當/作擊)¶
　(魏朔方胡反圍夏州刺史源子雍城中食盡衆無二/心子雍欲自出求糧留其子延伯守統萬将佐皆曰)¶
　(不若父子俱去子雍泣曰吾世荷國恩當畢命此城/但無食可守故欲往東州為諸軍營數月之食若幸)¶
　(而得之保全必矣乃帥羸弱詣東夏州運糧延伯與/将佐哭而送之行數日為胡帥曹阿各㧞所擒子雍)¶
　(潛遣人齎書敕城中努力固守延伯曰吾父吉凶未/可知方寸焦爛但奉命守城所為者重不敢以私害)¶
　(公諸君幸得此心於是衆感其義莫不奮厲子雍雖/被擒胡人常以民禮事之子雍為陳禍福賊衆遂降)¶
<pb:KR2o0020_WYG_042-82b>¶
　(子雍見行臺北海王顥具陳諸賊可滅之状顥使為/先驅時東夏闔境皆反子雍轉鬬而前九旬之中凡)¶
　(數十戰遂平東夏州徴税粟以饋統/萬二夏由是獲全子雍懷之子也)集覽(統萬城名/在朔州郡)¶
　(北注見晉恭帝元熈元/年顥下老反北海王名)質實(統萬按一統志古地名/春秋時白翟所居秦屬)¶
　(上郡漢初屬翟國東漢時郡邑俱廢晉䧟於戎後魏/以為統萬鎭未幾置金明郡又改東夏州後改為延)¶
　(州取延水為名隋初仍為州大業初改延安郡唐初/復為延州天寳初改延安郡乾元初復為延州五代)¶
　(梁置忠義軍節度後唐改彰武軍宋初仍為延州屬/鄜延路元祐中陞為延安府金仍舊元改延安路至)¶
　(本朝復改延安府𨽻陜西道東夏州注同/上北海郡名注見漢桓帝永康元年青州)¶
魏以費穆為朔州刺史¶
<pb:KR2o0020_WYG_042-83a>¶
　(魏廣陽王深上言今六鎭盡叛高車二部亦與之同/以此疲兵擊之必無勝理不若選練精兵守恒州諸)¶
　(要更為後圖遂與李崇引兵還平城崇謂諸将曰雲/中者白道之衝賊之咽㗋若此地不全則并肆危矣)¶
　(當留一人鎭之誰可者衆舉費穆崇乃請穆為朔州/刺史○賀㧞度㧞父子及宇文肱紏合鄉里豪傑襲)¶
　(衛可孤殺之度㧞尋與鐡勒/戰死肱逸豆歸之𤣥孫也)集覽(鐵勒注見宋文帝/元嘉七年敕勒)¶
　質實(并肆二州名并注見齊明帝建武三/年肆注見晉孝武帝太元九年新興)¶
魏北討都督李崇免¶
　(李崇引祖瑩為長史廣陽王深奏瑩詐増首級盗没/軍資瑩坐除名崇亦免官削爵徵還深遂専總軍政)¶
十一月莫折念生遣其弟天生䧟魏岐州殺都督元志¶
<pb:KR2o0020_WYG_042-83b>¶
質實(岐州注見周/顯王八年)○蜀賊㓂魏雍州討平之質實(雍州/注見)¶
(唐𤣥宗開元/十一年京兆)○十二月梁復取三闗圍魏郢州不克質¶
實(三闗注見天監八年郢/州注見太清二年義陽)○魏汾州胡反質實(汾州注/見周威)¶
(烈王二十/三年西河)○魏秦州平¶
　(魏魏子建招諭南秦諸氐稍稍降附遂復六郡/十二戍魏以子建為行臺梁巴秦益皆受節度)質實¶
　(南秦州名注見漢獻帝建安二十二年下辨梁巴秦/益四州名梁注見周赧王四年漢中巴注見天監四)¶
　(年秦注見漢光武建武元年天/水益注見晉武帝泰始八年)¶
梁以散騎常侍朱异掌機政¶
<pb:KR2o0020_WYG_042-84a>¶
　(是歲周捨坐事免朱异代掌機宻軍旅謀議方鎭改/易朝儀詔敕皆典之异多藝能精力敏贍梁主任之)¶
　質實(朱异錢/塘人)¶
　　書法(掌機政何譏也何譏國家機宻凡腹心大/臣皆與知焉梁之禍朱异始也故謹志之)¶
　　發明(掌機政未有書而此書之者/所以志其蔽主亡國之端也)¶
(乙梁普通六年/巳魏孝昌元年)春正月梁取魏南鄉郡及馬圈等城質¶
實(南鄉郡名注見晉穆帝永/和十年馬圈城未詳處所)○魏徐州刺史元法僧反¶
魏發兵討之遂降梁質實(徐州注見秦始皇/二十八年彭城)¶
　(法僧素附元乂見乂驕恣恐及禍謂中書舍人張文/伯曰吾欲與汝去危就安能從我乎文伯曰吾寧死)¶
<pb:KR2o0020_WYG_042-84b>¶
　(見文陵松柏安能去忠義而從叛逆乎法僧殺之遂/殺行臺高諒稱帝改元魏發兵擊之法僧乃遣其子)¶
　(景仲降梁長史元顯和舉兵與戰法僧擒之執其手/慰諭之顯和日翁以地叛獨不畏良史乎我寧為忠)¶
　(鬼不能為叛臣法僧殺之梁以元畧為/大都督與将軍陳慶之等将兵應接)質實(文陵魏/宣武帝)¶
　(之墓也陳慶之/義興國山人)¶
魏行臺蕭寳寅都督崔延伯討莫折天生敗之岐雍隴¶
東皆平¶
　(莫折天生軍於黒水魏以崔延伯為都督討之與行/臺蕭寳寅軍於馬嵬延伯素驍勇寳寅趣之使戰延)¶
　(伯曰明晨為公參賊勇怯乃選精兵數千西渡黒水/直抵天生營下徐引兵還天生開營争逐之其衆十)¶
<pb:KR2o0020_WYG_042-85a>¶
　(倍蹙延伯於水次寳寅望之失色延伯自為後殿不/與之戰使其衆先渡部伍嚴整天生兵不敢擊寳寅)¶
　(喜曰崔君之勇闗張不如延伯曰此賊非老奴敵也/明公但安坐觀老奴破之乃勒兵出戰身先士卒䧟)¶
　(其前鋒将士盡鋭競進大破之俘斬十餘萬追奔及/小隴岐雍及隴東皆平将士稽留採掠天生遂塞隴)¶
　(道由是諸軍不能前進寳寅破宛川俘其民以美女/十人賞岐州刺史魏蘭根蘭根辭曰此縣介於彊㓂)¶
　(不能自立故附從以救死官軍之至宜矜而撫之奈/何助賊為虐剪以為賤役乎悉求其父兄而歸之)¶
　集覽(馬嵬地名在咸陽西輿地記云馬嵬坡在京兆/興平縣西二十三里嵬吾回反宛川即岐州陳)¶
　(倉縣後魏改曰宛川宛音鴛案/岐州漢扶風郡也今鳳翔府是)質實(黒水莫詳處所/按一統志唯漢)¶
　(中府城固縣西北有黒水未知是否明者詳察之馬/嵬坡名在西安府興平縣西二十五里即唐楊貴妃)¶
<pb:KR2o0020_WYG_042-85b>¶
　(葬處後殿注見漢昭烈章武二年闗張謂闗羽張飛/乃蜀漢之猛将注見宋文帝元嘉六年小隴山名在)¶
　(鳳翔府隴州西巖嶂高險不通軌轍漢張衡詩我所/思兮在漢陽欲往從之隴坂長即此宛川縣名注見)¶
　(漢安帝元初/四年陳倉)¶
梁裴邃敗魏師于夀陽¶
　(梁裴邃㧞魏新蔡郡梁主詔西昌侯淵藻将衆前驅/豫章王綜與諸将繼進邃㧞鄭城汝潁之間所在響)¶
　(應魏河間王琛等憚邃威名軍於城父累月不進魏/主遣使賫齋庫刀以趣之琛至夀陽欲决戰長孫稚)¶
　(以為未可不聽引兵出擊邃為四甄以待之使将軍/李祖憐先挑戰而偽退稚琛悉衆追之四甄競發魏)¶
　(師大敗斬首萬餘級琛走入城稚/勒兵而殿遂閉門自固不敢復出)集覽(新蔡古蔡國/周武王弟叔)¶
<pb:KR2o0020_WYG_042-86a>¶
　(度所封在汝南今上蔡縣是後昭侯徙州來以州來/為下蔡在淮南今新蔡縣是鄭城周初封管叔鮮於)¶
　(此春秋為鄭國之莘邑秦屬三川郡漢屬河南今汴/梁鄭州是齋庫刀未詳或曰即齋斧之説按韻㑹齋)¶
　(字下注易資斧子夏作齊斧虞云齊當為齋齋戒入/廟而受斧也漢儀注有若盧獄令主治庫兵将相大)¶
　(臣齊武帝永明十年齋庫失火四甄甄居延反軍號/也晉周訪討杜曾使将軍李恒督左甄許朝督右甄)¶
　(即/此)正誤(齋庫刀今按齋庫刀謂齋庫中之刀也所謂/齋仗兵仗之精利貯於齋中者也胡三省註)¶
　(謂千牛/刀也)質實(新蔡郡注見漢宣帝甘露二年西昌縣/名注見天監四年豫章郡名注見漢武)¶
　(帝元鼎五年鄭城按一統志即周管叔鮮所封之國/秦屬三川郡漢屬河南郡東漢分置滎陽郡後魏為)¶
　(東恒農郡東魏置廣武郡後周置滎州後改為鄭州/隋於管城縣置管州後改為鄭州尋為滎陽郡唐初)¶
<pb:KR2o0020_WYG_042-86b>¶
　(於武牢置鄭州貞觀中移治管城天寳初又改為滎/陽郡乾元初復為鄭州宋置奉寧軍金復為鄭州元)¶
　(因之至本朝以管城縣省入屬開封府汝潁二水名/注見漢成帝綏和二年城父縣名注見秦王政二十)¶
　(二年挑戰注見/漢王邦四年)¶
魏討徐州不克梁以元法僧為司空¶
　(魏安樂王鑒将兵討元法僧擊元畧於彭城南畧大/敗鑒不設備法僧出擊大破之梁以法僧為司空封)¶
　(始安郡公魏復遣安豐/王延明臨淮王彧擊之)質實(彭城郡名注見秦始皇/二十八年始安郡注見)¶
　(秦始皇三十三年安豐縣名注見漢光武/建武七年臨淮郡名注見新莽天鳳四年)¶
二月魏元乂解領軍¶
<pb:KR2o0020_WYG_042-87a>¶
　(魏劉騰既卒胡后及魏主左右防衛微緩元乂亦自/寛時出遊不返太后知之對魏主謂羣臣曰今隔絕)¶
　(我母子不聽往來復何用我為我當出家脩道於閑/居寺耳因欲自下髪魏主及羣臣叩頭泣涕苦請太)¶
　(后聲色愈厲魏主乃宿於嘉福殿遂與太后宻謀黜/乂然魏主深匿形迹太后有忿恚言皆以吿乂乂殊)¶
　(不以為疑於是二宫無復禁礙丞相高陽王雍雖位/居乂上而深畏憚之㑹太后與魏主遊洛水雍邀二)¶
　(宫幸其第相與定圖乂之計於是太后謂乂曰元郎/若忠於朝廷無反心何故不去領軍以餘官輔政乂)¶
　(甚懼乃求解/領軍許之)¶
　　書法(特筆也領軍解而乂之伏誅决矣是故霍氏/之将誅也先書罷其屯兵漢宣帝地節三年)¶
　　(元乂之将誅也先書解/領軍是年皆特筆也)¶
<pb:KR2o0020_WYG_042-87b>¶
三月梁遣豫章王綜總督衆軍攝徐州事召元法僧等¶
還建康¶
　(法僧至建康梁主寵待甚厚元/畧惡其為人與之言未嘗笑)¶
柔然阿那瓌為魏討㧞陵敗之自稱敕連頭兵豆伐可¶
汗○夏四月魏太后復臨朝誅其尚書令元乂以元順¶
為侍中鄭儼徐紇李神軌為中書舍人¶
　(乂雖解兵權猶總内外侍中穆紹勸太后速去之潘/嬪有寵於魏主宦官説之云乂欲害嬪嬪泣訴於魏)¶
　(主曰乂非獨欲殺妾又将不利於陛下魏主信之因/乂出宿解乂侍中明旦将入宫門者不納太后遂復)¶
<pb:KR2o0020_WYG_042-88a>¶
　(臨朝攝政詔削劉騰官爵除乂名為民清河國郎中/令韓子熈上書為清河王懌訟寃乞誅乂等太后命)¶
　(發騰墓散其骨籍没家貲盡殺其養子侯剛亦坐黜/尋卒於家唯乂以妹夫故未忍誅先是黄門侍郎元)¶
　(順以剛直忤又意出為齊州刺史太后徵還為侍中/侍坐於太后順曰陛下奈何以一妹之故不正元乂)¶
　(之罪使天下不得伸其怨憤太后嘿然順澄之子也/未幾有告乂謀誘六鎭降户反於定州太后猶未忍)¶
　(殺羣臣固執不已魏主亦以為言乃賜乂死江陽王/繼廢於家病卒太后頗事粧飾數出遊元順面諌曰)¶
　(禮婦人夫没自稱未亡人首去珠玉衣不文采陛下/母臨天下年垂不惑脩飾過甚何以儀刑後世太后)¶
　(慚而還召順責之曰千里相徵豈欲衆中見辱邪順/曰陛下不畏天下之笑而耻臣之一言乎順與穆紹)¶
　(同直醉入其寝紹擁被而起正色讓順曰身二十年/侍中與卿先君亟連職事縱卿方進用何宜相排突)¶
<pb:KR2o0020_WYG_042-88b>¶
　(也遂謝事還家詔諭久之乃起初鄭儼為胡國珍參/軍私得幸於太后至是拜中書舍人領嘗食典御晝)¶
　(夜禁中每休沐太后常遣宦者隨之儼見其妻唯得/言家事徐紇先以謟事趙脩坐徙枹罕後又謟事清)¶
　(河王懌懌死復謟事元乂太后以紇為懌所厚亦召/為中書舍人紇又謟事鄭儼儼以紇有智數仗以為)¶
　(謀主紇以儼有内寵傾身承接共相表裏勢傾内外/號為徐鄭儼累遷至中書令紇累遷至給事黄門侍)¶
　(郎仍領舍人總攝中書門下之事軍國詔令莫不由/之紇有機辯彊力終日治事畧無休息不以為勞時)¶
　(有急詔令數吏執筆人别占之造次俱成不失事理/然無經國大體專好小數見人矯為恭謹逺近輻輳)¶
　(附之神軌亦得幸於太后亦領中書舍人嘗求婚於/散騎常侍盧義僖義僖不許侍郎王誦謂曰昔人不)¶
　(以一女易衆男卿豈易之邪義僖曰所以不從正為/此耳從之恐禍大而速誦乃堅握義僖手曰我聞有)¶
<pb:KR2o0020_WYG_042-89a>¶
　(命不敢以告人女遂適他族婚夕太后遣中使宣敕/停之内外惶怖義僖夷然自若義僖度世之孫也)¶
　集覽(亟連亟去吏反數也連同也抱竿注見漢靈帝/中平元年人别占之所草詔文其事理人各不)¶
　(同漢雋注占章豔反隐度其辭口以授人曰口占不/以一女易衆男易姤卦女壯勿用取女彖曰姤遇也)¶
　(柔遇剛也王弼注施之於人即女遇男也一女而遇/五男為壮至甚故不可取也晉樂廣曰不以五男易)¶
　(一女即此我聞有命不敢以告人詩楊之水卒章文/也左傳定十年駟赤對叔孫成子曰臣之業在楊水)¶
　(卒章之四/言矣即此)正誤(不以一女易衆男今按王誦意謂盧/義僖顧惜一女不許李神軌為婚神)¶
　(軌方有勢或為所害則累及家族衆男故云一女易/衆男晉書樂廣傳成都王頴廣之婿也頴與長沙王)¶
　(乂搆難或譖廣於乂廣曰豈以五男/易一女葢廣有五男一女即頴妃也)質實(齊州注見/漢景帝三)¶
<pb:KR2o0020_WYG_042-89b>¶
　(年濟南定州注見周威烈王二十三年中山江陽縣/名注見漢獻帝建安十九年輻輳注見漢文帝六年)¶
　(中使注見唐𤣥/宗開元十五年)¶
胡琛遣其將万俟醜奴㓂魏涇州崔延伯討之敗死¶
　(胡琛據高平遣万俟醜奴宿勤明逹等冦魏涇州将/軍盧祖遷伊甕生討之不克蕭寳寅崔延伯既破莫)¶
　(折天生引兵㑹祖遷等於安定軍威甚盛醜奴時以/輕騎挑戰兵未交輙委走延伯恃勇乘勝擊之将戰)¶
　(有賊數百騎持文書詐降寳寅延伯未及閲視宿勤/明逹引兵至與降賊腹背擊之延伯大敗寳寅退保)¶
　(安定延伯耻其敗乃繕甲兵募驍勇獨出襲賊平其/數柵賊還擊之魏兵大敗延伯中流矢卒於是賊勢)¶
　(益盛而羣臣自外來者皆言賊弱以/求悦媚将帥求益兵者往往不與)集覽(万俟虜複/姓音墨其)¶
<pb:KR2o0020_WYG_042-90a>¶
　質實(高平鎭名注見漢光武建武六年涇州注/見漢光武建武元年安定郡名注同上年)¶
五月梁豫州刺史夷陵侯裴邃卒質實(夷陵縣名注見/周赧王三十七)¶
(年/)¶
　(邃深沉有思畧為政寛明將吏愛/而憚之及卒梁以夏侯亶代之)¶
梁人圍小劔魏擊敗之考異(小上漏/魏字)¶
　(梁益州刺史臨汝侯淵猷遣其将樊文熾蕭世澄等/将兵圍魏長史和安於小劔魏益州刺史邴蚪遣統)¶
　(軍胡小虎救之文熾襲擒之使小虎説和安降小虎/遥謂安曰我失備為賊擒觀其兵力殊不足言努力)¶
　(堅守魏行臺援兵已至語未終軍士殺之軍司淳于/誕救小劔文熾置柵於龍鬚山以防歸路誕宻募壮)¶
<pb:KR2o0020_WYG_042-90b>¶
　(士夜燒其柵梁軍望見歸路絶皆恟懼誕乘而擊之/文熾大敗僅以身免虜世澄等十一将斬獲萬計)¶
　集覽(邴蚪姓名邴通/作丙蚪渠幽反)質實(臨汝縣名注見天監五年/小劒按一統志山名在保)¶
　(寧府劔州北一十五里與大劔山相屬秦欲伐蜀而/道不通乃作五石牛以金置尾下言能糞金欲以遺)¶
　(蜀蜀王負力而貪乃令五丁開道引之秦因滅蜀大/劔雖號天險徑路頗夷小劔則鑿石架閣有不容越)¶
　(龍鬚山未/詳處所)¶
六月梁豫章王綜叛降魏魏師入彭城立綜為丹陽王¶
更名贊¶
　(初梁主納齊東昏侯寵姬呉淑媛七月而生綜宫中/多疑之淑媛寵衰怨望謂綜曰汝七月生兒安得比)¶
<pb:KR2o0020_WYG_042-91a>¶
　(諸皇子然汝太子次第幸保富貴勿泄也與綜相抱/而泣綜由是自疑夜於静室披髪席槀私祭齊氏七)¶
　(廟微服至曲阿拜齊太宗陵俗説割血瀝骨滲則為/父子遂潜發東昏侯冢并自殺一男試之皆驗由是)¶
　(常懷異志專伺時變綜有勇力能手制奔馬輕財好/士屢求邊任梁主未之許常於内齋布沙於地終日)¶
　(跣行足下生胝日能行三百里又使通問於蕭寳寅/謂之叔父人皆知之而不敢言及在彭城魏臨淮王)¶
　(彧兵逼彭城勝負久未决梁主慮綜敗没敕引軍還/綜恐不復得至北邊乃宻送降欵於彧魏人皆不之)¶
　(信彧募人入綜軍驗其虚實無敢行者監軍御史鹿/悆請行單騎徑趣彭城為綜軍所執問其來狀悆曰)¶
　(臨淮王使我來欲有交易耳綜聞之謂成景儁等曰/我常疑元畧規欲反城将驗其虚實故遣左右為畧)¶
　(使入魏軍中呼彼一人今其人果來可遣人詐為畧/有疾在深室呼至戸外令人傳言謝之綜又遣腹心)¶
<pb:KR2o0020_WYG_042-91b>¶
　(梁話迎悆宻以意状語之乃引至一所令一人自室/中出為元畧致意曰我昔相呼欲聞鄉事晚來疾作)¶
　(不獲相見悆曰早奉音㫖冒險祗赴不得瞻見内懷/反側遂辭退悆還於路復與梁話申固盟約綜遂與)¶
　(話夜投彧軍及旦齋閤不開魏軍呼曰汝豫章王昨/夜已來在我軍中汝尚何為城中求王不獲軍遂大)¶
　(潰魏人入彭城乘勝追擊梁兵復取諸城至宿預而/還将士死者什七八唯陳慶之帥所部還梁主聞之)¶
　(驚駭有司奏削綜爵土絶屬籍西豐侯正徳志行不/悛從綜北伐棄軍輙還亦免官削爵尋皆赦之綜至)¶
　(洛陽見魏主還就舘為東昏侯舉哀服斬衰三年拜/司空封丹陽王更名贊綜長史江革司馬祖暅之皆)¶
　(為魏所虜安豐王延明聞其才名厚遇之革稱足疾/不拜延明使暅之作欹器銘革唾罵之延明令苹作)¶
　(寺碑革辭延明将箠之革厲色曰江革行年六十得/死為幸誓不為人執筆延明知不可屈乃止日給脱)¶
<pb:KR2o0020_WYG_042-92a>¶
　(粟三什僅全其生而已梁主宻召夏/侯亶還使休兵合肥俟淮堰成復進)集覽(席槀席薦/也槀禾稈)¶
　(也用槀為席者以示自貶也古有罪者席槀飲水曲/阿注見漢獻帝興平元年足下生胝胝張尼反皮厚)¶
　(也白居易行讀書眼欲暗秉筆手生胝史記夏禹手/足胼胝鹿悆姓名悆音預暅之暅音况逺反又古鄧)¶
　(反欹器欹丘竒反孔子家語曰孔子觀於魯桓公廟/有欹器焉夫子問於守廟者曰此謂何器對日此為)¶
　(宥坐之器孔子曰吾聞宥坐之器虚則欹中則正滿/則覆明君以為至誠故嘗置諸坐側顧諸弟子曰試)¶
　(注水焉乃注之水滿而覆夫子喟然歎曰嗚呼夫物/惡有滿而不覆哉子路進曰敢問持滿有道乎子曰)¶
　(聰明睿智守之以愚功被天下守之以遜勇力振世/守之以怯富有四海守之以謙此所謂損之之道也)¶
　(文子曰三皇五帝有勸戒之器名侑巵注云欹器也/晉書杜預傳曰周廟欹器至漢東京猶在御座漢末)¶
<pb:KR2o0020_WYG_042-92b>¶
　(䘮亂器不復存形制遂絕預今創意造成奏上之荀/子宥坐篇曰孔子觀於魯桓公之廟注云春秋哀公)¶
　(三年桓宫僖宫災公羊傳曰此皆毁宗廟也孔子/往觀之脱粟粟米之麄糲者言僅脱去其殻也)質¶
　實(太宗陵按一統志在鎭江府丹陽縣東二十四里/東昏侯冡在鎭江府丹陽縣東三十一里鹿悆濟)¶
　(隂乘氏人斬衰注見漢昭帝元平元年丹陽郡名注/見漢獻帝興平二年金陵江革陳留考城人寓居丹)¶
　(徒夏侯亶譙郡人詳之子合肥/縣名注見漢靈帝中平元年)¶
　　發明(梁主不務徳而勤逺畧招納叛臣又使其子/總師臨邊其子亦叛入敵境何其報效之速)¶
　　(耶且夫統率大衆必銓擇人才而用之烏可私其/所愛而疑他人之不可用乎卒之持叛之人乃其)¶
　　(所愛之子綱目據事書之後之/人欲私其子弟者可以觀矣)¶
<pb:KR2o0020_WYG_042-93a>¶
西部鐵勒降魏魏廣陽王深擊㧞陵破之降其衆二十¶
萬¶
　(破六韓㧞陵圍魏廣陽王深於五原軍主賀㧞勝出/戰賊稍退深㧞軍向朔州勝常為殿雲州刺史費穆)¶
　(招撫離散四面拒敵時北境州鎭皆没唯雲中一城/獨存久之援軍不至糧仗俱盡穆棄城南奔爾朱榮)¶
　(於秀容于謹言於深曰今冦盗蠭起未易専用武力/勝也謹請奉大王之威命諭以禍福庶幾可離許之)¶
　(謹通諸國語乃單騎詣叛胡營見其酋長開示恩信/於是西部鐵勒酋長乜列河等将三萬餘户詣深降)¶
　(深欲引兵迎之謹曰破六韓㧞陵兵勢甚盛聞乜列/河等來降必引兵邀之若先據險要未易敵也不若)¶
　(以乜列河餌之而伏兵以待之必可破也深從之㧞/陵果引兵邀擊乜列河盡俘其衆伏兵發㧞陵大敗)¶
<pb:KR2o0020_WYG_042-93b>¶
　(復得乜列河之衆而還柔然頭兵可汗大破破六韓/㧞陵㧞陵避柔然南徙渡河前後降附者二十萬人)¶
　(深與行臺元纂表乞於恒州北别立郡縣安置降户/隨宜賑賫息其亂心不從詔分處之於冀定瀛三州)¶
　(就食深為纂日此/軰復為乞活矣)集覽(乜列河元和姓纂云/乜蕃姓也音母野反)質實(廣/陽)¶
　(郡名注見漢獻帝興平二年五原郡名注見漢宣帝/甘露二年雲州注見秦王政三年雲中冀州注見秦)¶
　(二世二年信都定州注見周威烈王二/十三年瀛州注見漢帝𤣥更始二年)¶
秋八月魏柔𤣥鎭民杜洛周反于上谷魏遣兵討之¶
　(洛周反高歡蔡儁尉景叚榮彭樂皆從/之魏以常景為行臺與都督元譚討之)集覽(尉景姓/名也何)¶
　(氏姓苑曰/尉紆勿反)質實(上谷郡名注見/秦王政三年)¶
<pb:KR2o0020_WYG_042-94a>¶
冬十二月魏荆郢羣蠻叛魏討敗之梁取魏順陽馬圈¶
考異(討當/作擊)¶
　(魏方有事西北二荆西郢羣蠻皆反㓂掠㐮城屯據/險要道路不通引梁将曹義宗等圍魏荆州魏更以)¶
　(臨淮王彧討魯陽蠻辛雄為行臺左丞趣葉城别遣/裴衍王羆自武闗出救荆州衍等未至彧軍已屯汝)¶
　(上州郡被蠻㓂者争來請救彧以處分道别不欲應/之辛雄曰王秉麾閫外見可而進何論别道彧恐後)¶
　(有得失之責邀雄符下雄遂符彧令速赴擊羣蠻聞/之果散走雄上疏曰凡人所以臨陣㤀身觸白刃而)¶
　(不憚者一求榮名二貪重賞三畏刑罰四避禍難非/此數者雖聖主不能使其臣慈父不能厲其子矣明)¶
　(主深知其情故賞必行罰必信使親疎貴賤勇怯賢/愚聞鍾鼓之聲見旌旗之列莫不奮激競赴敵場豈)¶
<pb:KR2o0020_WYG_042-94b>¶
　(懕久生而樂速死哉利害懸於前欲罷不能耳自秦/隴逆節蠻左亂常已歴數年扞禦之師敗多勝少跡)¶
　(其所由皆不明賞罰故也陛下雖降明詔賞不移時/然将士之勲歴稔不决亡軍之卒晏然在家是故節)¶
　(士無所勸慕庸人無所畏懾進而擊賊死交而賞賒/退而逃散身全而無罪此其所以望敵奔沮而莫肯)¶
　(盡力者也陛下誠能號令必信賞罰必行則軍威必/張盗賊必息矣疏奏不省曹義宗等取魏順陽馬圈)¶
　集覽(王秉麾閫外見可而進王謂臨淮王也秉執也/麾大将之旗所以指麾也周書牧誓王右秉白)¶
　(旄以麾蔡氏傳曰旄軍中指麾白則見逺麾非右手/不能故右秉白旄也閫苦本反亦曰闑音魚列反韋)¶
　(昭曰案閫闑並門中橛也門謂國門也記玉藻君入/門介拂闑注闑門中所䜿短木也漢馮唐傳曰臣聞)¶
　(上古王者遣将跪而推轂曰闑以内寡人制之闑以/外将軍制之公羊傳㐮十九年大夫以君命出進退)¶
<pb:KR2o0020_WYG_042-95a>¶
　(在大夫也注云禮兵不從中御外臨事制宜疏云司/馬法曰閫外之事将軍裁之是也凡為将軍之法必)¶
　(須臨事制宜謂專進退也豈懕懕於鹽反案/韻㑹懕亦作饜若訓飽足者平去聲並通)正誤(豈/懕)¶
　(久生而樂速死哉今按懕/音義並與厭同厭斁之厭)質實(二荆謂荆州及東荆/州也荆注見周赧王)¶
　(十四年穰東荆注見齊武帝永寧五年沘陽西郢州/名注見太清二年義陽㐮城郡名注見漢獻帝建安)¶
　(十三年西平魯陽縣名注見漢獻帝初平元年葉城/注見周赧王七年應王羆京兆覇城人武闗注見周)¶
　(赧王四年汝上汝水之上源出南陽府嵩縣分水嶺/經流郟縣㑹扈磵長橋等水戴液團造溪東流入于)¶
　(淮秦隴二州名秦注見漢光武建武元年天水隴注/見漢光武建武六年汧順陽縣名注見晉惠帝永興)¶
　(二/年)¶
<pb:KR2o0020_WYG_042-95b>¶
梁邵陵王綸有罪免官削爵土¶
　(綸攝南徐州事肆行非法遨遊市里問賣䱇者曰刺/史何如對言躁虐綸怒令吞䱇而死百姓惶駭道路)¶
　(以目甞逢䘮車奪孝子服而著之匍匐號呌籖帥以/聞梁主責之綸不能改於是遣代綸乃取一老公短)¶
　(痩類梁主者加以衮冕置之高坐朝以為君自陳無/罪就坐剝裭捶之於庭梁主恐其奔逸以禁兵取之)¶
　(将賜之死太子統流涕/固諌乃免綸官削爵土)集覽(䱇字通作鱓俗作鱔音/市演反魚名黄質黒文)¶
　(爾雅翼似蛇而無鱗體有涎沫夏月於淺水作窟荀/子曰蟹非蛇鱓之穴無所寄託剝裭剝脱也裭敕紙)¶
　(反奪衣也謂剝/裭其衮冕也)質實(邵陵郡名注見晉武帝泰始十/年南徐州注見宋文帝元嘉三)¶
　(十年匍匐注見齊主寳卷永元元/年衮冕注見漢平帝元始五年)¶
<pb:KR2o0020_WYG_042-96a>¶
　魏山胡劉蠡升反¶
　¶
　¶
　¶
　¶
　¶
　¶
　¶
<pb:KR2o0020_WYG_042-96b>¶
　¶
　¶
　¶
　¶
　¶
　¶
　¶
御批資治通鑑綱目卷三十¶
