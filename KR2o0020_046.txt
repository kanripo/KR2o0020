# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.469768
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十四
<pb:KR2o0020_WYG_046-1a>¶
　欽定四庫全書¶
御批資治通鑑綱目卷三十四¶
　　(起乙亥梁敬帝紹㤗元年魏恭帝二年齊文宣帝天/保六年○盡辛卯陳宣帝大建三年齊後主武平二)¶
　　(年周武帝/天和六年)凡十七年¶
　(乙梁敬帝方智紹泰元年魏㳟帝二年齊天保六/亥年○後梁中宗宣帝蕭詧天定元年○凡四國)春正¶
　月梁王詧始稱帝集覽(詧楚黠反/與察同)¶
　　(梁王詧即位改元於江陵是為後梁賞刑制度並同/王者唯上䟽于魏則稱臣奉其正朔以蔡大寳為侍)¶
　　(中尚書令王操為五兵尚書大寳嚴整/有智謀雅逹政事文辭瞻速操亦亞之)¶
<pb:KR2o0020_WYG_046-1b>¶
　　　書法(庚午魏嘗欲立詧為梁帝矣詧不肯帝立為/梁王蕭繹既亡復使稱帝於是始稱故書始)¶
　梁廣州刺史王琳救江陵弗及次于長沙遣兵伐後梁¶
　　(琳將兵北下至蒸城聞江陵已䧟為世祖發哀三軍/縞素遣别將侯平帥舟師攻後梁琳屯兵長沙傳檄)¶
　　(州郡為進取之計長沙王韶/及上㳺諸將皆推琳為盟主)¶
　　　書法(書弗及何追咎梁主也忠力如王琳而逺之/廣州是以弗及救也非譏琳乎十一月徵兵)¶
　　　(十二月而國亡其弗及宜矣於琳何譏焉然則後/梁亦梁裔也曷為書伐殺繹者魏也詧受魏立自)¶
　　　(琳視之則吾讎也琳有舊主之心焉故綱目書梁/書伐所以勸義也終綱目救書不及三羊祜王琳)¶
　　　(是年齊遣兵惟/王琳非譏辭)¶
<pb:KR2o0020_WYG_046-2a>¶
齊遣兵救江陵不及取梁郢州¶
　(齊主使清河王岳將兵攻魏安州以救江陵岳至義/陽江陵䧟因進軍臨江郢州刺史陸法和舉州降之)¶
　(長史王珉不從殺之齊使儀同三司/慕容儼戍郢州王僧辯遣侯瑱攻之)¶
　　書法(書取郢州何罪齊也救人之難/既不及矣又因以為利故罪之)¶
齊遣梁貞陽侯淵明還梁稱帝以兵納之○二月梁王¶
方智立¶
　(晉安王自尋陽入建康即梁王位時年十三以王僧/辯為中書監録尚書驃騎大將軍都督中外軍事加)¶
　(陳霸先征/西大將軍)¶
<pb:KR2o0020_WYG_046-2b>¶
三月齊人克梁東闗¶
　(齊主先使邢子才詣建康與王僧辯書曰嗣主冲藐/未堪負荷彼貞陽侯梁武猶子長沙之嗣以年以望)¶
　(堪保金陵故置為梁主卿宜迎接僧辯不從三月淵/明至東闗散騎常侍裴之横禦之敗死僧辯大懼出)¶
　(屯姑孰謀/納淵明)質實(貞陽縣名未詳沿革或疑即湞/陽縣注見唐肅宗至德二年)¶
魏免梁俘數千口¶
　(魏宇文泰得庚季才厚遇之令參掌太史季才散私/財購親舊之為奴婢者泰問其故對曰僕聞克國禮)¶
　(賢古之道也今郢都覆没其君信有罪矣搢紳何咎/皆為皁𨽻鄙人羇旅不敢獻言誠竊哀之故私購之)¶
　(耳泰乃悟曰吾之過也微君遂失/天下之望因出令免梁俘數千口)¶
<pb:KR2o0020_WYG_046-3a>¶
夏五月梁王僧辯奉淵明歸建康以梁王方智為太子¶
　(王僧辯遣使奏啓於淵明定君臣之禮因求以梁王/為太子淵明許之自采石濟江齊師還淵明入建康)¶
　(望朱雀門而哭道逆者以哭對入即位以方/智為太子王僧辯為大司馬陳霸先為侍中)¶
六月齊築長城¶
　(齊發民一百八十萬築長城自/幽州夏口西至恒州九百餘里)¶
　　書法(齊於是再/書長城矣)¶
齊人歸郢州于梁¶
　(齊慕容儼始入郢州而侯瑱等奄至城下儼隨方備/禦乘間出撃破之城中食盡煮草木靴帶食之堅守)¶
<pb:KR2o0020_WYG_046-3b>¶
　(半嵗人無異志至是淵明命瑱還豫章齊/人以地逺難守割以予梁凡梁民亦還之)¶
　　書法(嘉改/過也)¶
秋七月齊主伐柔然大破之○八月齊以道士為沙門¶
　(齊主以佛道二教不同欲去其一集二家學者論難/於前遂敕道士皆剃髪為沙門有不從者殺四人乃)¶
　(奉/命)¶
　　書法(東魏嘗罷道壇矣丙辰年於是復書以道士/為沙門道教凡再黜矣終綱目道教偏廢者)¶
　　(再與佛教並廢者再甲午年周罷二教唐武德九/年沙汰僧道並廢者不久而随復偏廢者自是而)¶
　　(無聞焉則佛之惑/人又甚於道矣)¶
<pb:KR2o0020_WYG_046-4a>¶
九月梁陳霸先殺王僧辯廢淵明冬十月復立方智稱¶
藩于齊¶
　(初王僧辯與陳霸先共滅侯景情好甚篤僧辯去石/頭城霸先在京口僧辯推心待之子顗屢諌不聽及)¶
　(僧辯納淵明霸先遣使争之不從霸先歎曰武帝子/孫甚多唯孝元能復讎雪耻其子何罪而忽廢之吾)¶
　(與王公並處託孤之地而王公一旦改圖外依戎狄/援立非次其志欲何為乎乃宻聚金帛為賞賜之具)¶
　(㑹有告齊師至者僧辯遣人告霸先使為備霸先部/分將士分賜金帛使徐度侯安都帥水軍趨石頭自)¶
　(帥馬歩自江乘羅落㑹之人皆以為將禦齊師不之/怪也安都引舟艦將趣石頭霸先控馬未進安都大)¶
　(懼追霸先罵曰今日作賊事勢已成生死須决在後/欲何所望霸先乃進安都至石頭城北棄舟登岸被)¶
<pb:KR2o0020_WYG_046-4b>¶
　(甲帶刀軍人捧之投於女垣内衆隨而入霸先兵亦/自南門入僧辯方視事外白有兵俄而兵自内出僧)¶
　(辯與子頠帥左右苦戰敗走就執霸先曰我有何辜/公欲與齊賜討而乃無備如此僧辯曰委公北門何)¶
　(謂無備霸先殺之既而竟無齊兵前青州刺史程靈/洗帥兵救僧辯力戰軍敗久之乃降霸先義之淵明)¶
　(遜位就邸十月方智即皇帝位告齊以僧辯/陰圖簒逆仍請稱藩於齊封淵明為建安公)集覽(石/頭)¶
　(城注見漢後主建興二/年江乘注同見上年)質實(一統志云羅落南方之/蠻名與羅共賧麽些共)¶
　(三種世居蒗蕖州/晉初内附中國)¶
　　書法(淵明稱帝矣名淵明何不予其稱帝也僧辯/中書監也殺不書官何不予其奉淵明也前)¶
　　(書方智立此書立方智宜立之辭也方智則何以/宜立繹子也與懿之子異矣故杜龕徐嗣徽軰皆)¶
<pb:KR2o0020_WYG_046-5a>¶
　　(書/叛)¶
　　發明(綱目前書齊遣貞陽矦淵明還梁稱帝以兵/納之繼書梁王方智立齊人克東闗其曰還)¶
　　(梁稱帝者則見其淹恤於外不宜承統之意爾其/曰以兵納之者則見梁人不受强以兵納之之意)¶
　　(爾其曰梁王方智立則見所不當立國已有君之/意其曰齊人克東闗則見强暴不義脇以威力之)¶
　　(意是皆不予齊人立淵明之詞也既而又書王僧/辯奉淵明歸建康曰奉淵明而不書奉其主書陳)¶
　　(霸先殺僧辯廢淵明曰僧辯而不書其官曰淵明/而不書梁主此其是非曲直較然明矣夫淵明蕭)¶
　　(懿之子敗軍之將失地之人其不宜君國子民繼/承梁統本無可疑齊人不道强脇以威王僧辯儻)¶
　　(懼强隣之逼自當與霸先輩并謀協力告以大義/拒之境上毋使入踐國都䙝瀆神器可也夫何謀)¶
<pb:KR2o0020_WYG_046-5b>¶
　　(之不臧既立方智又立淵明遂使霸先得以藉手/反為簒竊之資豈不深可惜哉綱目一書再書如)¶
　　(曰以方智為太子則以僧辯有餒於中姑為是以/恱梁人如曰齊人歸郢州則以齊人自知不義姑)¶
　　(以利而陷梁人其所以責僧辯責淵明責齊人者/具見於書法之間所謂有數事而一義者此類是)¶
　　(也觀者要當合前後所/書而察之則得其㫖矣)¶
梁陳霸先自為尚書令都督中外諸軍事○梁吳興太¶
守杜龕叛梁遣陳蒨討之譙秦刺史徐嗣徽南豫州刺¶
史任約襲建康不克入于石頭以叛十一月齊遣兵援¶
之¶
<pb:KR2o0020_WYG_046-6a>¶
　(初龕恃王僧辯之勢不禮於陳霸先在吳興每以法/繩其宗族霸先深怨之及將圖僧辯宻使兄子蒨還)¶
　(長城立栅以備龕僧辯死龕據吳興拒霸先義興太/守韋載以郡應之僧辯弟僧智為吳郡太守亦據城)¶
　(拒守蒨至長城收兵纔數百人龕遣其將杜㤗將兵/攻之數旬不克而退霸先使周文育攻義興不利自)¶
　(表東討留侯安都杜稜宿衛至義興㧞其水栅譙秦/刺史徐嗣徽從弟嗣先僧辯之甥也亡就嗣徽以州)¶
　(入于齊嗣徽宻結南豫州刺史任約將兵乘虚襲建/康據石頭㳺騎至闕下侯安都閉門令城中登陴闚)¶
　(賊者斬及夕嗣徽等還安都夜為戰備將旦嗣徽等/又至安都出戰大破之嗣徽等奔還石頭霸先以書)¶
　(諭韋載載降霸先引與謀議卷甲還建康使周文育/討杜龕裴忌攻吳郡忌輕行夜至城下鼔譟薄之僧)¶
　(智奔吳興忌入據郡十一月齊遣兵渡江據姑孰又/遣兵渡糧馬入石頭霸先問計於韋載載曰齊若分)¶
<pb:KR2o0020_WYG_046-6b>¶
　(兵先據三吳之路畧地東境則時事去矣今可急於/淮南築城以通東道轉輸分兵絶彼糧運使進無所)¶
　(資則齊將之首旬日可致霸先從之使侯安都夜燒/齊船千餘艘周鐵虎斷齊運輸仍遣載於大航築壘)¶
　(使杜稜守之齊人亦立栅與相/拒使都督蕭軌將兵屯江北)集覽(蒨倉/甸反)質實(一統/志云)¶
　(長城晉之縣名屬吳興郡隋初省入烏程縣尋復置/屬蘇州唐初屬湖州五代時吳越改為長興縣宋屬)¶
　(吉安州元陞為長興州本朝改為縣屬湖州府南豫/州劉宋所置治歴陽縣梁末屬東魏北齊改為和州)¶
　(後周改為烏江郡隋初復置和州尋改為歴陽郡唐/改為和州五代時屬南唐宋𨽻淮南西道元陞和州)¶
　(路本朝復為和/州直𨽻京師)¶
　　書法(叛而書援/罪援者也)¶
<pb:KR2o0020_WYG_046-7a>¶
齊主殺其清河王岳¶
　(初齊平秦王高歸彦幼孤高祖令清河王岳養之情/禮甚薄歸彦心衘之岳屢將兵立功有威名而性豪)¶
　(侈好酒色起第城南歸彦譛之言其僣擬齊主惡之/齊主納倡婦薛氏有寵既而知其嘗與岳通益怒使)¶
　(歸彦鴆岳久之齊主無故斬薛氏藏首於懐出東山/宴飲勸酬始合忽出其首投於柈上一座大驚復命)¶
　(收取對之流涕載尸以/出被髪步哭而隨之)¶
十二月梁陳霸先及齊人戰敗之徐嗣徽任約奔齊¶
　(陳霸先帥諸軍攻徐嗣徽柵齊將栁達摩等度淮置/陳霸先疾戰燒柵齊兵大敗溺死者以千數嗣徽與)¶
　(任約引齊兵還據石頭霸先遣兵先據要險嗣徽等/不敢進頓浦口霸先遣侯安都襲破之嗣徽等單舸)¶
<pb:KR2o0020_WYG_046-7b>¶
　(脫走霸先攻石頭城中無水逹摩請和且求質子時/建康虚弱糧運不繼乃與齊和以霸先從子曇朗及)¶
　(永嘉王莊丹陽尹王冲之子珉為質而/與齊盟嗣徽約皆奔齊莊方等之子也)質實(一統志/云浦口)¶
　(在應天府江浦縣東二十里由/江北渡江南處今名浦子口渡)¶
梁以陳寳應為晉安太守¶
　(初晉安民陳羽世為閩中豪姓其子寳應多權詐郡/中畏服侯景之亂晉安太守蕭雲以郡讓羽羽令寳)¶
　(應典兵時東境荒饉而晉安獨豐衍/至是羽求傳郡於寳應霸先許之)¶
魏降其宗室王者為公○突厥㓕柔然可汗鄧叔子奔¶
魏突厥取而殺之¶
<pb:KR2o0020_WYG_046-8a>¶
　(突厥木杆可汗擊柔然㓕之柔然主鄧叔子收其餘/燼奔魏時木杆西破嚈噠東走契丹北并契骨威服)¶
　(塞外其地東自遼海西至西海長萬里南自漠北五/六千里皆屬焉木杆恃其彊請盡誅鄧叔子等於魏)¶
　(宇文泰收叔子以下三千餘人/付其使者盡殺之於青門外)集覽(嚈噠注見武帝/普通三年青門)¶
　(注見隋文帝/開皇九年)¶
　　書法(書取何易辭也受人之寄而不能芘焉魏/於是不足以國矣書曰取而殺之罪魏也)¶
(丙梁太平元年魏恭帝/子三年齊天保七年)春正月魏初建六官以宇文㤗¶
為大冡宰¶
　(初宇文㤗以漢魏官繁令蘇綽及尚書令盧辯依周/禮定六官至是行之以㤗為太師大冡宰李弼為太)¶
<pb:KR2o0020_WYG_046-8b>¶
　(傅大司徒趙貴為太保大宗伯獨孤信為大司馬于/謹為大司冦侯莫陳崇為大司空自餘百官皆倣周)¶
　(禮/)¶
梁陳蒨克吳興獲杜龕殺之考異(據上書太守杜龕叛/梁陳蒨討之則此殺)¶
(字當/作誅)¶
　(陳蒨周文育合軍攻杜龕於吳興龕勇而無謀嗜酒/常醉其將杜㤗陰與蒨等通龕戰敗㤗因說龕使降)¶
　(龕然之其妻王氏曰讎隙如此豈復可和因出私財/賞募復擊蒨等破之㤗遂出降龕醉見殺王僧智與)¶
　(弟僧愔/遂奔齊)¶
梁遣兵擊侯瑱於湓城¶
<pb:KR2o0020_WYG_046-9a>¶
　(江州刺史侯瑱本事王僧辯亦擁兵據豫章及江州/不附陳霸先霸先使周文育將兵擊湓城又遣侯安)¶
　(都周鐡虎立柵/於梁山以備之)集覽(湓城古三苖國晋置江州又分/置潯陽郡隋置江州移理湓城)¶
　(即今州城是又湓口注見晋安帝元興三年梁山在/太平州當塗縣西南三十里又名蛾眉山兩山對處)¶
　(大江之東西東曰博望西/曰梁山俗名東西二梁山)質實(一統志云湓城晋之/縣名屬廬江郡宋省)¶
　(之後復置改屬潯陽郡隋改為彭蠡縣後復為湓城/縣唐初改為潯陽縣五代時南唐改為德化縣宋元)¶
　(仍舊本朝因之改屬九江府梁山即天門山也在太/平府城西南三十里二山夾大江東曰博望西曰梁)¶
　(山對峙如門亦名蛾眉/山又名東梁山西梁山)¶
　　書法(杜龕書叛書討瑱據江州則曷為書擊瑱不/附霸先非叛於梁也故據江州不書書撃侯)¶
<pb:KR2o0020_WYG_046-9b>¶
　　(瑱於/湓城)¶
三月齊儀同三司蕭軌侵梁次于蕪湖¶
　(齊遣蕭軌等與任約徐嗣徽合兵十萬侵梁出柵口/向梁山陳霸先帳内盪主黄叢逆擊破之齊師退保)¶
　(蕪湖霸先遣沈㤗等就侯/安都共據梁山以禦之)¶
　　書法(書侵何齊/為叛援也)¶
夏五月梁建安公淵明卒○六月梁陳霸先及齊師戰¶
敗之殺蕭軌及徐嗣徽考異(據前書徐嗣徽襲建康不/克入于石頭以叛則及字)¶
(當作/誅)¶
<pb:KR2o0020_WYG_046-10a>¶
　(齊人召建安公淵明詐許退師陳霸先具舟送之㑹/其病卒齊兵遂至秣陵陳霸先召周文育與徐度杜)¶
　(稜禦之齊人跨淮立橋柵度兵夜至方山徐嗣徽等/列艦青墩以斷文育歸路文育攻之斬其驍將鮑砰)¶
　(嗣徽衆大駭因留船蕪湖自丹陽歩上齊兵進及兒/塘建康震駭霸先拒嗣徽等於白城適與文育㑹將)¶
　(戰風急霸先曰兵不逆風文育曰事急矣何用古法/抽槊上馬先進衆軍從之風亦尋轉殺傷數百人安)¶
　(都帥十二騎突其陳破之六月齊兵至幕府山霸先/遣别將擊其糧運盡獲之齊軍殺馬驢以食至𤣥武)¶
　(湖西北㑹連日大雨平地水丈餘晝夜坐立泥中懸/鬲以爨而臺中及潮溝北路燥梁軍毎得畨易然四)¶
　(方糧運不至將戰調市人得麥飯分給軍士士皆飢/疲㑹陳蒨饋米三千斛鴨千頭霸先命炊米煮鴨裹)¶
　(以荷葉未明蓐食出幕府山與吳明徹沈㤗等首尾/齊舉縱兵大戰侯安都自白下引兵横出其後齊師)¶
<pb:KR2o0020_WYG_046-10b>¶
　(大潰死者不可勝計擒徐嗣徽斬以狥追奔至于臨/沂諸軍相次克㨗虜蕭軌等斬之齊軍士縳荻筏以)¶
　(濟溺死甚衆唯任約王僧愔得免軍士以/賞俘貿酒一人裁得一醉齊人殺陳曇朗)集覽(方山/輿地)¶
　(記曰方山在建康西葛𤣥煉丹之地孫盛晋春秋云/方山有直瀆青墩即青山也在太平州當塗東南三)¶
　(十里謝眺居此因改名謝公山砰披萌反兒塘兒音/倪字或作倪兒塘地名在建康西幕府山在建康城)¶
　(西二十五里晋琅琊王初渡江時丞相王導建幕府/於其上因以名山懸鬲鬲音厯鼎屬也爾雅鼎欵足)¶
　(謂之鬲注鼎曲腳也畨易輪番更易也蓐食注見漢/光武建武五年白下注見宋明帝㤗始元年臨沂漢)¶
　(琅琊郡邑案琅琊今/沂州是也有臨沂縣)質實(一統志云方山在應天府/東南四十五里形如方印)¶
　(一名天印山秦鑿金陵山疏淮水此其所斷處世青/墩即青山也在太平府城東南三十里齊宣城太守)¶
<pb:KR2o0020_WYG_046-11a>¶
　(謝眺嘗築室於山南又名謝公山幕府山在應天府/西北二十里俗名石灰山晋元帝初渡江丞相王導)¶
　(建幕府於此故名其上有仙人臺虎跑泉臨沂後魏/之縣名屬琅琊郡以城臨沂水得名隋置臨沂縣改)¶
　(州為琅琊郡唐復為沂州天寳初改琅琊郡乾元初/復為沂州宋金因之元屬益都路後以臨沂縣省入)¶
　(本朝初屬濟寧府/後改屬兖州府)¶
　　書法(杜龕嗣徽皆書叛矣殺之則曷為不書誅霸/先父子不得而誅之也故止從蕭軌書殺)¶
梁王琳遣使奉表于魏于齊¶
　(侯平頻破後梁軍以王琳兵威不振不受指麾琳遣/將討之平收其衆奔江州侯瑱與之結為兄弟琳軍)¶
　(勢益衰遣使奉表於齊江陵之陷琳妻子没/于魏琳又獻欵于魏以求之亦稱臣于梁)¶
<pb:KR2o0020_WYG_046-11b>¶
齊大治宫室¶
　(齊發丁匠三十餘萬脩廣三臺宫殿齊王之初立也/留心政術務存簡靖坦於任使人得盡力又能以法)¶
　(馭下内外肅然至於軍國機䇿獨决懐抱毎臨行陳/親當矢石所向有功數年之後漸以功業自矜遂嗜)¶
　(酒滛泆肆行狂暴袒露形體街坐巷宿婁太后嘗以/其酒狂舉杖擊之齊主曰即當嫁此老母與胡太后)¶
　(大怒齊主自匍匐以身舉牀墜太后於地頗有所傷/既醒大慙恨欲自焚太后懼挽之曰曏汝醉耳齊主)¶
　(乃設地席命平秦王歸彦執杖口自責數脫背就罰/太后前自抱之齊主流涕苦請乃笞脚五十然後衣)¶
　(冠拜謝悲不自勝因是戒酒一旬又復如初雖以楊/愔為宰相使進厠籌以馬鞭鞭其背流血浹袍又嘗)¶
　(持槊走馬以擬斛律金之胷者三金立不動高氏婦/女不問親踈往往亂之或以賜左右不從者手刃之)¶
<pb:KR2o0020_WYG_046-12a>¶
　(作大鑊長鋸剉碓之屬陳之於庭毎醉輙手殺人以/為戱樂楊愔乃簡死囚置仗内謂之供御囚齊主欲)¶
　(殺人輙執以應命三月不殺則宥之開府参軍裴謂/之上書極諫齊主謂楊愔曰此愚人何敢如是對曰)¶
　(彼欲陛下殺之以成名於後世齊主曰我且不殺爾/焉得名齊主與左右飲曰樂哉都督王納曰有大樂)¶
　(亦有大苦齊主曰何謂也對曰國亡身殞所謂大苦/齊主欲斬之既而捨之一日泣謂羣臣曰黒獺不受)¶
　(我命奈何都督劉桃枝曰臣得三千騎請擒之以來/齊主壯之賜帛千匹趙道德進曰桃枝㤀言應誅陛)¶
　(下奈何濫賞齊主即囘絹賜之又嘗乘馬欲下峻岸/道德攬轡囘之齊主怒將斬之道徳曰臣死不恨當)¶
　(於地下啓先帝論此兒酣酗顚狂不可教訓齊主黙/然而止他日謂道德曰我飲酒過須痛杖我道德抶)¶
　(之典御丞李集面諫比之桀紂齊主令縳置流中久/之引出謂曰吾何如桀紂集曰彌不及矣又令沈之)¶
<pb:KR2o0020_WYG_046-12b>¶
　(引出更問如此數四集對如初齊主大笑曰天下有/如此癡人方知龍逢比干未是俊物遂釋之頃之入)¶
　(見似有所諌竟斬之由此内外&KR0579;&KR0579;各懐怨毒而能/委政楊愔總攝機衡百度修敕是以主昏於上政清)¶
　(於下愔少歴屯阨及得志有一餐之惠者必重報之/雖先嘗欲殺己者亦不問典選二十餘年以奬㧞賢)¶
　(才為己任性復彊記/一見皆不㤀其姓名)集覽(仗内注見唐高宗永徽二/年仗下黒獺宇文泰小字)¶
　(酣酗酣戸甘反&KR1196;况具反說文酣酒樂也&KR1196;醉怒也/張晏曰中酒曰酣以酒為凶曰酗&KR0579;&KR0579;並音惨痛也)¶
　　書法(築宫必書重民力也齊立七年用民多矣於/是復大治宫室民何堪焉書曰大治罪齊也)¶
　　(故自明帝北宫書罷之外魏書大營趙書大發民/治宋書大修齊書大治皆罪之也終綱目宫室書)¶
　　(大五詳永/平三年)¶
<pb:KR2o0020_WYG_046-13a>¶
秋七月梁陳霸先自為司徒揚州刺史進爵長城公梁¶
以侯瑱為司空¶
　(初余孝頃為豫章太守侯瑱鎮豫章孝頃城新吳與/相拒瑱悉衆攻之不克侯平發兵乘虛攻豫章瑱衆)¶
　(潰奔湓城霸先使記室蔡景歴說瑱/令降瑱乃詣闕歸罪霸先以為司空)¶
　　書法(於是瑱降其不書何不使瑱列於叛人也瑱/不附霸先非叛梁也故據江州不書據降不)¶
　　(書降綱目之權衡審矣霸先自為司徒既書梁矣/以侯瑱為司空則曷為再書梁殊瑱於霸先也不)¶
　　(再書梁則以之者果霸先矣是故殊王龔於梁冀/則再書以漢順帝永和元年殊孔融於荀彧則再)¶
　　(書以漢獻帝建安元年殊佃夫於劉秉則再書宋/壬子殊謝朏於蕭嶷則再書宋己未殊侯瑱於霸)¶
<pb:KR2o0020_WYG_046-13b>¶
　　(先則再書梁丙子殊仁贍於廷構/則再書唐丁巳綱目之區别嚴矣)¶
八月魏陵州獠叛討平之考異(此當書擊/誤作討)¶
　(魏江州刺史陸騰討陵州叛獠獠因山為城攻之難/㧞騰乃陳伎樂於城下一靣獠棄兵携妻子觀之騰)¶
　(潜師三靣俱/上遂平之)¶
齊主如晋陽¶
　(齊主將西廵百官辭於紫陌齊主使矟騎圍之曰我/舉鞭即殺之黄門郎是連子暢曰陛下如此群臣不)¶
　(勝恐怖齊主/乃命勿殺)集覽(是連虜複姓後魏書官/氏志是連氏改為連氏)¶
九月梁陳霸先自為丞相録尚書事○魏及突厥襲吐¶
<pb:KR2o0020_WYG_046-14a>¶
谷渾敗之¶
　(突厥木杆可汗假道於凉州以襲吐谷渾魏宇文泰/使凉州刺史史寧帥騎隨之吐谷渾奔南山木杆將)¶
　(追之寧曰樹敦賀眞二城吐谷渾之巢穴也拔其本/根餘衆自散木杆從之與寧分道破二城復與㑹于)¶
　(清海歎寧勇/决贈遺甚厚)¶
冬十月魏太師大冡宰安定公宇文泰卒世子覺嗣¶
　(泰能駕御英豪得其力用性好質素不尚虚飾明達/政事崇儒好古凡所施設皆依倣三代而為之至是)¶
　(北渡河還至牽屯山而病驛召中山公䕶至涇州謂/曰吾諸子皆幼外冦方彊天下之事屬之於汝宜努)¶
　(力以成吾志遂卒世子覺嗣位為太師柱國大冡宰/安定公出鎮同州時年十五初泰尚魏孝武妹馮翊)¶
<pb:KR2o0020_WYG_046-14b>¶
　(公主生覺姚夫人生毓毓於諸子最長娶大司馬獨/孤信女泰将立嗣謂公卿曰孤欲立嫡恐大司馬有)¶
　(疑如何衆未有言者僕射李遠曰夫立子以嫡不以/長公何所疑若以信為嫌請先斬之遂拔刀而起泰)¶
　(起止之於是議定遠出外拜謝信曰臨大事不得不/爾信亦謝逺曰今日頼公决此大議遂立覺為世子)¶
　(䕶名位素卑至是輔政群公莫服䕶問訃於大司冦/于謹謹曰今日之事謹必以死争之若對衆定䇿公)¶
　(必不得譲矣明日㑹議謹曰昔帝室傾危非安定公/無復今日一旦違世嗣子雖幼中山公親其兄子兼)¶
　(受顧託軍國之事理須歸之辭色抗厲衆皆悚動謹/素與泰等夷䕶常拜之至是謹起再拜群公亦拜於)¶
　(是衆議始定/諡泰曰文公)¶
　　書法(賀善賛曰泰自書統軍回進官皆書以既書/弑其君脩則書自官者再然綱目未絶之也)¶
<pb:KR2o0020_WYG_046-15a>¶
　　(再敵高歡再伐東魏一救金墉一定長安綱目皆/書其功其相魏也書作新制書求賢書制禮樂書)¶
　　(更權衡度量服制書除宫刑書作府兵書作九命/九秩相望于冊至用蘇綽置行臺學直以泰書之)¶
　　(其為太師大冡宰猶不書自也及其再行廢弑則/綱目斥其姓名重罪之矣泰之心跡瑕瑜不相揜)¶
　　(可/也)¶
十一月梁徴王琳為司空不至○齊併省州縣¶
　(齊主詔以魏未豪傑紏合鄉部因縁請託各立州郡/公私煩費丁口減於疇昔守令倍於昔時於是併省)¶
　(三州一百五十三郡五百/八十九縣三鎮三十六戍)¶
十二月魏太師覺自為周公○梁以周廸為臨川内史¶
<pb:KR2o0020_WYG_046-15b>¶
　(初侯景之亂臨川民周續起兵郡中始興王毅以郡/譲之而去續尋為部將所殺其宗人迪勇冠軍中衆)¶
　(推為主梁朝以為臨川内史時民遭亂皆棄農業群/聚為盜唯迪所部獨務農桑各有贏儲政教嚴明徵)¶
　(歛必至餘郡乏絶者皆仰以取給迪性質朴不事威/儀挼繩破篾旁若無人訥於言語而襟懐信實人皆)¶
　(附/之)¶
齊築長城¶
　(齊自西河緫秦戍築長城東至於海前後所築東西/凡三千餘里率十里一戍其要害置州鎮凡二十五)¶
　(所/)¶
　　書法(自秦書築長城越六百二十七年而魏一書/宋癸亥又百二十年而東魏一書梁癸亥至)¶
<pb:KR2o0020_WYG_046-16a>¶
　　(是齊五年間而三書壬申乙亥是年前後凡三千/餘里丁丑築重城四百里不與焉癸未築長城二)¶
　　(百里不書不與焉而又大治/宫室用民如此齊亡已後矣)¶
(丁梁太平二年魏恭帝四年齊天保八年陳高祖武帝/丑陳霸先永定元年周孝愍帝宇文覺元年九月以後)¶
(世宗明帝毓元年○是嵗梁魏皆亡陳/周代并齊三大國後梁一小國凡四國)春正月周公覺¶
稱天王廢魏主為宋公宇文䕶自為大司馬考異(周上/漏魏)¶
(字/)¶
　(魏宇文䕶以周公覺幼弱欲早使正位以定人心以/魏主詔奉冊璽禪位于周遷魏主出居大司馬府周)¶
　(公即天王位追尊文公為文王妣為文后封魏帝為/宋公以木徳承魏水行夏之時服色尚黒以李弼為)¶
<pb:KR2o0020_WYG_046-16b>¶
　(太師趙貴為太傅大冡宰獨孤信為/太保大宗伯中山公䕶為大司馬)¶
　　發明(孔子曰禮樂征伐自諸侯出盖十世希不失/矣自大夫出五世希不失矣陪臣執國命三)¶
　　(世希不失矣自簒竊相尋權臣擅命其來已非一/日今宇文方當得國之初而䕶已專大柄故綱目)¶
　　(書其自為大司馬於稱天王廢魏主之下所謂如/響應聲如影隨形其逆彌甚其失彌速者也考之)¶
　　(分注是時李弼趙貴獨孤信為太師太傅太保之/尊皆不復書而獨書䕶者著其專國制命且以見)¶
　　(簒魏之舉實䕶為之也然䕶既專國乃反居諸人/之下何哉大司馬總統六軍䕶欲專兵柄威制中)¶
　　(外是以捨彼取此固非辭尊居卑廉退自將者然/則人主欲權歸公室其必先正其本施諸已而不)¶
　　(願亦勿施諸人可也綱目書此其所/以為後世戒豈不深切著明也哉)¶
<pb:KR2o0020_WYG_046-17a>¶
周主祀圜丘定郊廟之制考異(主當作王據武成元年/書周王始稱帝則此不)¶
(當書/為主)¶
　(周主祀圜丘自謂先世出於神農以神農配二&KR0588;始/祖獻侯莫那配南北郊文王配明堂廟號太祖仍用)¶
　(鄭𤣥義立太祖與二昭二穆為/五廟其有徳者别為祧廟不毁)集覽(二丘謂圜丘方/丘也注見漢後)¶
　(主建興/十五年)¶
吐谷渾冦周考異(按凡例中國有主則夷狄曰入冦此/時中國無統當書吐谷渾侵周誤作)¶
(冦/)考證(冦當/作入)¶
　(吐谷渾攻凉鄯河三州秦州都督遣渭州刺史于翼/赴援翼曰攻取非夷俗所長冦來不過鈔掠耳掠而)¶
<pb:KR2o0020_WYG_046-17b>¶
　(無獲勢將自走數/日間至果如其言)¶
二月梁蕭勃起兵廣州次于南康¶
　(勃起兵於廣州遣歐陽頠及其將傳泰蕭/孜為前軍南江州刺史余孝頃以兵㑹之)¶
　　書法(王琳書不至蕭勃書起兵盖於是霸先不/臣之跡不可掩矣故使周文育止書擊)¶
周大司馬䕶殺冡宰趙貴¶
　(周楚公趙貴衛公獨孤信故皆與太祖等夷及晋公/䕶專政皆怏怏不服貴謀殺䕶信止之䕶聞之遂殺)¶
　(貴免/信官)¶
　　發明(宇文倣成周而建官其名是也然以司馬而/殺六官之長周豈有是哉若䕶專殺無君之)¶
<pb:KR2o0020_WYG_046-18a>¶
　　(罪則又不/言自見矣)¶
梁丞相霸先使周文育擊蕭勃獲其將歐陽頠𫝊㤗勃¶
為其下所殺¶
　(歐陽頠出南康屯苦竹灘𫝊㤗據蹠口城余孝頃出/豫章據石頭巴山太守熊曇朗誘頠共襲高州刺史)¶
　(黄法&KR0612;至城下曇朗陽敗走法&KR0612;乘之頠失援而走/曇朗取其馬仗以歸周文育於豫章立柵分遣老弱)¶
　(乘故船沿流俱下燒豫章柵偽若遁去者孝頃望之/大喜不復設備文育由間道兼行據頠及蕭孜𫝊㤗)¶
　(余孝頃之間築城饗士頠等大駭文育遣周鐵虎等/襲頠擒之文育盛陳兵甲與頠乘舟而宴廵蹠口城)¶
　(下使其徒丁法洪攻㤗擒之孜孝/頃退走勃軍聞之忷懼遂殺勃)集覽(蹠口城名在/南康之北蹠)¶
<pb:KR2o0020_WYG_046-18b>¶
　(音隻案南康/今贛州是)質實(一統志云巴山梁之郡名治巴山/縣隋初廢之故城在撫州府樂安)¶
　(縣西南/三十里)¶
　　書法(霸先使何勃之起兵以霸先也於是書使凡/書使非君命也故書擊不書討書殺不書誅)¶
　　(據魏鄭&KR0770;為部下/所殺綱目書伏誅)¶
周宇文䕶自為大冢宰¶
　　發明(䕶前日自為大司馬盖欲專制兵權也今乃/自為大冢宰亦豈釋去其權耶自宇文㤗相)¶
　　(魏立左右十二軍總屬相府泰卒皆授䕶處分前/日篡國之始姑欲柄有所歸今既中外已定所以)¶
　　(進居天官之尊而兵柄則未嘗去手也考之通鑑/是時同進位者凡五人綱目皆不書而獨書䕶者)¶
<pb:KR2o0020_WYG_046-19a>¶
　　(正以著其專國無/君之罪而誅之也)¶
○周冢宰䕶弑中山王考異(提要中山王作宋公據上文/書廢魏主為宋公合從提要)¶
　(謐曰魏/恭帝)¶
　　書法(中山王何魏恭帝也弑廢主必書簒君此其/書䕶弑何於是覺幼䕶專故罪䕶綱目廢書)¶
　　(簒君弑書人者二齊人弑涪/陵王周冡宰䕶弑中山王)¶
　　發明(歴代廢弑皆以簒君書之獨此歸獄於其臣/者是時軍國大權皆出䕶手故不得不以實)¶
　　(書之世變/為愈下矣)¶
三月周冡宰䕶殺趙公獨孤信○夏四月梁鑄四柱錢¶
<pb:KR2o0020_WYG_046-19b>¶
禁細錢¶
　(四柱錢一/當二十)¶
梁復以歐陽頠為衡州刺史使討廣州克之考異(據上/書蕭)¶
(勃起兵廣州則此/當書擊不當書討)¶
　(初周文育送歐陽頠𫝊㤗于建康陳霸先與頠有舊/釋而厚待之蕭孜余孝頃猶據石頭多設船艦夾水)¶
　(而陳霸先遣侯安都助周文育擊之安都潜師夜燒/其船艦水陸攻之蕭孜出降孝頃逃歸霸先以頠聲)¶
　(著南土復以為衡州刺史使討嶺南未至其/子紇已克始興頠至諸郡皆降遂克廣州)¶
　　書法(周文育討廣州書擊此其書討何以頠者梁/也霸先與頠有舊則曷為書梁以頠賢也不)¶
<pb:KR2o0020_WYG_046-20a>¶
　　(書霸先使不以霸/先之私累頠也)¶
六月梁丞相霸先遣兵擊王琳于郢城¶
　(王琳既不就徵大治舟艦將攻陳霸先霸先/遣侯安都周文育將舟師㑹武昌以擊之)¶
　　書法(霸先遣何琳將攻霸/先也故書撃不書討)¶
齊大蝗¶
　(河南北大蝗齊主以問魏郡丞崔叔瓉對曰五行志/土功不時蝗蟲為災今外築長城内興三臺殆以此)¶
　(乎齊主大怒使左右&KR0460;之擢/其髪以溷沃之曳足以出)¶
秋八月周人歸故梁主繹之喪于王琳¶
<pb:KR2o0020_WYG_046-20b>¶
　(琳請/之也)¶
　　書法(于王琳何琳請/之也故書美之)¶
九月梁丞相霸先自為相國封陳公加九錫○周冢宰¶
䕶弑其君覺及其柱國李遠而立寧都公毓¶
　(周主覺性剛果惡宇文䕶之專司㑹李植軍司馬孫/恒久居權要亦恐不見容乃與宫伯乙弗鳳賀㧞提)¶
　(等共譛之曰䕶自誅趙貴以來威權日盛以臣觀之/將不守臣節願陛下早圗之王以為然數引武士於)¶
　(後園講習為執縛之勢植等又引宫伯張光洛同謀/光洛以告䕶䕶乃出植於外以散其謀後王思植等)¶
　(毎欲召之䕶泣諌王乃止鳳等懼宻謀刻日誅䕶光/洛又以告䕶乃召柱國賀蘭祥領軍尉遲綱等謀之)¶
<pb:KR2o0020_WYG_046-21a>¶
　(祥等勸䕶廢立時綱總領禁兵䕶遣綱入宫執鳳等/因罷散宿衛兵王方悟獨在内殿令宫人執兵自守)¶
　(䕶遣祥逼王遜位幽於舊第召公卿議廢王為略陽/公迎立岐州刺史寧都公毓鳳恒等皆被誅時李植)¶
　(父柱國遠鎮𢎞農䕶召遠及植還朝逺疑有變沉吟/久之乃曰大丈夫寧為忠鬼安可作叛臣邪遂就徵)¶
　(既至䕶欲全之以植付逺使自誅之逺素愛植植又/口辯自陳初無此謀逺將植謁䕶䕶令略陽公與相)¶
　(質植辭窮乃曰本為此謀欲安社稷利至尊耳今日/至此何事云云逺聞之自投於牀曰若爾誠合萬死)¶
　(於是䕶乃害植并逼逺令自殺㝷弑略陽/公黜其后元氏為尼寧都公至即天王位)集覽(司㑹/禮天)¶
　(官司㑹掌邦之六典八法八則之貳以逆邦國都鄙/官府之治注㑹古外反大計也司㑹主天下之大計)¶
　(計官之長若今尚書軍司馬將軍屬官秩百石/宫伯禮天官宫伯掌王宫之士庶子凡在版者)¶
<pb:KR2o0020_WYG_046-21b>¶
　　書法(不書廢何尋弑也殺乙弗等不書書逺逺忠/也逺死而後覺弑曷為先書弑君先書弑君)¶
　　(所以成逺之忠也終綱目書弑大/臣書及二而已宋袁淑等周李逺)¶
冬十月梁陳公霸先進爵為王遂稱皇帝廢梁主為江¶
陰王¶
　(梁主禪位于陳陳主使中書舍人劉師知引沈恪勒/兵入宫衞送梁主如别宫恪排闥見王叩頭謝曰恪)¶
　(經事蕭氏今日不忍見此分受死耳决不奉命王嘉/其意更以王僧志代之王遂即位于南郊奉梁主為)¶
　(江陰/王)集覽(分受分/扶問反)¶
　　書法(書稱皇帝多矣未有書遂稱者此其書遂何/遽也進爵為王隨稱皇帝前乎此無是也故)¶
<pb:KR2o0020_WYG_046-22a>¶
　　(異之終綱目稱皇/帝書遂者一而已)¶
陳以蔡景歴為中書通事舍人¶
　(是時政事皆由中書省置二十一局各當/尚書諸曹總國機要尚書唯聽受而已)¶
陳主祠蔣帝廟質實(一統志云蔣帝廟在應天府西北/七里鷄鳴山之陽舊在蔣山西)¶
　　書法(宋罷滛祠蔣子文以下嘗去之矣自昭業始/升為帝於是又親祠之然則曷為不書親斥)¶
　　(陳主則其為親祠可知矣陳主初得/天下德其私佑汲汲於此故書譏之)¶
○陳置刪定郎治律令○周祔太祖於太廟¶
　(七廟共用一太牢始/祖薦首餘皆骨體)¶
<pb:KR2o0020_WYG_046-22b>¶
梁王琳及陳人戰敗之獲其將周文育侯安都遂克江¶
州¶
　(侯安都至武昌王琳將樊猛棄城走周文育自豫章/㑹之安都聞陳主受禪歎曰今茲必敗戰無名矣時)¶
　(兩將俱行不相統攝部下交争稍不相平軍至郢州/圍之未克而王琳至安都乃悉衆詣沌口合戰大敗)¶
　(安都文育及禆將徐敬成周鐵虎程靈洗皆被擒鐵/虎辭氣不屈琳殺之囚安都等總以長鎻繫之移湘)¶
　(州軍府就郢城遣/樊猛襲據長江)集覽(沌口沌徒本反江夏安陸縣/有沌水其地曰沌陽案安陸)¶
　(今德安/府是)正誤(沌口今按沌水出/江夏入江音篆)質實(一統志云沌口/即沔口也沔口)¶
　(在漢陽府城西南三十里今名沌口劉澄之山水/記沔口古滄浪水世傳屈原遇漁父作歌即此處)¶
<pb:KR2o0020_WYG_046-23a>¶
　　書法(於是梁亡矣書梁王琳何琳之心未嘗無梁/也是故韓雖亡矣張良有復讎之志則復書)¶
　　(韓張良梁雖亡矣王琳有復讎之志則復書梁王/琳陳雖亡矣叔慎有復讎之志則復書陳叔慎綱)¶
　　(目之勸義/也深切矣)¶
　　發明(是時梁已亡矣而王琳猶係之梁者遂其不/忘本朝之志不絶之於梁也後書梁王琳梁)¶
　　(丞相琳其/義皆然)¶
陳以蕭乾為建安太守¶
　(時熊曇朗在豫章周廸在臨川留異在東陽陳寳應/在晋安共相連結閩中豪帥往往立砦以自保陳主)¶
　(患之使侍郎蕭乾諭以禍福豪/帥皆降即以乾為建安太守)集覽(砦籬落也/字與寨通)¶
<pb:KR2o0020_WYG_046-23b>¶
周以令狐整為豐州刺史¶
　(初梁興州刺史席固以周降魏魏以為豐州刺史久/之固不遵北方制度周人宻欲代之乃以司憲中大)¶
　(夫令狐整權鎮豐州整傾身撫接人情遂洽於是除/整刺史徙固湖州整遷州於武當旬日之間府城周)¶
　(備遷者如歸固部曲多願留為整左/右整諭以朝制弗許莫不流涕而去)集覽(興州注見/晋元帝建)¶
　(武元年豐州注同上/年武當注同上年)¶
齊人築重城¶
　(齊人於長城内築重城自庫洛/枝東至鳴紇戍凡四百餘里)¶
十二月齊主幽其弟永安王浚上黨王渙於地牢¶
<pb:KR2o0020_WYG_046-24a>¶
　(初齊有術士言亡高者黒衣齊主因問左右何物最/黒對曰無過於漆齊主以上黨王渙於兄弟第七執)¶
　(之渙殺使者而逃為人所獲送鄴齊主又與永安王/浚有舊怨及即位浚為青州刺史聰明矜恕吏民恱)¶
　(之浚以齊主嗜酒私謂親近曰二兄因酒敗德朝臣/無敢諫者大敵未滅吾甚憂之欲乘驛至鄴面諫不)¶
　(知見聽否或宻以白齊主齊主益銜之浚入朝從幸/東山齊主裸裎為樂浚進諫曰此非人主所宜又於)¶
　(屏處召楊愔譏其不諌時齊主不欲大臣與諸王交/通愔懼奏之齊主大怒浚還州又上書切諌詔徵浚)¶
　(浚懼禍謝疾不至齊主遣馳驛收之老幼泣送者數/千人至鄴與上黨王渙皆盛以鐵籠寘於地牢飲食)¶
　(溲穢共/在一所)集覽(溲穢溲本作□溺謂之□音/踈鳩反溺乃弔反穢惡也)¶
　　發明(前書齊大治宫室而載其惡於分注之下至/是又書幽其弟浚渙於地牢越明年殺之惡)¶
<pb:KR2o0020_WYG_046-24b>¶
　　(愈肆而禍愈惨矣即綱目之所書驗分注之所述/殘酷忍虐無復人理世無牧野之君安得取高洋)¶
　　(之首而垂之/太白之旗乎)¶
(戊陳永定二年周明帝/寅二年齊天保九年)春正月梁王琳伐陳次于白水¶
遣使乞師于齊¶
　(王琳引兵十萬下至湓城屯於白水浦以魯悉達為/將軍陳主亦以悉達為將軍各送鼓吹女樂悉達兩)¶
　(受之而無所就琳不敢下乃遣使求援於齊且請納/永嘉王莊以主梁祀余孝頃遣說琳曰周廸黄法&KR0612;)¶
　(皆依附金陵陰窺間隙大軍若下必為後患不如先/定南川然後東下孝頃請席卷所部以從下吏琳乃)¶
　(遣樊猛李孝欽劉廣徳將兵赴之使孝頃總督/三將屯於臨川故郡徵兵糧於廸以觀其所為)¶
<pb:KR2o0020_WYG_046-25a>¶
　　書法(書伐何陳簒也故自是梁加/於陳書伐陳加於梁書攻)¶
周宇文䕶自為太師○二月齊北豫州刺史司馬消難¶
叛入于周¶
　(消難以齊主昬虐滋甚陰為自全之計曲意撫循所/部上黨王渙之亡也鄴中大擾疑其赴成臯御史中)¶
　(丞畢義雲遣御史詣北豫州先禁消難典籖家客等/消難懼宻請降于周周遣柱國逹奚武大將軍楊忠)¶
　(帥騎士迎消難三遣使消難皆不報武疑有變欲還/忠曰有進死無退生獨以千騎夜趣城下城四面峭)¶
　(絶但聞擊柝聲武麾騎西去忠勒餘騎不動俟門開/而入馳遣召武武以消難及其屬先歸忠以三千騎)¶
　(為殿至洛南皆解鞍而卧齊衆來追至洛北忠謂將/士曰今在死地賊必不敢渡水已而果然乃徐引還)¶
<pb:KR2o0020_WYG_046-25b>¶
　(武歎曰達奚武自謂/天下健兒今日服矣)集覽(擊柝禮天官宫正夕撃柝/而比之注夕莫也莫行夜)¶
　(以比直宿者為其有懈惰離部署鄭司農云柝戒守/者所擊也柝吐各反易繫辭曰重門擊柝以待暴客)¶
　(注兩木相擊以行夜也春/秋傳曰魯擊柝閫於邾)¶
　　書法(先是東人入西不書叛於是始/書周齊皆簒也非魏世比矣)¶
齊納梁永嘉王莊于梁軍以王琳為梁丞相琳遂以莊¶
稱帝○夏四月陳主霸先弑江陰王¶
　(諡曰梁/敬帝)¶
五月陳主捨身於大莊嚴寺¶
<pb:KR2o0020_WYG_046-26a>¶
　　書法(佛氏惡殺貴施霸先方弑其主復何以捨身/為哉綱目比而書之深譏之也終綱目書捨)¶
　　(身四梁武帝三陳後主/一舍是無書捨身者矣)¶
　　發明(梁武三捨其身不免亡國此陳主之所親目/而又尋其覆轍愚謬若此抑又不足道矣書)¶
　　(之于冊亦/可愧哉)¶
○梁丞相琳伐臨川不克¶
　(余孝頃等連八城以逼周廸廸懼請和樊猛等欲受/盟而還孝頃貪其利不許樹柵圍之由是猛等與孝)¶
　(頃不恊黄法&KR0612;等救之分兵攻孝頃别城猛等不救/而沒廸追擊盡擒之送孝頃於建康歸樊猛於王琳)¶
　　書法(丞相琳何成莊之為梁主也故書伐臨川周/廸也廸自梁世為内史曷為不書伐廸書臨)¶
<pb:KR2o0020_WYG_046-26b>¶
　　(川方是時梁土皆為陳境琳以廸不附陳故伐之/而廸不從陳者也綱目書陳臨川則臨川未為陳)¶
　　(書伐周廸則廸無辭可伐故止書伐臨川於是廸/懼請盟而琳將矛盾廸因追擊盡擒之則大敗矣)¶
　　(綱目予琳以義故/止以不克書之)¶
秋八月陳侯安都周文育自湓城逃歸¶
　(王琳在白水浦周文育侯安都等賂守者/得上岸歩投陳軍陳主宥之復其本官)¶
梁丞相琳歸于湘州¶
　(陳主遣謝哲往諭王琳/琳請還湘州陳軍亦還)¶
冬齊以常山王演録尚書事¶
<pb:KR2o0020_WYG_046-27a>¶
　(初常山王演以齊主沈湎憂憤形於顔色齊主覺之/謂曰但令汝在我何為不縱樂演唯啼泣拜伏竟無)¶
　(所言齊主亦大悲抵盃於地曰自今敢進酒者斬未/幾沈&KR0698;益甚或於諸貴戚家角力不限貴賤唯演至)¶
　(則内外肅然演又宻撰事條將諌其友王晞以為不/可演不從因間極言齊主大怒疑演假辭於晞欲殺)¶
　(之演私謂晞曰王博士明日當作一條事為欲相活/亦圖自全勿怪乃於衆中杖晞二十齊主聞之以故)¶
　(得不死髠鞭配甲坊居三年演又因諌争大被&KR0460;撻/閉口不食太后日夜涕泣齊主不知所為數往問演)¶
　(疾謂曰努力强食當以王晞還汝乃釋晞晞流涕曰/殿下不食太后亦不食殿下縱不自惜獨不念太后)¶
　(乎言未卒演强坐而飯晞由是得免還為王友及演/録尚書事除官者皆詣演謝去必辭晞言於演曰受)¶
　(爵天朝拜恩私第自古以為不可宜一切約絶演從/之久之演從容謂晞曰主上起居不恒吾豈可以前)¶
<pb:KR2o0020_WYG_046-27b>¶
　(逢一怒遂爾結舌卿宜為撰諌草吾當伺便極諌晞/遂條十餘事以呈因謂演曰今朝廷所恃唯殿下乃)¶
　(欲學匹夫耿介輕一朝之命一旦禍至奈家業何演/欷歔不自勝即焚之後復乘間苦諌齊主使力士亂)¶
　(捶之㑹醉得解齊主䙝黷之逰遍於宗戚唯至常山/第則不適而去僕射崔暹屢諌演深愧謝之太子殷)¶
　(自幼温裕開朗禮士好學闗覽時政甚有美名齊主/以其不似已欲廢之使手刃囚太子惻然不斷其首)¶
　(齊主大怒親以馬鞭撞之太子由是氣悸語吃精神/昏擾齊主因酣宴屢云太子性懦社稷事重終當傳)¶
　(位常山太子少傅魏收謂楊愔曰太子國之根本不/可動揺此言非所以為戯愔白收言齊主乃止齊主)¶
　(既殘忍有司莫不嚴酷或燒犁耳使囚立其上或燒/車釭使以臂貫之唯郎中蘇瓊所至皆以寛平為治)¶
　(有人告反者事或/付瓊多得申雪)集覽(沈&KR0698;書𦙍征曰沈亂于酒注/沈謂醉㝠失次也酒誥曰罔)¶
<pb:KR2o0020_WYG_046-28a>¶
　(敢&KR0698;于酒注湎沈也詩沈湎滛液注疏云沈湎者飲/酒過久若沈浸然&KR0698;然俱醉顔色齊同角力角闘也)¶
　(兩兩相當以力相觸而戯耿介楚辭九辯曰負左右/之耿介晦庵集註云耿介剛勇之意車釭車昌遮反)¶
　(釭古雙反/轂鐵也)¶
齊減百官禄¶
　(齊主北築長城南助蕭莊士馬死者以數十萬計重/以修築臺殿賜與無節府藏之積不足以供乃減百)¶
　(官之禄撤軍人常廪併省州/郡縣鎮戌之職以節費用焉)¶
十二月齊主殺永安王浚上黨王渙¶
　(齊主如北城因視永安王浚上黨王渙於地牢齊主/臨穴謳歌令浚等和之浚等悲怖聲顫齊主愴然泣)¶
<pb:KR2o0020_WYG_046-28b>¶
　(下將赦之長廣王湛素與浚不睦進曰猛虎安可出/穴齊主黙然使左右刺之浚渙號哭呼天乃燒殺之)¶
　(逺近痛憤齊主遂以浚渙妃賜左右之殺浚渙者/及齊主殂常山王演為政乃收葬之令妃還第)¶
陳高凉太守馮寶卒集覽(高凉郡名注見梁/簡文帝大寳元年)¶
　(時海隅擾亂寳妻洗氏懐集部落數州晏然其子/僕生九年是嵗遣帥諸酋長入朝詔以為陽春守)質¶
　實(一統志云陽春梁之郡名治陽春縣隋平陳廢郡/以縣屬高州唐於縣置春州天寳初改南陵郡乾)¶
　(元初復為春州宋廢州以縣屬南恩/州元仍舊本朝州廢以縣屬肇慶府)¶
(已陳永定三年周武成/卯元年齊天保十年)春正月周王始親政¶
　(宇文䕶上表歸政周王始親/萬機軍旅之事䕶猶總之)¶
<pb:KR2o0020_WYG_046-29a>¶
　　書法(䕶專/也)¶
周改都督為總管○夏四月齊主殺其膠州刺史杜弼¶
　(齊主之為魏相也弼為長史齊主將受禪弼諫止之/僕射高徳政用事弼又不為之下徳政數短之齊主)¶
　(因飲酒遣使斬之既而悔之驛追不及崔暹卒齊主/親往哭謂其妻曰頗思暹乎對曰思之齊主曰然則)¶
　(往省之乃手斬/其妻擲首墻外)¶
閏月周更定厯○齊主殺其僕射高德政¶
　(德政與楊愔同為相愔忌之齊主酣飲德政數彊諫/齊主不恱謂左右曰高德政恒以精神凌逼人德政)¶
　(懼稱疾愔曰若用為冀州病當自/差從之德政即起齊主大怒殺之)¶
<pb:KR2o0020_WYG_046-29b>¶
周令有司毋得紏赦前事¶
　(周主詔有司無得紏赦前事唯庫廐倉廩與/海内所共若有侵盗雖經赦免罪徵備如法)¶
　　書法(録善政也/故特書之)¶
周人敗吐谷渾置洮州¶
　(周賀蘭祥與吐谷渾戰破之㧞其/洮陽洪和二城以其地為洮州)¶
五月朔日食○齊主殺魏宗室二十五家¶
　(齊太史奏今年當除舊布新齊主問於彭城公元韶/曰漢光武何故中興對曰為誅諸劉不盡於是齊主)¶
　(誅始平公世哲等二十五家囚韶/等十九家韶幽於地牢絶食而死)¶
<pb:KR2o0020_WYG_046-30a>¶
陳豫章内史熊曇朗殺周文育¶
　(周文育周廸共討余孝頃之子公颺豫章内史熊曇/朗引兵㑹之王琳遣其將曹慶攻廸敗之文育退據)¶
　(金口曇朗因其失利殺文育而併其/衆周敷擊破之曇朗單騎奔巴山)¶
齊取梁北江州刺史魯悉達奔陳集覽(北江州注見梁武/帝太清三年南陵)¶
　(魯悉達部將引齊軍入城/悉達帥麾下數千人降陳)¶
六月霖雨¶
　(周以霖雨詔群臣極諌左光禄大夫樂遜言四事其/一以為比來守令代歸期促責其成效專務威猛今)¶
　(闗東之民淪䧟塗炭若不布政優優何以使彼勞民/歸就樂土其二以為頃者魏都洛陽一時殷盛貴勢)¶
<pb:KR2o0020_WYG_046-30b>¶
　(競為侈靡終使禍亂交興比來朝貴器服稍華百工/造作務盡竒巧臣誠恐物逐好移有損政俗其三以)¶
　(為選曹補擬宜與衆共衆心明白然後呈奏其四以/為高洋據有山東未易猝制譬猶碁刼相持争行先)¶
　(後若一行不當或成彼利誠應捨小營/大先保封域不宜貪利邊陲輕為興動)集覽(碁刼碁/摴蒱之)¶
　(子也刼圍/碁之訣也)¶
周王賜處士韋夐號逍遥公徵魏將軍冦儁入見¶
　(夐孝寛之兄也志尚夷簡魏周之際十徵不屈太祖/重之不奪其志周王禮敬尤厚號曰逍遥公晉公䕶)¶
　(延之至第訪以政事夐仰視歎曰酣酒嗜音峻宇彫/墻有一于此未或不亡䕶不恱驃騎大將軍開府儀)¶
　(同三司冦儁少有學行家人嘗賣物多得絹五匹儁/知之曰得財失行吾所不取訪主還之敦睦宗族與)¶
<pb:KR2o0020_WYG_046-31a>¶
　(同豐約教訓子孫必先禮義自大統中稱老疾不朝/謁王欲見之儁不得已入見王引與同席問以舊事)¶
　(以御輿/送之)集覽(夐休正反顔師古曰又/與素以為絢兮同音)¶
　　書法(孟嘗君書齊號而已此書周王何予周王也/處士賜號韋夐一人而已矣終綱目臣子書)¶
　　(賜號九詳周顯王四十八/年惟韋夐郭子儀無譏焉)¶
陳侯安都敗梁師于左里集覽(左里城名注見晉/安帝義熙六年)○陳¶
主霸先殂兄子臨川王蒨立¶
　(陳主臨戎制勝英謀獨運而為政務崇寛簡非軍旅/急務不輕調發性儉素常膳不過數品私宴用瓦器)¶
　(蚌盤殽核充事而已後宫無金翠之飾不設女樂及/殂子昌姪頊皆以江陵之䧟没於長安内無嫡嗣外)¶
<pb:KR2o0020_WYG_046-31b>¶
　(有彊敵宿將在外朝無重臣唯中領軍杜稜典宿衛/兵章皇后召稜及中書侍郎蔡景歴入禁中定議急)¶
　(召臨川王蒨於南皖侯安都軍還適至遂與王俱還/至建康群臣奉王嗣位王謙譲不敢當后以昌故未)¶
　(肯下令群臣猶豫不能决安都曰今四方未定何暇/及逺臨川王有大功於天下今日之事後應者斬即)¶
　(按劒上殿曰皇后出璽是日即/位以侯瑱為太尉安都為司空)正誤(南皖今安南皖/口皖水入江之)¶
　(口也在舒州山/口鎮皖戸板反)質實(一統志云山口鎮即皖口/也在安慶府城西一十里)¶
　　書法(賀善賛曰霸先之初進官書以者三叛亂書/討者四侯景之變再予以討至書其功曰擊)¶
　　(敗侯景景亡走吳盖予之也既立方智四書自官/而進爵亦以自進為文然後蕭勃得書起兵而王)¶
　　(琳得書伐以至書廢書弑辭義凛然矣若其/稱皇帝書遂則又自綱目以來未之有也)¶
<pb:KR2o0020_WYG_046-32a>¶
齊主滅元氏之族¶
　(齊主盡誅諸元前後死者凡七百二十一人悉棄尸/漳水唯元蠻元文遥等數家獲免定襄令元景安欲)¶
　(請改姓高氏其從兄景皓曰安有棄其本宗而從人/之姓者乎丈夫寧可玉碎何能瓦全景安以其言白)¶
　(齊主齊主誅景皓賜景安姓高氏胡氏曰元魏固多/賢君孝文治行尤美江左五朝皆莫及也其后為高)¶
　(洋所勦幾至於殱焉是何也自拓䟦珪已來殺人多/也獨孝文寛仁好儒亦數大舉兵夫兵凶器不得已)¶
　(而用之得已不已天之所惡也天之道生而已矣天/子之德好生而已矣故玩兵恃武者難乎其有後也)¶
　(雖然彼已亡之國固有以取/之而殺之者亦不仁之極矣)¶
　　發明(前書殺魏宗室此書滅元氏族高洋之惡亦/惨矣然又有自覆其族如元韶元景安之徒)¶
<pb:KR2o0020_WYG_046-32b>¶
　　(者是豈可以人理論耶他時高氏亦不免殄滅/於他人之手殺戮相尋無有紀極可哀也哉)¶
秋八月周王始稱皇帝¶
　(周御正中大夫崔猷建議以為聖人沿革因時制宜/今天子稱王不足以威天下請遵秦漢舊制稱皇帝)¶
　(建年號/從之)集覽(沿革沿余專反因/襲也革更改也)¶
　　書法(書始何稱周王三年/矣於是始稱故稱始)¶
陳主封子伯茂為始興王¶
　(初高祖追封兄道譚為始興昭烈王以其次子頊襲/封至是陳主以頊在長安本宗乏饗徙封頊為安成)¶
　(王而以伯茂/為始興王)¶
<pb:KR2o0020_WYG_046-33a>¶
　　書法(封子未有書主者此其書何予陳主也陳主/於是可謂知重本矣可謂能與權矣終綱目)¶
　　(封子書主五是年庚午蜀宗裕癸丑周郭榮/己未周宗訓唐從嘉伯茂郭榮宗訓皆予辭)¶
周以安成公憲為益州總管¶
　(初周太祖平蜀以其形勝之地不欲使宿將居之問/諸子誰可往者皆不對少子安成公憲請行太祖以)¶
　(其幼不許至是以為益州總管時年/十六善於撫綏留心政術蜀人恱之)¶
冬十月齊主洋殂太子殷立¶
　(齊主嗜酒成疾自知不能久謂李后曰人生必有死/何足惜但憐正道尚幼人將奪之耳又謂常山王演)¶
　(曰奪則任汝慎勿殺也召尚書令楊愔領軍平秦王/歸彦侍中燕子獻侍郎鄭頥受遺詔輔政十月殂於)¶
<pb:KR2o0020_WYG_046-33b>¶
　(晉陽群臣無下泣者唯楊愔涕泗嗚/咽太子殷即位詔諸雜作一切停罷)¶
　　書法(賀善賛曰高洋簒弑以來書親伐五書大治/宫室一書築長城三築四城于洛陽一築重)¶
　　(城一用民多矣而又書殺十而斥書齊主者九盖/無一善可紀焉若其滛酗肆虐則夏商之季不是)¶
　　(過/也)¶
十一月梁丞相琳敗陳師于湓城¶
　(王琳聞陳高祖殂乃以孫瑒為郢州刺史總留任奉/梁主莊出屯濡湏口齊行臺慕容儼帥衆臨江為之)¶
　(聲援琳攻大雷陳遣侯瑱侯安都及徐度將兵禦之/吳明徹夜襲湓城琳遣任忠擊明徹大破之因引兵)¶
　(東/下)集覽(瑒杖梗反又丑亮反濡須口注見漢獻帝/建安十七年大雷注見晉安帝義熈六年)¶
<pb:KR2o0020_WYG_046-34a>¶
(庚陳世祖文帝蒨天嘉元年周武成二年齊/辰主殷乾明元年肅宗孝昭帝演皇建元年)春二月梁¶
丞相琳伐陳敗績與梁主莊皆奔齊¶
　(王琳至□口侯瑱出屯蕪湖相持百餘日周人聞琳/東下遣荆州刺史史寧將兵數萬乘虚襲郢州孫瑒)¶
　(嬰城自守琳恐衆潰乃帥舟師東下去蕪湖十里而/泊齊軍屯西岸為之聲勢時西南風急琳引兵直趣)¶
　(建康瑱等徐躡其後風反為瑱用琳擲火炬皆反燒/其船瑱發拍擊艦以牛皮冒蒙衝小船觸之琳軍大)¶
　(敗齊軍自相蹂踐陳軍乘之斬獲萬計琳走奔齊梁/主莊左右皆散獨侍中袁泌以輕舟送莊達於齊境)¶
　(拜辭而還遂奔陳御史中丞劉仲威奉/莊奔齊樊猛及其兄殷帥部曲降陳)集覽(風反為/反當讀)¶
　(作平聲别本反作翻拍擊艦拍謂拍竿也然拍竿之/為用未究其詳陳主伯宗光大元年周人梁人侵陳)¶
<pb:KR2o0020_WYG_046-34b>¶
　(陳吳明徹先以小艦當西軍大艦受其拍西軍諸艦/發拍皆盡然後以大艦拍之西軍艦皆碎没于中流)¶
　(部曲索隐曰漢百官表將軍領軍皆有部曲大將/軍營五部部校尉一人部有曲曲有軍候一人)正¶
　誤(風反為瑱用今按通鑑本文反/作翻綱目改作反合如字讀)¶
　　書法(奔矣書梁主何成之為梁君也綱目書以稱/帝五惟梁主莊則成之為君曷為成之成莊)¶
　　(所以義/琳也)¶
齊太傅常山王演殺尚書令楊愔等自為丞相都督中¶
外諸軍事¶
　(齊顯祖之喪常山王演居禁中䕶喪事婁太后欲立/之而不果齊主殷立演乃居東館事皆咨决楊愔等)¶
<pb:KR2o0020_WYG_046-35a>¶
　(以演與長廣王湛位地親逼恐不利於嗣主忌之居/頃之演出歸第或謂之曰鷙鳥離巢必有探卵之患)¶
　(王何宜屢出邪中山太守陽休之謁演演不見休之/謂王晞曰昔周公朝讀百篇書暮見七十士猶恐不)¶
　(足王何疑而拒客邪晞乃謂演曰先帝時東宫委一/胡人傅之今春秋尚富驟覽萬機殿下宜朝夕先後)¶
　(親承音㫖而使他姓出納詔命大權必有所歸殿下/雖欲守藩其可得邪借令得遂冲退家祚亦何得長)¶
　(演黙然久之曰何以處我晞曰周公攝政七年然後/復辟惟殿下慮之演曰我何敢自比周公晞曰殿下)¶
　(今日地望欲不為周公得邪演不應齊主還鄴人謂/演必留守根本楊愔疑之使與長廣王湛俱從平秦)¶
　(王歸彦總知禁衛愔留從駕五千兵於西中陰備非/常歸彦由是亦怨愔領軍將軍可朱渾天和毎曰若)¶
　(不誅二王少主無自安之理燕子獻謀處婁太后於/北宫使歸政李太后楊愔又以爵賞多濫悉加澄汰)¶
<pb:KR2o0020_WYG_046-35b>¶
　(由是失職之徒歸心二王歸彦初與楊燕同心既而/中變盡以其謀告二王侍中宋欽道請去二王齊主)¶
　(不許愔等乃奏李太后出二王為刺史宫人李昌儀/即高仲宻之妻也李后以啓示之昌儀宻啓婁太后)¶
　(愔等又議不可令二王俱出乃奏以湛鎮晉陽演録/尚書事二王拜職於尚書省大㑹百僚愔等將赴之)¶
　(鄭頥止之愔不聽湛伏家僮數十人於後室與賀㧞/仁斛律金等數人約於坐執愔及天和欽道子獻毆)¶
　(之愔大言曰諸王反逆欲殺忠良邪尊天子削諸侯/赤心奉國何罪之有使人執頥頥曰不用智者言至)¶
　(此命也二王與歸彦等擁愔等突入雲龍門開府成/休寧抽刃呵演演使歸彦諭之不從歸彦久為領軍)¶
　(軍士服之皆弛仗休寧歎息而罷演入至昭陽殿婁/太后出坐殿上李太后及齊主側立演叩頭曰臣與)¶
　(陛下骨肉至親楊遵彦等欲獨擅朝權威福自己若/不早圖必為宗社之害臣與湛等已共執之未敢刑)¶
<pb:KR2o0020_WYG_046-36a>¶
　(戮專輙之罪誠當萬死時衛士二千餘人皆被甲待/詔武衛娥永樂武力絶倫素為顯祖所厚叩刀仰視)¶
　(齊主素吃訥倉猝不知所言婁太后令却仗不退又/厲聲曰奴軰即令頭落乃退永樂内刀而泣婁太后)¶
　(因問楊郎何在賀㧞仁曰一眼已出婁太后愴然曰/楊郎何所能為留使豈不佳邪乃讓齊主曰此等懐)¶
　(逆欲殺我二子次將及我爾何為縱之齊主猶不能/言婁太后怒且悲曰豈可使我母子受漢老嫗斟酌)¶
　(李太后拜謝齊主乃曰天子亦不敢為叔惜况此漢/軰但匄兒命自下殿去此屬任叔父處分遂皆斬之)¶
　(演令歸彦引衛士過華林園以京畿軍士入守門閤/斬娥永樂婁太后臨愔喪哭曰楊郎忠而獲罪演亦)¶
　(悔殺之以中書令趙彦深代楊愔總機務鴻臚少卿/陽休之私謂人曰將涉千里殺騏驎而䇿蹇驢可悲)¶
　(甚矣遂以演為大丞相都/督中外諸軍録尚書事)集覽(朝夕先後謂旦暮常/親近也左傳襄二十)¶
<pb:KR2o0020_WYG_046-36b>¶
　(八年執寢戈而先後之注寢戈親近兵仗也先息薦/反音線詩大雅予曰有先後注相道前後曰先後先)¶
　(蘇薦反復辟注見漢孺子嬰初始元年可朱渾虜三/字姓留使豈不佳邪謂留楊愔聽使令豈不好也漢)¶
　(老嫗李太后/漢人也故云)正誤(朝夕先後今按先後只作如字讀/謂演當朝夕在齊主之前後也)¶
陳衡陽王昌自周歸于陳¶
　(初陳高祖以其子昌姪頊在長安屢請於周周不遣/至是乃遣昌還昌致書陳主辭甚不遜陳主召侯安)¶
　(都謂曰太子將至須别求一藩歸老安都曰自古豈/有被代天子臣愚不敢奉詔請自迎之於是陳主遂)¶
　(以昌為/衡陽王)¶
三月齊丞相常山王演如晉陽¶
<pb:KR2o0020_WYG_046-37a>¶
　(演如晉陽謂王晞曰不用卿言幾至傾覆今當何以/處我晞曰殿下往時位地猶可以名教出處今日事)¶
　(勢遂闗天時非復人理所及齊主遂詔軍國之政皆/申晉陽禀大丞相規筭胡氏曰王晞之言何其悖歟)¶
　(天時之無舛即人理也人理之不逆即天時也下盡/天理上順天時乃名教之正道也晞欲遂其邪謀速)¶
　(演簒奪以名教天時人理分為三/事可謂巧言亂徳利口覆邦者矣)¶
梁郢州刺史孫瑒降陳¶
　(周軍初至郢州得其外城遂攻内城燒其南靣五十/餘樓孫瑒兵不滿千人身自撫循行酒賦食士卒皆)¶
　(為之死戰周人不能克乃授瑒刺史瑒偽許以緩之/而潜脩守備一朝而具乃復拒守周人聞陳兵至乃)¶
　(解圍去瑒集將佐謂之曰吾與王公同奬梁室勤亦/至矣今時事如此豈非天乎乃以州降陳王琳之東)¶
<pb:KR2o0020_WYG_046-37b>¶
　(下也陳主徵南州兵周廸黄法&KR0612;赴之熊曇/朗塞其中路廸等圍之及琳敗曇朗走死)集覽(賦/食)¶
　(賦布也言為/士卒散飲食)¶
陳主殺其弟衡陽王昌¶
　(陳衡陽王昌濟江侯安都中流隕之/使以溺告安都以功進爵清逺公)¶
陳遣使如周¶
　(初高祖遣毛喜從安成王頊詣江陵至是與昌俱/還因進和親之䇿陳主乃使周𢎞正通好於周)¶
夏四月周冡宰䕶進毒弑其君毓毓弟魯公邕立¶
　(周明帝明敏有識量宇文䕶憚之使膳部中大夫李/安寘毒於餹䭔而進之周主覺之口授遺詔五百餘)¶
<pb:KR2o0020_WYG_046-38a>¶
　(言且曰朕子年幼未堪當國魯公邕朕之介弟寛仁/大度海内共聞能𢎞我周家必此子也遂殂邕即位)¶
　(邕性深沉有逺識非/因顧問未嘗輙言)集覽(餹䭔餹音唐餳蜜也䭔都/回反圓餅也介弟左傳襄)¶
　(二十六年楚伯州犁曰王子圍/寡君之貴介弟也注介大也)¶
　　書法(䕶於是再書弑其君矣泰再弑則削其爵此/其書冡宰何䕶之舉泰所教也貶削在泰則)¶
　　(䕶不足/道矣)¶
　　發明(昔晉大夫迎亡悼公公曰人之求君使出命/也立而不從將安用君諸大夫聽命而後悼)¶
　　(公乃立夫所謂君者固將出令者也擅賞罰能利/害舉一國之政悉宰制於其手若是始謂之君不)¶
　　(然則失其所以為君矣自拓䟦乖亂宇文泰緫握/大權繼以其子廢魏自立然軍國之政悉歸於䕶)¶
<pb:KR2o0020_WYG_046-38b>¶
　　(雖剛果如覺明敏如毓未能有所施為即已罹其/禍酷以一國之大臣民之衆曽無一人可否其間)¶
　　(積習生常彼固自以為法應如此况欲資之討賊/之任乎綱目一書再書皆非得已大義不明君臣)¶
　　(之分不立逆亂相踵/禽獸偪人可嘆也哉)¶
六月陳人葬梁孝元帝¶
　　書法(書陳人予厚也周人歸其喪于琳/於是四年矣琳奔而葬之宜也)¶
秋八月齊常山王演廢其主殷為濟南王而自立¶
　(演以司馬王晞懦緩恐不允武將之意毎夜載入晝/則不與語嘗宻謂曰比諸勲貴毎敦迫言我違天不)¶
　(祥恐當有變吾欲以法繩之何如晞曰比者殿下倉/猝所行非復人臣之事上下相疑何由可久殿下雖)¶
<pb:KR2o0020_WYG_046-39a>¶
　(欲謙退恐墜先帝之基演曰卿勿多言晞又宻以問/趙彦深彦深曰我比亦驚此聲論毎欲陳聞則口噤)¶
　(心悸弟既發端吾亦當昧死一披肝膽因共勸演演/遂言於婁太后趙道德曰相王不效周公輔成王而)¶
　(欲骨肉相奪不畏後世謂之簒邪未幾演自啓太后/以人心未定恐奄忽變生須早定名位太后從之八)¶
　(月下令廢齊主為濟南王出居别宫以常山王演入/纂大統且戒之曰勿令濟南有他也演遂即位於晉)¶
　(陽詔封功臣禮賜耆老延訪直言褒賞死事追贈名/德謂王晞曰卿何為自同外客略不可見即敕晞與)¶
　(尚書陽休之鴻臚卿崔劼日入東廊舉録歴代禮樂/職官及田市徵稅或不便於時而相承施用或自古)¶
　(為利而於今廢墜或道德高儁久在沉淪或巧言眩/俗妖邪害政者詳思條奏給以御食齊主識度沈敏)¶
　(少居臺閤明習吏事即位尤自勤勵大革顯祖之弊/嘗問舍人裴澤得失對曰陛下聰明至公而頗傷細)¶
<pb:KR2o0020_WYG_046-39b>¶
　(帝王之度頗為未𢎞齊主笑曰朕初臨萬機慮不周/悉故致如此但恐後又嫌踈漏耳群臣進言皆從容)¶
　(受納性至孝太后不豫容色貶悴衣不解帶食飲藥/物皆手親之太后甞心痛不自堪齊主立侍帷前以)¶
　(爪掐掌代痛血流出袖/友愛諸弟無君臣之隔)集覽(敦迫敦勉迫逼/也劼丘八反)¶
陳太尉侯瑱攻湘州周遣軍司馬賀若敦救之¶
　(江陵之䧟也巴湘之地皆入於周周使梁人守之陳/使侯瑱等將兵逼湘州周遣軍司馬賀若敦獨孤盛)¶
　(救之軍於湘州㑹糧援斷絶敦恐瑱知之乃於營内/多為土聚覆之以米召旁村人陽有訪問隨即遣之)¶
　(瑱以為實敦又增修營壘為久㽞之計先是土人多/乘輕船載米肉以餉瑱軍敦乃偽裝餉船伏甲士於)¶
　(中瑱軍望見逆來争取甲士出而擒之又敦軍數有/乘馬投瑱者孰乃别取一馬牽以趣船令船中逆以)¶
<pb:KR2o0020_WYG_046-40a>¶
　(鞭鞭之如是再三馬畏不上然後伏兵江岸使人乘/畏船馬詐降瑱軍瑱遣兵迎接馬畏船不上伏發盡)¶
　(殺之後實有饋餉及亡降者瑱皆拒擊之瑱襲/破獨孤盛於楊葉洲盛收兵登岸築城自保)¶
　　書法(江陵之䧟湘巴皆入周矣不書周湘州何故/梁土也周不得而有之故巴陵之降陳不書)¶
　　(周湘州之降/陳不書周)¶
冬十一月齊以盧叔虎為太子庶子¶
　(齊主問時務於叔虎叔虎請伐周曰我彊彼弱我富/彼貧其勢相懸然未能併吞者此失於不用彊富也)¶
　(宜立重鎭於平陽與彼蒲州相對深溝高壘運糧積/甲彼閉闗不出則蠶食其地若彼出兵則費損必多)¶
　(我軍士年别一代榖食豐饒彼來求戰我則不應彼/若退去我乘其弊與我相持農業且廢不過三年彼)¶
<pb:KR2o0020_WYG_046-40b>¶
　(自彼矣齊/主深善之)¶
齊主自將擊庫莫奚走之○十二月陳制春夏不斷死¶
刑¶
　　書法(自莽書令犯法者論斬毋須時至漢章帝始/書詔毋以十一十二月報决於是而復有此)¶
　　(書陳主可謂能恤/刑矣特書予之)¶
○巴陵降陳¶
　(周巴陵城主尉遲憲降/陳獨孤盛將餘衆潜遁)¶
齊以王晞為侍郎不受¶
<pb:KR2o0020_WYG_046-41a>¶
　(齊主斬人於前問王晞曰是人應死不晞曰應死但/恨死不得其地耳臣聞刑人於市與衆棄之殿廷非)¶
　(行戮之所也齊主改容謝之欲以為侍郎苦辭不受/或勸之晞曰我少年以來閱要人多矣得志少時鮮)¶
　(不顚覆且吾性實踈緩不堪時務人主恩私何由可/保萬一披猖求退無地非不好作要官但思之爛熟)¶
　(耳胡氏曰王晞力辭要官而以易顛難保為戒則晞/之說演使速取國其心非為富貴直欲報顯祖之欲)¶
　(殺已而遷怒其/子耳不亦忮乎)集覽(要人要謂權要也要官尚書令/僕中書監令侍中侍郎給事中)¶
　(皆當時要官也忮乎/忮音寘說文狠也)正誤(非不好作要官今按集覽/因見綱目宋文帝元嘉三)¶
　(年所載故云北齊未必皆/同要之不必如此指言)¶
齊置屯田¶
<pb:KR2o0020_WYG_046-41b>¶
　(初齊境糴貴左丞蘇珍芝建議修石鼈等屯自是淮/南軍防足食平州刺史嵇曄建議開督亢陂置屯田)¶
　(歲收稻粟四十萬石北境周贍又於河南置懐/義等屯以給河南之費自是稍止轉輸之勞)集覽¶
　(石鼈地名也督亢陂在涿州范陽縣乃燕膏腴之地/有督亢地圖經戰國燕太子丹使荆軻獻圖謀刺秦)¶
　(王尋為秦城郡又注/詳見秦王政二十年)質實(一統志云石鼈城名在揚/州府寳應縣西八十里乃)¶
　(晉鄧艾所築隋初嘗置石鼈縣尋省入安宜縣督亢/陂在順天府涿州東南其地沃美秦求之燕燕太子)¶
　(丹使荆軻齎督亢地圖以/進即此今為督亢亭在焉)¶
(辛陳天嘉二年周高祖武帝邕保定/已元年齊世祖武成帝湛太寧元年)春正月周太師䕶¶
自加都督中外諸軍事¶
<pb:KR2o0020_WYG_046-42a>¶
　(又詔五府緫於天官事/無巨細皆先㫁後聞)¶
齊以王琳為揚州刺史¶
　(齊主使王琳出合肥召募更圖進取陳合州刺史裴/景徽請為鄉導齊主使琳與盧潜將兵赴之琳沉吟)¶
　(不决景徽恐事泄挺身奔齊齊主以/琳為驃騎開府揚州刺史鎮壽陽)¶
湘州降陳周師還¶
　(周湘州城主殷亮降陳侯瑱與賀若敦相持日久不/能制乃借船送敦等度江敦慮其詐報云必須我歸)¶
　(可去我百里之外瑱留船江岸引兵去之敦乃/自㧞北歸宇文䕶以敦失地無功除名為民)¶
二月周以韋孝寛為勲州刺史質實(一統志云勲州北/齊所置治玉璧城)¶
<pb:KR2o0020_WYG_046-42b>¶
(隋屬絳州遷治於汾水北改曰稷山縣以山為名唐/屬河中府宋金元俱屬絳州本朝因之屬平陽府)¶
　(周人以韋孝寛嘗立勲於玉璧乃置勲州於玉璧以/孝寛為刺史孝寛有恩信善用間諜齊之動静皆先)¶
　(知之有主帥以城降齊孝寛遣諜斬之齊境生胡數/為抄掠不可誅討孝寛欲築城於險要以制之遣開)¶
　(府姚岳監之岳以兵少不敢前孝寛曰此城距晉州/四百餘里築之十日可畢吾一日創手三日敵境始)¶
　(知晉州徵兵三日方集謀議之間自稽三日計其軍/行二日不到我之城隍辦矣乃築之齊人果至境上)¶
　(疑有大軍停留不進其夜孝寛使諸村縱/火齊人以為軍至收兵自固岳卒城而還)質實(一統/志云)¶
　(玉璧城名在平陽府稷山縣西南一十/二里乃西魏所築後周移高梁縣於此)¶
三月周制十二丁兵¶
<pb:KR2o0020_WYG_046-43a>¶
　(周改八丁兵為十二/丁兵率歲一月役)¶
夏四月朔日食○秋七月周更鑄錢¶
　(文曰布泉一當/五與五銖並行)集覽(布泉皆錢之别名周禮錢行之/曰布藏之曰泉索隐曰周景王)¶
　(鑄大錢布泉者言/貨流布於民間也)¶
　　書法(周自是錢幣凡三變是年一當五甲午五行/大布一當十己亥永通萬國一當千終綱目)¶
　　(錢幣更變之亟王莽之外莫如周者/矣莽十八年四變周十九年三變)¶
九月齊主演弑濟南王¶
　(齊主之誅楊燕也許以長廣王湛為太弟既而立太/子百年湛心不平齊主在晉陽湛守鄴散騎常侍高)¶
<pb:KR2o0020_WYG_046-43b>¶
　(元海典機宻齊主以斛律羡為領軍分湛權湛不聽/羡視事是時濟南閔悼王在鄴望氣者言鄴中有天)¶
　(子氣平秦王歸彦恐王復立勸齊主除之齊主使歸/彦至鄴徵濟南王湛内不自安問計於高元海元海)¶
　(曰有三䇿請殿下如梁孝王故事從數騎入晉陽見/太后主上請去兵權不干朝政此上䇿也不然表請)¶
　(青齊刺史沈靖自居此中䇿也更問下䇿曰發言即/恐族誅固逼之元海曰濟南世嫡主上奪之今集文)¶
　(武示以徵濟南之敕執斛律豐樂斬高歸彦尊立濟/南號令天下以順討逆此萬世一時也湛大悅然未)¶
　(能用林慮令潘子宻曉占候潜謂湛曰殿下當/為天下主湛乃送濟南主于晉陽齊主殺之)集覽¶
　(林慮注見漢靈/帝建寧二年)¶
冬十月朔日食○十一月齊主演殂弟長廣王湛立廢¶
<pb:KR2o0020_WYG_046-44a>¶
太子百年為樂陵王¶
　(齊主演出畋馬驚墜地絶肋婁太后視疾問濟南所/在者三齊主不對太后怒曰殺之邪不用吾言死其)¶
　(宜矣遂去不顧齊主乃徵湛立之又與書曰百年無/罪可以樂處置之勿效前人遂殂湛猶疑其詐使所)¶
　(親先詣殯所發視使者復命乃喜/馳赴晉陽即位立百年為樂陵王)¶
　　書法(湛之立孰立之演立之也演立之則百年亦/演廢之矣其以罪湛何百年竟殺則廢之者)¶
　　(湛志也綱目誅志故其以為樂陵王也/書廢而繫之湛其殺之也齊主斥書名)¶
周遣使如陳¶
　(周人許歸陳安成王頊使司㑹上士京兆杜杲/如陳陳主遣使報之并賂以黔中地及魯山郡)集覽¶
<pb:KR2o0020_WYG_046-44b>¶
　(司㑹上士禮天官司㑹有上士八人中士十/有六人注見前司㑹黔中注見周顯王七年)¶
十二月陳立鹽賦𣙜酤法¶
　(庶子虞荔中丞孔奐/以國用不足奏立之)集覽(庶子注見周/顯王八年)¶
(壬陳天嘉三年齊河清元年周保定/午二年○後梁世宗巋天保元年)春閏二月齊以高¶
歸彦為冀州刺史和士開為黄門侍郎¶
　(平秦王歸彦為肅宗所厚恃勢驕盈至是侍中高元/海等言其必為禍亂齊主亦尋其反覆之跡漸忌之)¶
　(以為冀州刺史勅令早發督將悉送拜辭而退莫敢/與語唯趙郡王叡與語久之齊主之為長廣王也和)¶
　(士開以善握槊弹琵琶有寵及即位累遷黄門侍郎/高元海及中丞畢義雲黄門郎高乾和皆疾之將言)¶
<pb:KR2o0020_WYG_046-45a>¶
　(其事士開乃奏元海等交納朋黨欲擅威福/乾和由是被踈義雲納賂得為兖州刺史)¶
陳遣兵討其江州刺史周廸于臨川¶
　(初陳主徵廸出鎮湓城不至豫章太守周敷獨先入/朝進號安西將軍給鼓吹女妓金帛還豫章廸不平)¶
　(陰與留異相結遣兵襲敷敷與單破之閩州刺史陳/寳應亦陰與異合虞荔弟寄流寓閩中荔思之成疾)¶
　(陳主為荔徵之寳應留不遣寄常從容諷以逆順寳/應輙引他語以亂之寳應嘗使人讀漢書卧而聽之)¶
　(至蒯通說韓信曰相君之背貴不可言蹶然起坐曰/可謂智士寄曰通一說殺三士何足言智豈若班彪)¶
　(王命識所歸乎寄知寶應不可諌恐禍及已乃著居/士服居東山寺陽稱足疾寳應使人燒其屋寄安卧)¶
　(不動親近將扶之出寄曰吾命有所懸避將安往縱/火者自救之陳主乃以吳明徹為江州刺史督黄法)¶
<pb:KR2o0020_WYG_046-45b>¶
　(&KR0612;周敷共/討周廸)集覽(班彪王命漢光武時班彪因避難從/隗囂著王命論以為漢德承堯有靈)¶
　(命之符王者興祚非詐力所致以感悟囂居士服所/謂山服也記玉藻篇居士錦帶注居士道藝處士也)¶
　　書法(書于臨川未受命也然則書討何廸與東陽/晉安共相連結既外敗梁師復内拒陳命是)¶
　　(欲自專一壑存三窟也使廸初/即降梁則綱目不書以討矣)¶
齊以盧潜為揚州刺史¶
　(王琳數欲南侵盧潜以為未可齊主許之琳由/是與潜有隙齊主徵琳赴鄴以潜為揚州刺史)¶
陳改鑄五銖錢¶
　(梁末喪亂鐵錢不行民間私用鵝眼/錢至是改鑄五銖錢一當鵝眼之十)¶
<pb:KR2o0020_WYG_046-46a>¶
　　書法(陳氏錢幣凡再/變詳壬午己亥)¶
後梁主&KR0683;殂太子巋立集覽(巋苦/軌反)¶
　(後梁主安於儉素不好酒色以封疆褊/隘邑居殘毁欎欎不得志疽發背而殂)¶
三月陳安成王頊自周歸于陳¶
　(周遣杜杲送頊南歸陳以為中書監陳主謂杲曰家/弟蒙禮遣實周朝之惠然魯山不返亦恐未能及此)¶
　(杲對曰安成長安一布衣耳而陳之介弟也其價豈/止一城而已哉本朝敦睦九族恕已及物上遵太祖)¶
　(遺㫖下思繼好之義是以遣之南歸今乃云以尋常/之土易骨肉之親非使臣之所敢聞也陳主甚慙曰)¶
　(前言戯之耳待杲有加頊妃栁氏及子叔寳猶/在穰城陳主復遣毛喜如周請之周人皆歸之)集覽¶
<pb:KR2o0020_WYG_046-46b>¶
　(魯山不返去年陳/以魯山郡賂周)¶
陳遣兵討其縉州刺史留異于東陽異奔晉安¶
　(異外示臣節恒懐兩端陳/遣侯安都討之至是敗走)¶
夏四月齊太后婁氏殂¶
　(齊主不改服服緋袍登三臺置酒作樂宫/女進白袍和士開請止樂齊主怒撾之)¶
齊青州言河水清¶
　(齊主遣使/祭之改元)¶
　　書法(漢桓之䇿書河水清矣延熹九年此其曰言/何謂也盖疑之之云耳而因以改元誣矣是)¶
<pb:KR2o0020_WYG_046-47a>¶
　　(故光武郡國甘露降則書言漢中元元年桓帝巴/郡黄龍則書言永康元年齊青州河水清則書言)¶
　　(是年皆疑/之之辭也)¶
周始命貴臣食邑¶
　(先是周之群臣受封爵者皆未/給租賦至是詔聽寄食他縣)¶
五月齊以斛律光為尚書令¶
　(光金之/子也)¶
秋齊冀州刺史高歸彦作亂伏誅¶
　(歸彦至冀州内不自安欲待齊主如晉陽乘虗入鄴/事覺齊主遣叚韶婁叡討之歸彦閉城拒守長史宇)¶
<pb:KR2o0020_WYG_046-47b>¶
　(文仲鸞等不從皆殺之齊主使尚書封子繪乘傳至/信都廵城諭以禍福吏民降者相繼既而城破獲歸)¶
　(彦送鄴并其子孫十五人皆棄市齊主知歸/彦前譛清河王岳以歸彦家百口賜岳家)¶
九月朔日食○冬十月陳詔省諸費用¶
　(詔以軍旅費廣百姓空虚凡供乘輿飲食衣服/及宫中調度悉從減削至於百司宜亦思省約)¶
十二月齊主殺其兄之子太原王紹德¶
　(齊主逼通昭信李后曰若不從當殺爾子后懼從之/既而有娠其子太原王紹德至閤不得見有怨言后)¶
　(大慙由是生女不舉齊主詬曰爾殺我女我何得不/殺爾兒對后以刀環築殺紹德后大哭齊主愈怒裸)¶
　(后撾之/遣為尼)集覽(不舉舉/育也)¶
<pb:KR2o0020_WYG_046-48a>¶
(癸陳天嘉四年周保定/未三年齊河清二年)春正月齊以高元海為兖州刺¶
史¶
　(齊主終日酣飲朝事專委高元海又以元海庸俗輕/之兖州刺史畢義雲作書與元海論時事給事中李)¶
　(孝貞得而奏之齊主由是踈元海以孝貞兼中書舍/人徵義雲還朝和士開復譛元海齊主以馬鞭箠元)¶
　(海責曰汝昔教我反以弟反兄不義/也以鄴城抗并州無智也出之兖州)¶
陳周廸衆潰奔晉安¶
　(廸至晉安陳寶應以兵資之留異亦遣子忠臣隨之/虞寄與寶應書曰自天厭梁德英雄互起陳氏夷凶)¶
　(翦亂海内樂推此乃天時非人力也且兵革以後民/皆厭亂其孰能棄墳墓捐妻子出萬死不顧之計從)¶
<pb:KR2o0020_WYG_046-48b>¶
　(將軍於白刃之間乎非我族類其心必異不愛其親/豈能及物留將軍身縻國爵子尚王姬猶且棄而弗)¶
　(顧危急之日豈能同憂共患不背將軍者乎至於師/老力屈懼誅利賞必有韓智晉陽之謀張陳井陘之)¶
　(勢北軍萬里逺闘鋒不可當將軍自戰其地人多顧/後衆寡不敵將帥不侔師出無名未知其利寳應大)¶
　(怒然以寄民/望優容之)集覽(韓智晉陽之謀戰國智伯率韓魏/之兵以圍趙决晉水以灌晉陽城)¶
　(智伯曰吾始知水之可以亡人國也後韓魏合謀反/滅智氏張陳井陘之勢張耳陳餘初為刎頸交後王)¶
　(離圍耳於鉅鹿餘不救耳走漢漢召餘俱擊楚餘曰/漢殺耳乃從於是漢遣耳擊破趙井陘斬餘泜水上)¶
　(自戰其地孫子兵法九地曰自戰其地者為散地杜/牧之解云士卒近家進無必死之心退有歸投之處)¶
周太師䕶殺梁公侯莫陳崇¶
<pb:KR2o0020_WYG_046-49a>¶
　(崇從周主如原州周主夜還長安人竊怪其故崇曰/不過晉公死耳或以告䕶䕶遣使將兵就第逼令自)¶
　(殺/)集覽(原州注見唐德/宗貞元三年)¶
二月周頒大律¶
　(周主命司憲大夫拓䟦廸造大律十五篇行之其制/罪一曰杖刑自十五至五十二曰鞕刑自六十至百)¶
　(三曰徒刑自一年至五年四曰流刑自二千五百里/至四千五百里五曰死刑磬絞斬梟裂凡二十五等)¶
三月朔日食○齊城軹闗集覽(軹闗注見晉穆/帝永和八年)¶
　(齊詔司空斛律光督歩騎二萬城/軹闗仍築長城二百里置十二戍)¶
　　書法(於是築城二百里則曷為不以長城書畧之/也秦始皇已築長城矣盖前後三千餘里今)¶
<pb:KR2o0020_WYG_046-49b>¶
　　(二百里其細/也故不書)¶
夏四月周主養老于太學¶
　(周主將視學以太傅燕國公于謹為三老仍賜以延/年杖遂幸太學謹入門周主迎拜謹答拜有司設席)¶
　(於中楹太師䕶設几謹升席南靣憑几而坐大司馬/豆盧寧正舄周主立於斧扆之前西靣有司進饌周)¶
　(主跪設醬豆袒割謹食畢周主跪受爵以酳有司徹/周主北靣立而訪道謹起立於席後對曰木受繩則)¶
　(正后從諌則聖明王虚心納諌以知得失天下乃安/又曰去食去兵信不可去願陛下守信勿失又曰有)¶
　(功必賞有罪必罰則為善者日進為惡者日止又曰/言行者立身之基願陛下三思而言九慮而行勿使)¶
　(有過天子之過如日月之食人莫不知願陛下慎之/周主再拜受言謹荅拜禮成而出胡氏曰憲老乞言)¶
<pb:KR2o0020_WYG_046-50a>¶
　(古先哲王成已致治之要道也然三代而後寥寥千/五百年行此禮者不越數君然亦好名慕古以聳一)¶
　(時觀聽而為之未有眞得進言之益者也嗚呼古/之善政若井田封建之類其遂不可行於世邪)集¶
　覽(中楹兩楹之間也記檀弓篇孔子夣坐奠於兩楹/之間注兩楹之間南靣鄉明人君聽治正坐處几)¶
　(案屬也人所凭坐所以安身故加諸老者少者不及/焉舄履也崔豹古今注以木置履下乾腊不畏沮濕)¶
　(故曰舄斧扆注見漢平帝元始五年酳音𦙍潄口也/以酒曰酳以水曰潄憲老乞言注見漢明帝永平二)¶
　(年養/老禮)¶
　　書法(自漢明帝首行此禮於是凡四君矣名實稱/者其惟明帝乎永平二年魏主髦漢後主景)¶
　　(耀元年魏主宏齊壬申年周主邕皆干其/名而已矣終綱目養老四舍是無書者矣)¶
<pb:KR2o0020_WYG_046-50b>¶
　　發明(養老乞言王者之事也周主行之綱目書之/亦予之乎曰事有似是而非者養老乞言固)¶
　　(為王者之事然八柄馭臣獨非王者之事乎四征/弗庭獨非王者之事乎王者之事固不可勝舉而)¶
　　(養老乞言亦其㴠養德性就將緝熙之一者也如/使軍國大權悉聽命於一人之手而薰陶漸染有)¶
　　(頼於鴻儒碩德之益亦何不可之有第恐威福下/移人君或擁虚器則執醬執爵徒為美觀而虚心)¶
　　(訪問亦秪為文具而已是果古人之意哉入綱目/以來有如漢顯宗之行養老禮固不多得至於魏)¶
　　(王曹髦亦且養老乞言于學綱目嘗於漢後主景/耀元年書之獨不思是時國柄制於司馬氏之手)¶
　　(凡軍國大政皆無所預獨以虚文之事聾瞽其君/今宇文氏自簒魏以來已歴三世逆䕶緫握大權)¶
　　(周主寄命其手凡所設施舉不由已獨有禮文之/事不為逆䕶所疑故周主安而行之耳不然則自)¶
<pb:KR2o0020_WYG_046-51a>¶
　　(紹統以來凡大政事大賞罰曾不經見而獨養老/一事大書於冊何哉于謹深識此意故其所言不)¶
　　(過從諌守信謹於言行等語而已其他君人大節/皆不之及此盖周主以此自晦而䕶亦以此愚其)¶
　　(君者也嗟夫養老乞言古人以之為盛典而後世/以之為美觀故曰事有似是而非者此類是也觀)¶
　　(綱目者要當/以是察之)¶
六月陳殺其司空侯安都¶
　(初安都鎭京口恃功驕横賓客千人部下將帥多不/遵法度檢問收攝輙奔歸安都陳主銜之安都弗之)¶
　(覺侍宴酒酣或箕踞傾倚嘗陪樂逰園褉飲謂陳主/曰何如作臨川王時陳主曰此雖天命抑亦明公之)¶
　(力宴訖啓借供帳水飾明日載妻妾入宴安都坐御/座賓客居群臣位陳主惡之舍人蔡景歴希㫖稱安)¶
<pb:KR2o0020_WYG_046-51b>¶
　(都謀反陳主慮其不受召故以為江州刺史安都過/建康陳主與宴又集其將帥㑹于朝堂於坐悉收之)¶
　(下詔暴其罪惡明日賜死初高祖與諸將宴杜僧明/周文育侯安都各稱功伐高祖曰卿等悉良將也而)¶
　(皆有所短杜公志大而識闇狎於下而驕於上周侯/交不擇人而推心過差侯郎傲誕而無厭輕佻而肆)¶
　(志並非全身之/道卒皆如其言)集覽(褉飲晉書禮志曰漢儀季春上/已官民皆褉於東流水上洗濯)¶
　(祓除去宿垢自魏以後但用三日不以上已也晉中/朝公卿以下至于庶人皆褉洛水之側因而引水流)¶
　(盃飲酒也又注見漢高皇后八年祓還供帳水飾供/具帷帳也供居用反水飾謂樂逰園内祓褉處水上)¶
　(之粧/飾)¶
　　發明(安都何以不書誅陳王私其扶立之功也及/其驕恣又不能戒飭以理乃掩而殺之是以)¶
<pb:KR2o0020_WYG_046-52a>¶
　　(書法/如此)¶
齊主殺其河南王孝瑜¶
　(齊侍中和士開有寵姦諂百端賞賜不可勝紀毎侍/左右言辭容止極諸鄙䙝無復君臣之禮嘗謂齊主)¶
　(曰自古帝王盡為灰土堯舜桀紂竟復何異陛下宜/及少壯極意為樂縱横行之一日取快可敵千年國)¶
　(事盡付大臣何慮不辦齊主大恱於是委趙彦深掌/官爵元文遥掌財用唐邕掌外兵白建掌騎兵馮子)¶
　(琮胡長粲掌東宫三四日一視朝書數字而已使士/開與胡后握槊河南康獻王孝瑜諌曰皇后天下之)¶
　(母豈可與臣下接手趙郡王叡及士開共譛孝瑜奢/僣山東唯聞有河南王不聞有陛下齊主酖殺之諸)¶
　(侯在宫中者莫敢舉聲唯/河間王孝琬大哭而出)¶
<pb:KR2o0020_WYG_046-52b>¶
　　發明(高湛得國垂及二載始書婁太后殂既著其/不能行喪禮之罪次書殺其兄子紹德復著)¶
　　(其亂倫濫殺之罪至此書殺河南王孝瑜又著其/荒淫拒諌之罪蓋湛在高洋時固嘗助桀為虐陷)¶
　　(永安王浚等於死地畧無矜憫之意宜乎得志之/日恣行無道而不顧也嗣是而後齊政日亂以至)¶
　　(於亡紛紛罪惡不可勝紀自古世濟凶/德未有如高氏之甚者於湛乎何誅)¶
秋九月陳廣州刺史歐陽頠卒以其子紇代之○周及¶
突厥侵齊¶
　(初周人欲與突厥連兵伐齊許納其女為后遣楊荐/及王慶往結之齊人懼亦遣使求昬於突厥木杆貪)¶
　(齊幣重欲執荐等送齊荐知之責木杆曰太祖昔與/可汗共敦鄰好悉以蠕蠕降衆付可汗使者以快可)¶
<pb:KR2o0020_WYG_046-53a>¶
　(汗之意如何今日&KR1096;欲背恩忘義獨不愧鬼神乎木/杆慘然良久曰君言是也吾意决矣周公卿請發十)¶
　(萬人擊齊柱國楊忠獨以為得萬騎足矣乃遣忠將/歩騎一萬與突厥伐齊達奚武將歩騎三萬自南道)¶
　(出㑹於晉陽忠拔齊二十餘城突厥以十萬騎㑹之/三道俱入時大雪平地數尺齊主自鄴倍道赴晉陽)¶
　(斛律光將歩騎三萬屯平陽周師及突厥逼晉陽齊/主欲走避之趙郡王叡河陽王孝琬叩馬諌齊主命)¶
　(六軍進止皆取叡節度而/使并州刺史叚韶總之)集覽(蠕蠕降衆蠕蠕即柔/然注見晉孝武帝太)¶
　(元十二年先柔然主鄧叔子降魏突厥來取之宇/文泰收叔子以下三千餘人付其使者盡殺之)¶
　　發明(春秋莫謹於華戎之辨故晉與白狄伐秦及/秦與白狄伐晉皆不殊之所以夷秦晉中國)¶
　　(惡其族類不分之罪也宇文立國聽命於夷今又/與突厥連兵是其志在利人土地而不知中國與)¶
<pb:KR2o0020_WYG_046-53b>¶
　　(夷狄不分人類與禽獸無别亦將淪胥為一無以/戒亂華之禍矣書周及突厥侵齊言及則猶有内)¶
　　(外之分不使之得與中國等此固綱目貴/華賤夷之意而非以是予周也嗚呼微矣)¶
冬十一月陳討周廸敗之遂進軍討陳寶應¶
　(周廸復越東興嶺為冦詔䕶軍章昭逹將兵討破之/廸潜竄山谷民相與匿之雖加誅戮無肯言者章昭)¶
　(逹進軍度嶺趣建安討陳寶應詔益/州刺史余孝頃督軍自東道㑹之)¶
　　書法(陳之討廸也書其江州刺史其討異也書其/縉州刺史寶應亦其閩州刺史也曷為削而)¶
　　(斥其名罪之也寶應夲與周留互為三窟陳氏得/國再世矣既不受其徵命又主逋逃是亂也故並)¶
　　(書以討而/獨斥名之)¶
<pb:KR2o0020_WYG_046-54a>¶
(甲陳天嘉五年周保定/申四年齊河清三年)春正月齊主及周師戰于晉陽¶
周師敗績¶
　(齊主登北城軍容甚整突厥咎周人曰爾言齊亂故/來伐之今何可當邪周人以歩卒為前鋒從西山下)¶
　(去城二里許諸將咸欲逆擊之叚韶曰歩卒力勢有/限今又積雪逆戰非便不如陳以待之彼勞我逸破)¶
　(之必矣既至齊悉其銳兵鼓譟而出突厥震駭引上/西山不肯戰周師大敗而還突厥還至長城馬死且)¶
　(盡截矟杖之以歸達奚武至平陽聞忠退亦還初周/人常懼齊兵西度毎至冬月守河椎氷及是齊嬖幸)¶
　(用事軍政漸紊反椎氷以備周兵之逼斛律光憂之/曰國家常有吞闗隴之志今日至此而唯翫聲色乎)¶
二月朔日食○三月齊頒律令制田賦¶
<pb:KR2o0020_WYG_046-54b>¶
　(初齊顯祖命刋定齊律久而不成决獄者罕依律文/相承謂之變法從事世祖即位思革其弊乃督脩者)¶
　(至是而成其刑名有五一曰死轘梟斬絞二曰流投/邊裔為兵三曰刑自五嵗至一歲四曰鞭自百至四)¶
　(十五曰杖自三十至十凡十五等其流内官及老小/閹癡并過失應贖者皆以絹代金是後為吏者始守)¶
　(法令又敕仕門子弟嘗講習之又令民十八受田輸/租調二十充兵六十免力役六十六還田免租調一)¶
　(夫受露田八十畆婦人四十畆奴婢依良人牛受六/十畆大率一夫一婦調絹一匹綿八兩墾租二石義)¶
　(租五斗奴婢凖良人之半牛調二尺墾租一/斗義租五升墾租送臺義租納郡以備水旱)集覽(流/内)¶
　(官注見唐𤣥宗開元十七年流外閹癡閹衣檢反不/明也癡不慧也露田杜佑通典注不栽樹者謂之露)¶
　(田/)正誤(閹癡今按閹平聲即閹宦之人/以其刑餘廢人故得罪許贖也)¶
<pb:KR2o0020_WYG_046-55a>¶
周初令百官執笏○夏六月白虹貫日齊主湛殺其兄¶
之子樂陵王百年¶
　(時白虹圍日再重又横貫而不逹赤星見齊主欲以/百年猒之百年常作數敕字教書者封奏之齊主怒)¶
　(使召百年百年知不免割帶玦留與其妃斛律氏而/入齊主遣左右亂捶之氣息將盡乃斬之棄諸池池)¶
　(水盡赤妃把玦哀號不食月餘亦卒玦/猶在手拳不可開其父光自擘之乃開)集覽(白虹貫/日注見)¶
　(漢哀帝元壽元年猒之猒與厭通益涉反當也割帶/玦玦半璧也玉佩如環而有缺割所帶之玦與其妃)¶
　(者義取/訣别也)¶
　　書法(齊主嘗殺兄之子矣止斥書主此其斥書名/何重罪湛也湛之位百年之位也廢之樂陵)¶
<pb:KR2o0020_WYG_046-55b>¶
　　(薄矣又殺之以應天變忍哉故從弑君例斥/名之終綱目書虹二漢靈帝光和二年是年)¶
　　發明(天之警告非一端人主皆以反躬修德為先/自厭禱之說既興而恐懼之意遂泯齊氏不)¶
　　(道白虹貫日反乃濫殺以應之綱目斥書其主之/名於殺兄子之上所以著其誣天罔人奪宗肆逆)¶
　　(濫及無辜之/罪為後戒也)¶
秋八月朔日食○九月周封李昞為唐公¶
　(以追録佐命元功/封昞虎之子也)¶
齊人歸宇文䕶之母于周¶
　(初周太祖之從賀㧞岳在闗中也遣人迎䕶於晉陽/䕶母閻氏及周主之姑皆留晉陽齊人以配中山宫)¶
<pb:KR2o0020_WYG_046-56a>¶
　(及䕶用事遣間使入齊求之莫知音息齊遣使者至/玉璧求通互市䕶使人與語韋孝寛亦為致書言之)¶
　(是時周人謀與突厥再伐齊齊主方懼許歸䕶母且/求通好先遣其姑歸令人為䕶母作書言䕶幼時數)¶
　(事䕶得書悲不自勝齊人復使其母與書邀䕶重報/往返再三時叚韶拒突厥軍於塞下齊主遣徐世榮)¶
　(乘傳問之韶以周人反覆本無信義䕶名為相其實/主也既為母請和不遣一介之使若據移書即送其)¶
　(母恐示之以弱不如且外許之待和親堅定遣之未/晚齊主不聽即遣之閻氏至周舉朝稱慶周主為之)¶
　(大赦毎四時伏臘帥諸親/戚行家人禮稱觴上壽)¶
　　書法(不書自齊歸于周何據元畧元彧此齊意也/予齊所以薄䕶也燕主德之母嘗陷秦矣及)¶
　　(其歸也書曰燕獻伎樂稱藩于秦秦以其母妻歸/之予燕也於是䕶不遣使而韋孝寛移書求之使)¶
<pb:KR2o0020_WYG_046-56b>¶
　　(叚韶之說得行則母之歸未可期矣書/曰齊歸宇文䕶之母于周薄䕶之辭也)¶
冬十月周太師䕶㑹突厥侵齊¶
　(突厥自幽州還留屯塞北更集諸部兵遣使告周欲/與共擊齊如前約宇文䕶新得其母未欲伐齊又恐)¶
　(負突厥約更生邊患不得已徵内外諸軍凡二十萬/人周主授䕶斧鉞親勞其軍䕶遣尉遲迥將前鋒趣)¶
　(洛陽權景宣趣懸/瓠楊&KR0710;出軹闗)集覽(&KR0710;匹/沼反)¶
　　書法(前書及突厥此其書㑹何譏也周不能自為/進退而聽於夷卑亦甚矣及平辭也㑹卑辭)¶
　　(也故其後楊&KR0710;實降而賤之書獲/䕶削太師而斥書宇文皆罪䕶也)¶
周廸誘陳南豫州刺史周敷殺之¶
<pb:KR2o0020_WYG_046-57a>¶
　(周廸復出東興陣宣城太守錢肅以城降之廸衆復/振周敷帥所部擊之廸紿敷言欲還朝乞挺身共盟)¶
　(敷許之方登/壇為廸所殺)質實(一統志云東興地名在廬州府無/為州東北五十里巢湖東南有石)¶
　(渠鑿山通水一名東闗口相傳夏禹所鑿/又名濡須塢其地高峻險狹實守扼之所)¶
　　書法(周廸何以不書陳癸未年書陳絶於陳也陳/初得國廸與寶應留異共相連結而已陳主)¶
　　(蒨立徵鎭湓城不至始遣討之既而廸衆潰奔晉/安猶未絶也於是誘殺陳刺史則與陳絶矣故不)¶
　　(書/陳)¶
十一月陳克晉安獲陳寶應留異誅之¶
　(陳寶應據建安晉安二郡水陸為柵以拒章昭逹昭/逹與戰不利因據上流伐木為筏施柏其上乘江漲)¶
<pb:KR2o0020_WYG_046-57b>¶
　(壊其水柵又攻其歩軍方㑹戰余孝頃自海道適至/并力乘之寶應大敗謂其子曰早從虞公計不至今)¶
　(日昭逹追擒之并留異送建康斬之陳主命昭逹禮/遣虞寄詣建康既見勞之曰管寧無恙以為衡陽王)¶
　(掌書/記)集覽(虞公計初虞寄依陳寶應諷以逆順寳應/不聼寄恐禍及遂居東山陽稱足疾管寧)¶
　(無恙管寧三國魏人以天下亂避難遼東魏武黄初/中華歆薦寧獨行君子文帝特召寧還郡今陳主以)¶
　(虞寄比之也史記聶政傳老母幸無恙注索隐曰爾/雅云恙憂也楚詞云還及吾君之無恙應劭風俗通)¶
　(云恙病也案易傳云恙齧蟲也善入人腹食人心上/古之時草居露宿多被此毒俗悉患之故人相見或)¶
　(通書相勞云無/恙乎恙非病也)正誤(虞公計今按寄又有前與寳/應書云云見陳天嘉四年)質¶
　實(一統志云建安三國吳之郡名治建安縣晉以後/因之隋廢郡以縣𨽻泉州唐初置建州後復改建)¶
<pb:KR2o0020_WYG_046-58a>¶
　(安郡五代時閩置鎭安軍節度南唐改永安軍宋改/建寧軍元置建寧路本朝改為建寧府屬福建道晉)¶
　(安晉之郡名治閩縣劉宋改晉平郡尋復故陳兼置/閩州隋改泉州尋改為建安郡唐初改為福州後改)¶
　(長樂郡唐末陞威武軍節度五代時王審知據此陞/長樂府尋改彰武軍宋陞福州府元為福州路本朝)¶
　(復為福州府/屬福建道)¶
齊擊周師敗之獲其少師楊&KR0710;十二月及宇文䕶戰于¶
洛陽大敗之¶
　(初楊&KR0710;為邵州刺史鎭捍東境二十餘年數與齊戰/未嘗不㨗由是輕之既出軹闗獨引兵深入又不設)¶
　(備齊太尉婁叡將兵奄至大破之&KR0710;遂降周人攻洛/陽不克宇文䕶命諸將塹斷河陽路遏齊救兵然後)¶
<pb:KR2o0020_WYG_046-58b>¶
　(同攻洛陽諸將以為齊兵必不敢出唯張斥堠而已/齊遣蘭陵王長恭及大將軍斛律光救洛陽未敢進)¶
　(齊主召并州刺史叚韶謂曰洛陽危急今欲遣王救/之突厥在北復須鎭禦如何對曰北虜侵邉事等疥)¶
　(癬今西隣闚逼乃腹心之病齊主乃遣韶督精騎一/千救洛陽齊主亦自晉陽赴之韶至洛陽與諸將觀)¶
　(周軍形埶至太和谷與周軍遇馳告諸營追集騎士/結陳以待之韶為左軍長恭為中軍光為右軍周人)¶
　(不意其至皆忷懼韶遥謂曰汝宇文䕶纔得其母遽/來為冦豈欲送死邪周人以歩兵上山逆戰韶且戰)¶
　(且却以誘之待其力弊然後下馬擊之周師大敗死/者甚衆在城下者亦解圍遁去委棄資械彌滿川澤)¶
　(唯齊公憲逹奚武王雄在後拒戰雄馳馬衝斛律光/陳光退走雄追之按矟不及光者丈餘欲生擒之光)¶
　(惟餘一矢射雄中額雄走至營而卒軍中益懼齊公/憲拊循督勵衆心小安至夜收軍憲欲待明更戰武)¶
<pb:KR2o0020_WYG_046-59a>¶
　(曰洛陽軍散人情震駭若不因夜速還明日欲歸不/得矣乃還齊以韶為太宰光為太尉長恭為尚書令)¶
　(楊忠引兵應接突厥軍糧不給忠乃招誘稽胡酋長/咸在坐詐使王傑勒兵鳴皷而至曰大冢宰已平洛)¶
　(陽欲與突厥共討稽胡之不服者坐者皆懼忠慰諭/而遣之於是諸胡相帥饋輸軍糧塡積屬周師罷歸)¶
　(忠亦還䕶本無將畧是/行又非本心故無功)集覽(稽胡注見梁武帝中/大通三年歩落稽)質¶
　實(一統志云邵州後周所置治垣縣隋改為邵原郡/唐初復為邵州後罷之故址在平陽府絳州東南)¶
　(二百三/十里)¶
　　發明(前書齊人歸宇文䕶之母于周未聞周人有/請于齊也次書周䕶㑹突厥侵齊未聞齊人)¶
　　(得罪于周也至是書齊及䕶戰于洛陽大敗之未/聞䕶有全師制勝之䇿也夫師直為壯曲為老䕶)¶
<pb:KR2o0020_WYG_046-59b>¶
　　(身都將相手握大權不幸有母淪陷異境不能遣/一介行李&KR0548;請于齊乃遣間使求之幸而齊人無)¶
　　(謀即遣歸國䕶曽不思報齊之徳遽與突厥連兵/擊之此何義哉借使虜嘗有約豈不能告之以實)¶
　　(厚其禮而謝之彼亦安能遽為邉患耶觀叚韶折/䕶之語周人無以荅之此其曲直曉然可知綱目)¶
　　(比而書之則䕶負恩不義兵出無名率夷狄以戕/中國輕用武以喪師徒其罪皆著見於書法之間)¶
　　(矣可勝/誅哉)¶
齊山東大水¶
　(饑死者不/可勝計)¶
周滅宕昌置宕州集覽(宕昌注見宋文/帝元嘉元年)¶
<pb:KR2o0020_WYG_046-60a>¶
　(宕昌王梁彌定屢冦周邊/周討滅之以其地置宕州)¶
(乙陳天嘉六年周保定五/酉年齊後主緯天統元年)考異(按齊世祖是年四月傳/位於緯此當分注齊河)¶
(清四年後主/緯天統元年)春二月周遣使如突厥逆女○夏四月陳¶
侍中安成王頊免¶
　(頊以帝弟之重勢傾朝野直兵鮑僧叡恃頊勢為不/法御史中丞徐陵為奏彈之從南臺官屬引奏案而)¶
　(入陳主為歛容正坐陵進讀奏版時頊侍殿上流汗/失色陵遣殿中御史引頊下殿陳主為之免頊侍申)¶
　(朝廷/肅然)¶
彗星見○齊主湛傳位於太子緯自稱太上皇帝以祖¶
<pb:KR2o0020_WYG_046-60b>¶
珽為秘書監¶
　(珽有文無行嘗為高祖功曹因宴失金叵羅於珽髻/上得之又坐詐盜官粟鞭配甲坊又嘗坐贓當絞除)¶
　(名顯祖愛其才復令直中書省齊主為長廣王珽言/殿下有非常骨法及即位擢拜中書侍郎遷散騎常)¶
　(侍與和士開共為姦諂珽私說士開曰君之寵幸振/古無比宫車一日晚駕欲何以克終士開因從問計)¶
　(珽曰宜說主上云文襄文宣孝昭之子俱不得立今/宜令皇太子早踐大位以定君臣之分若事成中宫)¶
　(少主必皆德君此萬全計也請君微說主上令粗解/珽當自外上表論之士開許諾㑹彗星見太史奏云)¶
　(除舊布新之象珽於是上書言陛下雖為天子未為/極貴宜傳位東宫且以上應天道齊主從之傳位于)¶
　(緯以太子妃斛律氏為后於是羣公上尊號為太上/皇帝軍國大事咸以聞使侍郎馮子琮左丞胡長粲)¶
<pb:KR2o0020_WYG_046-61a>¶
　(輔導少主珽拜秘/書監大被親寵)集覽(彗星見史記天官書注正義/曰天彗者一名掃星本類星)¶
　(末類彗小者數寸長長或竟天而體無光假日之光/故夕見則東指晨見則西指若日南北則隨日光而)¶
　(指光芒所及為災變見則兵起除舊布新彗所指之/處弱也又注詳見周顯王八年金叵羅史炤通鑑釋)¶
　(文曰叵普火反叵羅飲器也以金為之甲坊軍器監/掌繕甲弩以時輸武庫總署二一曰弩署一曰甲坊)¶
　　書法(白虹貫日則殺百年以厭之彗星示變則傳/位太子以禳之齊之所以應天者如此綱目)¶
　　(比而書之貶義自見矣然緯/立而齊亡則天變誠不誣也)¶
　　發明(書齊主湛傳位於彗見之下祖珽為秘書監/之上則知齊國此舉惑於珽之邪說欲以是)¶
　　(而塞天變明矣夫星文示戒人君當側身修行改/紀其政庶可感動天心返妖致祥烏有傳位于子)¶
<pb:KR2o0020_WYG_046-61b>¶
　　(而可以上應天道耶/書之于冊矯誣可知)¶
秋七月朔日食○陳遣兵擊周廸殺之考異(按天嘉三/年四年兩)¶
(書陳討周廸此當書/討書誅誤書擊書殺)¶
　　書法(廸與陳留皆書討矣二子書誅廸則曷為書/殺廸梁之内史也綱目於此有權衡矣據二)¶
　　(子皆陳/所命也)¶
○冬十月周殺其中州刺史賀若敦¶
　(周以函谷闗城為通洛防以賀若敦為中州刺史鎮/之敦恃才負氣以湘州之役全軍而返謂宜受賞翻)¶
　(得除名對臺使出怨言宇文䕶怒徵還逼令自殺臨/死謂其子弼曰吾志平江南今而不果汝必成吾志)¶
<pb:KR2o0020_WYG_046-62a>¶
　(吾以舌死汝不可不思因/引錐刺弼舌出血以誡之)集覽(函谷闗文頴曰秦東/闗也在𢎞農縣外衡)¶
　(山嶺下顔師古曰陜西桃林縣南十二里有洪溜澗/水即古函谷闗也其水北流入河西岸猶有舊闗遺)¶
　(跡西征記云道形如函也山原壁立數十仞谷中僅/容一車案今陜州靈寶縣南十里秦函谷闗也漢武)¶
　(元鼎三年徙函谷闗於新安縣東一里/案新安屬河南在靈寶東三百餘里)正誤(通洛防/今按北)¶
　(史周武帝保定五年改故函谷闗/城為通洛防在洛州新安縣東)質實(一統志云函/谷闗有二一)¶
　(在河南府靈寶縣南一十里老耼西度田文東出皆/此闗左右有望氣鷄鳴二臺遺址此舊闗也一在河)¶
　(南府新安縣東二里項羽坑秦降卒處漢樓船將軍/楊僕有大功耻為闗外人上書乞以家財東徙闗武)¶
　(帝為移於此此新闗也中州後周所置治東垣縣後/省州置新安郡隋復改東垣為新安縣屬榖州後省)¶
<pb:KR2o0020_WYG_046-62b>¶
　(州以縣屬河南郡唐初屬洛州後屬河南府/宋及金元俱仍舊本朝因之仍屬河南府)¶
(丙陳天康元年周天和/戌元年齊天綂二年)春正月日食○夏四月陳以孔¶
奐為太子詹事¶
　(陳主不豫臺閣衆事並令僕射到仲舉尚書孔奐共/决之疾篤奐仲舉與司空尚書令揚州刺史安成王)¶
　(頊尚書袁樞舍人劉師知入侍醫藥陳主以太子伯/宗柔弱謂頊曰吾欲遵太伯之事頊拜泣固辭陳主)¶
　(又謂仲舉奐等曰今三方鼎峙四海事重宜須長君/卿等宜遵此意孔奐流涕對曰皇太子聖徳日躋安)¶
　(成王足為周旦若有廢立之心臣誠不敢奉詔陳主/曰古之遺直復見於卿乃以奐為太子詹事司馬公)¶
　(曰孔奐處腹心之重任决社稷之大計茍以世祖之/言為不誠則當面辨廷争以絶覬覦以為誠邪則當)¶
<pb:KR2o0020_WYG_046-63a>¶
　(請下詔書宣告中外若謂太子嫡嗣不可動揺欲保/輔而安全之則當盡忠竭節以死繼之奈何於君之)¶
　(存則逆探其情而求合及其既没則權臣移國而不/能救嗣主失位而不能死斯乃姦䛕之尤者而世祖)¶
　(謂之遺直以託六/尺之孤豈不悖哉)集覽(足為周旦周公旦周武王弟/也武王崩成王立而少周公)¶
　(攝政七年而反政古之遺直春秋傳昭十四年仲尼/曰叔向古之遺直也注言叔向之直有古人遺風)¶
陳主蒨殂太子伯宗立¶
　(陳主起自艱難知民疾苦性明察儉約毎夜刺閨取/外事分判者前後相續敕傳更籖於殿中者必投籖)¶
　(於階石之上令鎗然有/聲曰吾雖眠亦令驚覺)集覽(傳更籖傳遞籖籌/也五更傳五籖)正誤¶
　(刺閨今按刺閨疑宫中職名猶刺史刺姦之刺檢察/閨闥者也胡三省註就閨中刺取外事故曰刺閨未)¶
<pb:KR2o0020_WYG_046-63b>¶
　(詳孰/是)¶
五月陳以安成王頊為司徒録尚書事徐陵為吏部尚¶
書¶
　(陵以梁末以來選授多濫乃為書示衆曰永定之時/聖朝草創白銀難得黄札易營致令員外常侍路上)¶
　(比肩諮議參軍市中無數今衣冠禮樂日富/年華何可猶作舊意非理望也衆咸服之)集覽(黄/札)¶
　(札薄木板也用以書詔宋明帝時以/軍功除官者衆板不能供始用黄紙)¶
　　書法(書徐陵何善其職也陳世書以為/吏部尚書二徐陵孔奐皆其人也)¶
秋八月周信州蠻反討平之考異(蠻夷當書擊誤作討/後年周梁州獠叛討)¶
<pb:KR2o0020_WYG_046-64a>¶
(平之/亦同)¶
　(周信州蠻冉令賢等據巴峽反黨與連結二千餘里/前後討之不克詔開府陸騰督王亮司馬裔討之令)¶
　(賢於江南據險要置十城遠結涔陽蠻為聲援自帥/精卒固守水邏城諸將皆欲先取水邏騰曰令賢内)¶
　(恃水邏之固外託涔陽之援資糧充實器械精新以/我懸軍攻其嚴壘脫一戰不克更成其氣不如頓軍)¶
　(湯口先取江南剪其羽毛然後進軍水邏此制勝之/術也乃遣王亮帥衆㧞其八城遂間募驍勇進攻水)¶
　(邏令賢兄子龍真據水邏旁石勝城騰宻誘降之水/邏衆潰令賢走追斬之信州舊治白帝騰徙之於八)¶
　(陣灘北以司馬/裔為信州刺史)集覽(涔陽地名在郢中今澧州/也又名澧陽涔鉏簮反)質實¶
　(一統志云信州梁初所置治白帝城隋改為巴東郡/唐復為信州尋改䕫州治奉節縣天寶初改雲安郡)¶
<pb:KR2o0020_WYG_046-64b>¶
　(乾元初復為䕫州五代時後唐置寧江軍節度宋/仍為䕫州元改夔州路本朝改䕫州府屬四川道)¶
周萬榮郡民作亂討平之¶
　(周小吏部辛昻奉使梁益且為陸騰督軍糧時臨信/楚合等州民多從亂昻諭以禍福赴者如歸乃令老)¶
　(弱負糧壯夫拒戰咸樂為用及還㑹巴州萬榮郡民/反攻圍郡城昻謂其徒曰凶狡猖狂若待上聞孤城)¶
　(必陷茍利百姓專之可也募兵得三千倍道兼行出/其不意直趣賊壘賊以為大軍至望風瓦解周以為)¶
　(渠州/刺史)¶
冬十二月齊主湛殺其河間王孝琬¶
　(孝琬怨執政為草人而射之和士開祖珽譛之曰草/人以擬聖躬也齊上皇頗惑之㑹孝琬得佛牙置第)¶
<pb:KR2o0020_WYG_046-65a>¶
　(内夜有光上皇聞之使搜之得鎭庫/矟幡數百以為反具撾之折脛而死)¶
　　書法(齊主自稱上皇矣復書齊主何綱目以列國/書陳齊固不可以上皇稱之也然則曷為名)¶
　　(之書湛所以/别於緯也)¶
齊始用士人為縣令¶
　(魏末以來縣令多用厮役由是士流耻為之齊僕射/元文遥以為縣令治民之本遂請革選宻擇貴逰子)¶
　(弟發敕用之悉召集神武門令趙郡王叡宣/㫖慰諭而遣之齊之士人為縣令自此始)¶
　　書法(縣令理人之本也綱目毎謹書之是故始用/士人為縣令書是年舉堪為縣令書唐貞觀)¶
　　(二年引見京畿縣令書開元元年召新除縣令試/理人䇿書四年敕舉縣令書九年頒令長新戒書)¶
<pb:KR2o0020_WYG_046-65b>¶
　　(二十四年制舉令/録法書乙卯年周)¶
　　發明(縣令吏民之表而齊用厮役為之謬可知矣/書始用士人非美之也正所以見其前此未)¶
　　(嘗用士/人爾)¶
(丁陣主伯宗光大元年周/亥天和二年齊天統三年)集覽(陳主伯宗/臨海王也)春正月朔日¶
食○二月陳安成王頊殺中書舍人劉師知又殺僕射¶
到仲舉¶
　(初陳高祖為梁相用劉師知為中書舍人師知渉學/工文練習儀體歴世祖朝委任甚重與安成王頊到)¶
　(仲舉同受遺詔輔政師知仲舉恒居禁中參决衆事/頊與左右三百人入居尚書省師知見頊為朝野所)¶
<pb:KR2o0020_WYG_046-66a>¶
　(属忌之與左丞王暹等謀出頊於外東宫舍人殷不/佞素以名節自任馳詣相府矯敕謂頊曰今四方無)¶
　(事王可遷東府經理州務中記室毛喜馳語頊曰此/必非太后意須更聞奏無使姦人得肆其謀出外即)¶
　(受制於人譬如曹爽願作富家翁其可得邪領軍將/軍吳明徹亦賛之頊乃稱疾召師知與語使喜入言)¶
　(於太后太后曰伯宗幼弱政事並委二郎此非我意/陳主亦曰此自師知等所為朕不知也喜以報頊頊)¶
　(因囚師知入見太后以師知付廷尉賜死以仲舉為/光禄大夫暹亦被誅不佞不害之弟也少有孝行頊)¶
　(雅重之免官而已自是國政盡歸於頊右衛將軍韓/子高與仲舉通謀未發仲舉既廢心不自安子高亦)¶
　(自危求出頊召文武議立皇太子仲舉子高入皆執/之下獄賜死以始興王伯茂為中衛大將軍師知子)¶
　(高之謀伯茂預之頊恐/其扇動中外使居禁中)集覽(願作富家翁三國魏主/曹芳謁高平陵曹爽與)¶
<pb:KR2o0020_WYG_046-66b>¶
　(群弟皆從司馬懿閉城門不内桓範勸爽挾天子以/令天下爽乃投刀於地曰我亦不失作富家翁遂奉)¶
　(駕還宫/被殺)¶
　　書法(書殺多矣未有書又殺/者書又殺何甚頊也)¶
夏四月陳湘州刺史華皎叛附于周考異(提要漏/叛字)¶
　(皎聞韓子高死内不自安繕甲聚徒撫循所部遣使/潜引周兵又自歸於梁陳安成王頊遣吳明徹等襲)¶
　(之梁主亦上書言狀周人議出師應之司㑹崔猷曰/前歲東征死傷過半比雖循撫瘡痍未復今陳氏保)¶
　(境息民共敦鄰好豈可利其土地納其叛臣違盟約/之信興無名之師乎宇文䕶不從遣襄州緫管衛公)¶
　(直等將/兵助之)¶
<pb:KR2o0020_WYG_046-67a>¶
閏六月齊左丞相咸陽王斛律金卒¶
　(金門中一皇后二太子妃三公主毎朝見常聽乘歩/挽車至階或以羊車迎之然金不以為喜嘗謂其子)¶
　(大將軍光曰我雖不讀書聞古來外戚鮮有能保/其族者我家直以勲勞致富貴何必藉女寵也)¶
秋八月齊以東平王儼為司徒¶
　(儼齊主之弟也有寵於上皇及胡后為司徒領御史/中丞魏故事中丞出與皇太子分路王公皆遥駐車)¶
　(去牛頓軛於地以待其過少遲則前驅以赤棒棒之/自還鄴後此儀廢絶上皇欲尊寵儼命一遵舊制儼)¶
　(恒在宫中坐含光殿視事諸父皆拜之器玩服飾皆/與齊主同儼性剛决嘗言於上皇曰尊兄懦何能帥)¶
　(左右上皇毎稱其才有廢立/意胡后亦勸之既而中止)¶
<pb:KR2o0020_WYG_046-67b>¶
九月周人梁人㑹華皎侵陳敗績陳遂襲周沔州執其¶
刺史裴寛¶
　(梁以華皎為司空遣其柱國王操將兵二萬㑹之周/衛公直緫水陸軍與皎俱下與吳明徹戰于沌口明)¶
　(徹募軍中小艦令先出當西軍大艦受其拍西軍諸/艦發拍皆盡然後以大艦拍之西軍大敗皎直皆奔)¶
　(江陵周與陳既交惡周沔州刺史裴寛白襄州緫管/請益戍兵未至程靈洗舟師奄至城下攻之三十餘)¶
　(日陳人登城寛猶帥衆執/短兵拒戰又二日乃擒之)集覽(交惡左傳周鄭交惡/注惡如字兩相疾惡)¶
　(也/)¶
　　書法(華皎書叛矣而周梁助之書曰㑹醜之也/故王操以柱國衛公直以緫管皆貶稱人)¶
<pb:KR2o0020_WYG_046-68a>¶
齊山東饑○冬十一月朔日食○齊流祖珽于光州¶
　(珽與黄門侍郎劉逖友善珽欲求宰相乃䟽僕射趙/彦深元文遥及和士開罪狀令逖奏之逖不敢通彦)¶
　(深等聞之先詣上皇自陳上皇大怒執珽詰之珽因/陳士開等朋黨弄權賣官鬻獄事上皇曰爾乃謗我)¶
　(鞭配甲坊尋徙光州桎梏置地牢中夜/以蕪菁子為燭眼為所熏由是失明)集覽(蕪菁本/草注北)¶
　(人又名蔓菁根葉及子乃是菘類詩采菲注陸機曰/葑蕪菁幽州人或謂之芥方言蘴蕘蕪菁也陳楚謂)¶
　(之蘴齊魯謂之蕘闗西謂/之蕪菁趙郡謂之大芥)¶
(戊陳光大二年周天和/子三年齊天統四年)春三月周納后阿史那氏考異¶
(按尊立例曰立后曰立皇后某氏非正統去皇號據梁/大同元年書魏立后乙弗氏則此當書周立后阿史那)¶
<pb:KR2o0020_WYG_046-68b>¶
(氏/)¶
　(突厥木杆可汗更許齊昬留周使數年不返㑹大雷/風壊其穹廬旬日不止木杆懼以為天譴即備禮送)¶
　(其女於周周主/行親迎之禮)集覽(親迎昬禮壻家設位于室中女/家設次于外初昬壻盛服主人)¶
　(告于祠堂醮其子而命之迎壻出乘馬至女家俟于/次女家主人告于祠堂遂醮其女而命之主人出迎)¶
　(壻入奠鴈姆奉女出登車壻乘馬先婦車至其家導/婦以入而行禮朱文公曰親迎之禮恐從伊川之說)¶
　(為是近則迎於其國逺則迎於其館又曰今妻家逺/要行禮一則令妻家就近處設一館却就彼迎歸行)¶
　(禮一則妻家出至一處壻/即就彼迎歸至其家成禮)¶
　　書法(魏立后郁久閭氏書柔然女譏也此突厥女/也不書突厥女何夷周於突厥也故從其恒)¶
<pb:KR2o0020_WYG_046-69a>¶
　　(辭自乙酉書遣使逆女於是四年/矣始書納后周卑甚矣䕶之失也)¶
　　發明(納柔然女則揭而書之納突厥女何以不書/宇文至是亦胥為夷矣故特書納后阿史那)¶
　　(氏若中國然者所以著其族類不分之罪而狄之/也或曰前已書如突厥逆女故此從可知爾曰春)¶
　　(秋宣元年書公子遂如齊逆女即書遂以夫人婦/姜至自齊前書如齊後書至自齊誠以婚姻人道)¶
　　(之始所以兩揭其國書之豈厭於繁/文哉知此則知綱目書法之意矣)¶
周太傅燕公于謹卒¶
　(謹勲高位重而事上益㳟盡忠補益特/被親信教訓諸子務存静退卒諡曰文)¶
陳攻梁江陵不克¶
<pb:KR2o0020_WYG_046-69b>¶
　(陳吳明徹乘勝進攻江陵引水灌之梁主出頓紀南/以避之周緫管高琳與梁王操守江陵盡夜拒戰十)¶
　(旬擊明徹敗之明徹退/保公安梁主乃得還)集覽(紀南杜預曰楚國今南/郡江陵縣北紀南城也)¶
　(括地志云荆州江陵縣北五十里有/紀南故城古郢都也又謂之南郢)質實(一統志云/紀南城名)¶
　(在荆州府城北一十里史記注楚都於郢今江陵縣/北紀南城是至平王更城郢在江陵東北故郢城是)¶
　(荆州記昭王十年吳通漳水灌紀南入赤湖/進灌郢城遂破楚則郢與紀南為二城云)¶
　　發明(梁蕞爾之地僅足以少延不泯之祀陳既覆/其宗國今又無故攻之此何義哉特書不克)¶
　　(蓋貶/之也)¶
夏四月齊以和士開為僕射¶
<pb:KR2o0020_WYG_046-70a>¶
　(齊僕射徐之才善醫上皇有疾之才療之既愈中書/監和士開欲得次遷乃出之才為兖州刺史而代之)¶
秋七月周隨公楊忠卒¶
　(忠子堅為小宫伯宇文䕶欲引以為腹心忠曰兩姑/之間難為婦汝其勿往堅乃辭之至是忠卒堅襲爵)¶
冬十一月朔日食¶
　　書法(自辛巳至此歲歲日食而一歲再食者三凡/八年合十一食入綱目以來日食之數未有)¶
　　(如此數/年者矣)¶
○陳安成王頊廢其主伯宗為臨海王而殺始興王伯¶
茂¶
<pb:KR2o0020_WYG_046-70b>¶
　(始興王伯茂以安成王頊專政不平肆惡言頊遂以/太后令誣陳主云與劉師知華皎等通謀廢為臨海)¶
　(王以安成王入纂又下令黜伯茂/為温麻侯寘諸别館使盜殺之)質實(一統志云温/麻晉之縣名)¶
　(屬晉安郡初武帝以温麻船屯此因以置縣隋省入/閩縣唐初復置移於連江之北改名連江縣宋元仍)¶
　(舊本朝因之/改屬福州府)¶
齊主湛殂¶
　(齊上皇疾作驛追徐之才未至疾亟以後事屬和士/開握其手曰勿負我遂殂士開秘喪三日不發黄門)¶
　(侍郎馮子琮問其故士開曰至尊年少恐王公有貳/心者欲盡追集然後議之士開素忌太尉趙郡王叡)¶
　(及領軍婁定逺子琮恐其矯遺詔出叡於外奪定逺/禁兵乃說之曰群臣富貴者皆至尊父子之恩但令)¶
<pb:KR2o0020_WYG_046-71a>¶
　(在内貴臣一無改易王公必無異志且升遐之事行/路皆傳久而不舉恐有他變士開乃發喪世祖驕奢)¶
　(滛泆役繁賦/重吏民苦之)集覽(升遐記曲禮告喪曰天王登假鄭/𤣥曰登上假已也上已者若&KR0726;去)¶
　(云耳假音遐離騷經逺逰曰載營魄而登霞兮掩浮/雲而上征注霞與遐同晦庵辨證云登霞之霞本遐)¶
　(之借用猶曰適逺云爾曲禮告喪之辭乃又借以為/死之美稱莊子作登假蓋亦此例但騷經此篇注者)¶
　(遂解為赤黄之氣釋莊音者又讀/假為格而訓至焉則其誤愈逺矣)¶
周梁州獠叛討平之考異(討當/作擊)¶
　(周梁州恒稜獠叛緫管長史趙文表討之諸將欲四/靣進攻文表曰如此則獠無生路必盡死以拒我未)¶
　(易可克今吾示以威恩為惡者誅之從善者撫之善/惡既分破之易矣遂以此意遍令軍中恒稜聞之猶)¶
<pb:KR2o0020_WYG_046-71b>¶
　(豫未决文表軍已至其境獠中先有二路一平一險/有獠帥數人來見請為鄉導文表曰此路寛平不須)¶
　(為導卿但慰諭子弟使來降也既遣之乃謂諸將曰/獠帥謂吾從寛路而進必設伏以邀我當更出其不)¶
　(意乃引兵自險路入乘高而望果有伏兵獠既失計/争帥衆來降文表皆慰撫之乃徵其租稅無敢違者)¶
　(周以文表為/&KR0382;州刺史)集覽(恒稜縣名屬梁州獠音竹/絞反又音老戎夷别名也)¶
(已陳高宗宣帝頊太建元年/丑周天和四年齊天統五年)春正月陳主頊立○二月¶
齊徙東平王儼為琅邪王○齊殺其太尉趙郡王叡¶
　(初和士開為世祖所親狎出入卧内遂得幸於胡后/及世祖殂齊主深委任之威權益盛與婁定逺等俱)¶
　(用事時號八貴太尉趙郡王叡與定逺元文遥等皆/言於齊主請出士開㑹胡太后觴朝貴於前殿叡靣)¶
<pb:KR2o0020_WYG_046-72a>¶
　(數士開受納貨賂穢亂宫掖之罪太后曰王欲欺孤/寡邪且飲酒勿多言叡等詞色愈厲儀同三司安吐)¶
　(根曰不出士開朝野不定太后不可叡等投冠於地/拂衣而起明日復詣雲龍門令文遥入奏太后及齊)¶
　(主召問士開對曰陛下諒闇始爾大臣皆有覬覦今/若出臣正是自翦羽翼宜謂叡等云文遥與臣俱受)¶
　(先帝任用可並用為州且令出納待過山陵然後遣/之齊主及太后乃以士開為兖州刺史葬畢太后欲)¶
　(留士開過百日叡不許有中人宻謂叡曰太后意既/如此殿下何宜苦違叡曰吾受委不輕今嗣主幼冲)¶
　(豈可使邪臣在側不守之以死何靣戴天遂更見太/后苦言之太后令酌酒賜叡叡正色曰今論國家大)¶
　(事非為巵酒言訖遽出士開載美女珠簾詣婁定逺/獻之定逺喜謂曰欲還入不士開曰不願更入但乞)¶
　(王保䕶長為大州足矣定逺信之送至門士開曰今/當逺出願得一辭覲二宫定逺許之士開由是得見)¶
<pb:KR2o0020_WYG_046-72b>¶
　(太后及齊主進說曰先帝一旦登遐臣媿不能自死/觀朝貴意勢欲以陛下為乾明臣出之後必有大變)¶
　(臣何靣目見先帝於地下因慟哭齊主太后皆泣問/計士開曰臣已得入復何所慮正須數行詔書耳於)¶
　(是詔出定逺為青州刺史責趙郡王叡以不臣之罪/旦日叡將復入諌妻子咸止之叡曰社稷事重吾寧)¶
　(死事先皇不忍見朝廷顛沛至殿門又有人謂曰入/恐有變叡曰吾上不負天死亦無恨入見太后論執)¶
　(彌固出至永巷遇兵執送華林園拉殺之叡清正自/守朝野寃惜之復以士開為僕射定逺歸士開所遺)¶
　(加以餘/珍賂之)集覽(乾明廢帝殷年號即陳文帝天嘉/元年也是年八月廢為濟南王)¶
　　書法(綱目惡淫刑於宋子業齊寳卷高洋高緯陳/叔寳五君所殺必斥書主高緯斥主以殺者)¶
　　(五此其獨書齊何罪有分/也叡之死和士開為之)¶
<pb:KR2o0020_WYG_046-73a>¶
　　發明(胡后欲留和士開而叡力争由是遇禍然則/何不以胡后殺之為文齊主年少惑於士開)¶
　　(之言預聞其事故掲國以書者見/君與國母及用事大臣共之也)¶
夏四月齊以高阿那肱為尚書令韓長鸞為領軍陸令¶
萱為女侍中穆提婆為侍中祖珽為秘書監¶
　(齊主年少多嬖寵武衛將軍高阿那肱素以諂佞為/世主所厚多令在東宫侍齊主由是有寵累遷并省)¶
　(尚書令封淮隂王都督韓長鸞亦以嘗衛東宫累遷/侍中領軍總知内省機宻宫婢陸令萱者坐其夫駱)¶
　(超謀叛配掖庭子提婆亦没為奴齊主之在襁褓令/萱養之令萱巧黠善取媚有寵於胡太后和士開阿)¶
　(那肱皆為之養子齊主以令萱為女侍中令萱引提/婆入侍齊主朝夕戯狎累遷開府儀同三司斛律后)¶
<pb:KR2o0020_WYG_046-73b>¶
　(之從婢穆舍利有寵於齊主令萱乃為之養母因令/提婆冒姓穆氏然士開用事最久諸幸臣皆依附之)¶
　(齊主思祖珽復以為海州刺史珽乃遺陸媪弟儀同/悉逹書曰趙彦深心腹陰沈欲行伊霍事儀同姊弟)¶
　(豈得平安何不早用智士邪士開亦以珽有膽畧欲/引為謀主乃棄舊怨虚心待之與陸媪言於齊主曰)¶
　(三帝之子皆不得立今至尊獨在帝位者祖孝徵之/力也其人心行雖薄竒畧出人緩急可使且目已盲)¶
　(必無反心齊主乃召以為秘書監士開譛齊主之舅/胡長仁出刺齊州長仁怨憤遣人刺之事覺士開問)¶
　(珽珽引薄昭/事遣使賜死)集覽(三帝文襄文宣孝昭也薄昭漢文/帝母薄姬之弟以殺漢使者文帝)¶
　(使公卿從之飲欲令自引分昭不/肯又使群臣喪服往哭之乃自殺)¶
　　書法(元乂妻書女侍中矣乙未魏於是再/見終綱目書女侍中三庚戌南漢)¶
<pb:KR2o0020_WYG_046-74a>¶
　　發明(高阿那肱韓長鸞武夫小人陸令萱宫婢穆/提婆配𨽻宫奴祖珽盲目流人齊氏任用如)¶
　　(此綱目列而書之所以著/其亂亡之迹為後戒也)¶
秋八月陳廣州刺史歐陽紇反¶
　(歐陽紇在廣州十餘年威惠著於北越自華皎叛陳/主疑之徵為左衛將軍紇懼遂舉兵攻衡州陳主遣)¶
　(徐儉持節諭㫖儉語紇曰吕嘉之事誠當已逺將軍/獨不見周廸陳寶應乎紇黙然不應陳主乃遣車騎)¶
　(將軍章昭/逹討之)集覽(吕嘉漢武時南粤王之相也建元四/年謀作亂元鼎五年討平之周廸陳)¶
　(寶應文帝天嘉五年誅/陳寶應六年殺周廸)¶
冬十二月周齊公憲侵齊圍宜陽○周陳復通好¶
<pb:KR2o0020_WYG_046-74b>¶
(庚陳太建二年齊武平/寅元年周天和五年)春二月齊以斛律光為右丞相¶
○陳人討歐陽紇斬之封陽春太守馮僕母洗氏為石¶
龍太夫人¶
　(歐陽紇召陽春太守馮僕至南海誘與同反僕遣使/告其母洗夫人夫人曰我忠貞兩世今不能惜汝而)¶
　(負國也遂發兵拒境帥諸酋長迎章昭逹昭逹至始/典紇懼出頓淮口多聚沙石盛以竹籠置于水栅之)¶
　(外昭逹令人潜行斫籠因縱大艦突之紇敗擒之斬/於建康市紇之反也士人流寓者皆惶駭前著作佐)¶
　(郎蕭引獨恬然曰管幼安袁曜卿亦但安坐耳君子/直已以行義何憂懼乎至是陳主徵以為侍郎馮僕)¶
　(以其母功封信都侯遷石龍太守遣使者持節冊命/洗氏為石龍太夫人賜以繡幰安車鼓吹麾節鹵簿)¶
<pb:KR2o0020_WYG_046-75a>¶
　(如刺史/之儀)集覽(管幼安袁曜卿管寧字幼安注見文帝/天嘉五年袁渙字曜卿三國魏人劉備)¶
　(舉渙茂才避地江淮後歸魏武帝繡幰許偃反車上/張繒曰幰安車注見漢桓帝延熹二年鼓吹注見晋)¶
　(武帝太康三年麾節麾大將之旗所以指麾也節注/見秦始皇二十六年鹵簿注見晉成帝咸康二年)¶
　質實(一統志云袁渙陳郡人漢建安中劉備舉渙茂/才後歸曹操拜沛南都尉遷梁相毎敕諸縣存)¶
　(鰥寡高年表孝子貞婦常曰世治則禮詳世亂則禮/簡全在斟酌魏國初建行御史大夫事居官數年卒)¶
　(石龍梁之郡名治高凉縣陳因之隋初罷郡為縣/尋廢之故址在高州府電白縣治東北二十里)¶
　　書法(於是封僕為信都侯石龍太守不書而書石/龍太夫人何本功也微斯母僕之所從未可)¶
　　(知也洗氏於是再見綱目矣梁庚午是年終綱目/婦人以封爵見者十有二詳漢呂后丁巳年皆譏)¶
<pb:KR2o0020_WYG_046-75b>¶
　　(也唯洗氏再書皆予辭又/隋開皇十年封譙國夫人)¶
秋七月齊以和士開為尚書令¶
　(士開威權日盛朝士不知亷耻者或為之假子士開/傷寒醫云應服黄龍湯士開有難色有候之者請先)¶
　(嘗之一/舉而盡)¶
陳遣兵攻梁周人救之陳師還¶
　(章昭逹攻梁梁主與周總管陸騰拒之周人於峽口/南岸築城横引大索編葦為橋以度軍糧昭逹為長)¶
　(㦸施於樓船上仰割之索斷糧絶遂攻其城下之梁/主告急於周周使將軍李遷哲將兵救之昭達兵不)¶
　(利引/還)¶
<pb:KR2o0020_WYG_046-76a>¶
　　發明(前日陳人攻梁不克今又遣兵攻之何耶周/人救之陳師遂還然則陳氏無名興師避强)¶
　　(凌弱其罪皆自見/於書法之間矣)¶
九月齊立子恒為太子¶
　(齊穆夫人生子恒陸令萱欲以為太子恐斛/律后怒乃白齊主使后母養之以為太子)¶
冬十月朔日食○齊以蕭莊為梁王¶
　(齊復以梁永嘉王莊為梁王許以興/復竟不果及齊亡莊憤悒卒於鄴)¶
　　書法(莊嘗稱梁主矣此其斥/名何以失地也故削之)¶
周平越嶲置西寧州集覽(西寧州注見漢武帝/元鼎六年越嶲郡)○齊築¶
<pb:KR2o0020_WYG_046-76b>¶
城于汾北周齊公憲還救之¶
　(周齊争宜陽久不决勲州刺史韋孝寛謂其下曰宜/陽一城之地不足損益兩國争之勞師彌年彼若棄)¶
　(之來圖汾北我必失地宜速於華谷長秋築城以杜/其意脫其先我圖之寔難乃畫地形且陳其狀宇文)¶
　(䕶不聽齊斛律光果於汾北築華谷龍門二城光請/孝寛相見光曰宜陽小城久勞争戰今既舍彼欲於)¶
　(汾北取償幸勿怪也孝寛曰宜陽彼之要衝汾北我/之所棄我棄彼取其償安在君不撫循百姓而極武)¶
　(窮兵苟貪尋常之地塗炭疲弊之民竊為君不取也/光進圍定陽築南汾城以逼之周人釋宜陽之圍以)¶
　(救汾/北)集覽(脫其先我脫或然之辭猶言儻或也先息/薦反左傳軍志有之先人有奪人之心後)¶
　(人有待/其衰)¶
<pb:KR2o0020_WYG_046-77a>¶
(辛陳太建三年齊武平/卯二年周天和六年)春正月齊斛律光及周韋孝寛¶
戰于汾北周師敗績¶
　(光築十三城於西境馬上以鞭指/畫而成拓地五百里而未嘗伐功)¶
夏四月朔日食○六月齊太宰叚韶圍周定陽克之獲¶
汾州刺史楊敷¶
　(齊叚韶引兵圍定陽周汾州刺史楊敷固守不下韶/急攻之曰此城三靣重澗皆無走路惟慮東南一道)¶
　(耳簡精兵專守之此必成擒乃令壯士千餘人伏於/東南澗口城中糧盡敷走伏兵擊擒之遂取汾州敷)¶
　(愔之族子也敷子素少多才藝以其父守節陷齊未/蒙贈諡申理再三周主大怒命左右斬之素大言曰)¶
<pb:KR2o0020_WYG_046-77b>¶
　(臣事無道天子死其分也周主壯其言贈敷大將軍/諡曰忠壯素漸見禮遇命為詔書下筆立成詞義兼)¶
　(美周主曰勉之勿憂不富貴素曰但/恐富貴來逼臣臣無心圖富貴也)質實(一統志云/定陽後魏)¶
　(郡名治平昌縣後周初因之後改為介休郡唐初改/為介州後廢州以縣屬汾州五代宋金元俱仍舊本)¶
　(朝因之仍/屬汾州)¶
　　發明(周自連兵突厥之後屢敗於齊雖以宇文憲/韋孝寛之才皆不能得志於敵良由䕶以不)¶
　　(義舉兵理曲而氣餒故爾綱目悉書於冊/所以為師出無名者之戒豈不著明也哉)¶
齊取周四戍¶
　(齊斛律光與周師戰於宜陽城下取周建安等四戍/捕虜千餘人而還未至鄴齊主敕使散兵光以軍士)¶
<pb:KR2o0020_WYG_046-78a>¶
　(有功未得慰勞乃宻表請遣使宣㫖軍還至紫陌/駐營待使齊主惡之亟召光入見然後宣勞散兵)¶
秋七月齊琅琊王儼殺和士開¶
　(齊琅琊王儼以和士開穆提婆等專權意不平二人/忌之出儼居北宫時儼猶帶中丞士開等又欲出之)¶
　(於外治書侍御史王子直說儼曰殿下被疏正由士/開間搆何可出北宫也儼謂侍中馮子琮曰士開罪)¶
　(重殺之何如子琮心欲廢齊主而立儼因勸成之儼/令子直彈士開罪請禁推子琮雜他文書奏之齊主)¶
　(可之儼誑領軍庫狄伏連使收士開伏連請覆奏子/琮曰琅琊受敕何必更奏伏連信之發軍士伏於神)¶
　(虎門外執士開送臺儼斬之儼黨因逼儼帥軍士三/千人屯千秋門齊主使劉桃枝召儼儼欲誘令萱而)¶
　(殺之因對曰尊兄若赦臣請令令萱來迎令萱聞之/戰栗齊主又使韓長鸞召儼儼將入所親劉辟疆牽)¶
<pb:KR2o0020_WYG_046-78b>¶
　(衣諌曰若不斬穆提婆母子殿下無由得入廣陵王/孝珩安德王延宗至曰何不入辟疆曰兵少延宗顧)¶
　(衆而言曰孝昭殺楊遵彦止八十人今有數千何謂/少齊主急召斛律光光聞儼殺士開撫掌大笑曰龍)¶
　(子所為固自不似凡人入見齊主帥宿衛者四百人/受甲將出戰光曰小兒軰弄兵與交手即亂鄙諺云)¶
　(奴見大家心死至尊宜自至千秋門琅琊必不敢動/齊主從之光歩道使人走出曰大家來儼徒駭散齊)¶
　(主遥呼之儼猶立不進光就謂曰天子弟殺一夫何/所苦執其手彊引以前請於齊主曰琅琊王年少輕)¶
　(為舉措稍長自不然願寛其罪齊主㧞刀鐶築其辮/頭良久乃釋之收庫狄伏連王子直劉辟疆支解之)¶
　(齊主欲盡殺儼府吏光曰此皆勲貴子弟誅之恐人/心不安于是罪之有差太后責儼儼曰馮子琮教兒)¶
　(太后遂/殺子琮)集覽(請禁推奏請收禁推勘也龍子琅琊王/名儼小字龍子奴見大家心死大家猶)¶
<pb:KR2o0020_WYG_046-79a>¶
　(言天家蔡邕獨斷曰天家百官小吏之所稱天子無/外以天下為家故稱天家親近侍從官稱大家又曰)¶
　(官家辮頭以髪結/為辮也辮俾典反)¶
　　書法(書殺何專也士開僕射曷為不書官罪士開/也罪士開則曷為書殺士開可殺而非儼之)¶
　　(所得/殺也)¶
九月齊太宰平原王段韶卒¶
　(韶有謀畧得士死力功高望重而雅性温慎得宰相/體事後母孝閨門雍肅勲貴之家無能及者卒諡忠)¶
　(武/)¶
齊主殺其弟琅琊王儼¶
<pb:KR2o0020_WYG_046-79b>¶
　(陸令萱說齊主曰人稱琅琊聰明雄勇當今無敵觀/其相表殆非人臣自專殺以來常懐恐懼宜早為之)¶
　(計齊主未决以食舉宻迎侍中祖珽問之珽稱周公/誅管叔季友酖慶父齊主乃使將軍趙元侃誘儼元)¶
　(侃曰臣昔事先帝見先帝愛王今寧就死不忍行此/齊主乃出元侃為豫州而召儼使劉桃枝拉殺之時)¶
　(年十四遺腹四男皆幽死既而/贈儼楚恭哀帝以慰太后心)集覽(相表相謂相貌/表謂儀表周公)¶
　(誅管叔周公旦管叔鮮之弟也成王年少周公攝政/管叔與羣弟疑周公不利於王乃作亂周公奉王命)¶
　(誅之季友酖慶父季友慶父皆魯桓公之子莊公之/弟也莊公薨季友立莊公之子般慶父恨不得立乃)¶
　(殺般而立閔公季友奔陳慶父奔莒季友乃/入而立僖公求慶父於莒而殺之父音甫)¶
　　書法(儼專殺罪也曷為以殺書綱目之法雖有罪/而殺之不以其罪一以無罪之辭書之况年)¶
<pb:KR2o0020_WYG_046-80a>¶
　　(十四者乎故書殺/其弟而斥齊主)¶
　　發明(儼有專殺之罪何不正名書誅士開姦諂迷/國死有餘辜然在儼則不得而誅之今既擅)¶
　　(兵專戮齊主不於此時舉正其罪乃惑於陸令萱/相表不臣之說則非天討矣故特書殺其弟以惡)¶
　　(之/)¶
冬十月齊主幽其太后胡氏于北宫¶
　(齊胡太后出入不節與沙門統曇獻通齊主聞而未/之信後朝太后見二尼悅而召之乃男子也於是曇)¶
　(獻事亦發皆伏誅遂幽太后於北宫/太后或為齊主設食齊主亦不敢嘗)¶
　　書法(綱目書幽其太后二魏胡氏/齊胡氏幽木葉山者不與焉)¶
<pb:KR2o0020_WYG_046-80b>¶
十二月周以基平鄀州與梁¶
　(梁華皎如周過襄陽說衛公直曰梁主民少國貧望/借數州以資之直然之遣使言狀周主詔以基平鄀)¶
　(三州/與之)集覽(襄陽注見漢獻帝建安十二年基州名平/州名鄀州名本南郡邑古鄀子國也正義)¶
　(曰鄀音若括地志云楚昭王遷都郡在今江/陵境中故城在襄州樂鄉縣東北三十三里)質實(一/統)¶
　(志云基晉之州名治編縣隋屬荆州後廢之唐初復/置後改為荆門縣五代時高氏建為荆門軍治當陽)¶
　(縣尋省宋復置軍元陞為府尋降為荆門州本朝因/之屬荆州府平後周之州名治當陽縣隋改為玉州)¶
　(唐初復置平州五代時高氏置荆門軍於此宋以當/陽縣省入長林縣後復置元仍舊本朝因之改屬荆)¶
　(州府鄀晉之州名治樂鄉縣宋屬南郡隋廢/之故城在襄陽府宜城縣東北三十五里)¶
<pb:KR2o0020_WYG_046-81a>¶
　¶
　¶
　¶
　¶
　¶
　¶
　¶
　¶
<pb:KR2o0020_WYG_046-81b>¶
　¶
　¶
　¶
　¶
　¶
　¶
　¶
御批資治通鑑綱目卷三十四¶
