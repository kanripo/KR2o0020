# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.406400
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十二 
<pb:KR2o0020_WYG_044-1a>¶
　欽定四庫全書¶
御批資治通鑑綱目卷三十二¶
　　(起癸丑梁武帝中大通五年魏孝武帝永熙二年○/盡丁邜梁武帝太清元年魏文帝大統十三年東魏)¶
　　(孝静帝武/定五年)凡十五年¶
　(癸梁中大通五年/丑魏永熙二年)春正月魏大丞相歡襲秀容殺爾朱¶
　兆考異(提要無大/字後竝同)¶
　　(兆至秀容分守險隘髙歡揚聲討之師出復止者數/四兆意怠歡揣其嵗首當宴㑹遣竇泰以精騎馳之)¶
　　(一日一夜行三百里歡以大軍繼之兆軍驚走泰追/破之兆縊死山中慕容紹宗降歡厚待之先是兆左)¶
<pb:KR2o0020_WYG_044-1b>¶
　　(右皆密通啟於歡唯張亮/無之至是歡以亮為參軍)質實(秀容縣名注見晉/安帝隆安二年)¶
　　　書法(前書討爾朱兆矣此其不書誅何歡既據晉/陽則與爾朱等耳兆雖為賊歡不得而誅之)¶
　　　(也故爾朱氏之死皆書誅/惟兆以歡殺之止書殺)¶
　魏罷諸行臺○魏以賀㧞勝為荆州刺史¶
　　(魏侍中斛斯椿與南陽王寳炬將軍元毘王思政密/勸魏主圖髙歡増置都督部曲各數百員以闗中大)¶
　　(行臺賀拔岳擁重兵密與相結出其弟勝為荆州刺/史欲以敵歡歡不恱初侍中司空髙乾遭父䘮解侍)¶
　　(中魏主既貳於歡冀乾為已用嘗與共立盟約乾不/之知對曰臣以身許國何敢有貳及是乾乃謂所親)¶
　　(曰上不親勲賢而招集羣小數遣人往來闗中又令/賀㧞兄弟相近禍難将作必及於我乃密啟歡歡召)¶
<pb:KR2o0020_WYG_044-2a>¶
　(乾詣并州乾因勸歡受魏禪歡掩其口曰勿妄言今/令司空復為侍中門下事一以相委屢啟請之魏主)¶
　(不許乾知變将起/求為徐州從之)質實(南陽郡名注見周赧王十四/年穰部曲注見陳文帝天嘉)¶
　(元年闗中注見唐𤣥宗開元十一年京兆賀拔岳尖/山人允之弟荆州注見周赧王十四年穰并州注見)¶
　(齊明帝建武三年徐州注/見秦始皇二十八年彭城)¶
三月阿至羅復附于魏¶
　(魏正光以前阿至羅嘗内屬及中原多事遂叛髙歡/招之阿至羅復降凡十萬戸歡與之粟帛議者以為)¶
　(徒費無益歡不從及/經畧河西大収其用)質實(正光魏孝明帝年號中原/注見唐肅宗至德二載河)¶
　(西郡名注見漢/安帝元初元年)¶
<pb:KR2o0020_WYG_044-2b>¶
魏徐州刺史髙乾伏誅大都督髙敖曹奔晉陽¶
　(乾将之徐州魏主聞其漏泄機事乃詔歡曰乾邕與/朕有盟今乃反覆歡聞亦惡之取乾前後啟論時事)¶
　(者封上魏主召乾責之遂賜死密敕潘紹業殺其/弟敖曹敖曹奔晉陽敖曹兄仲密亦間行奔晋陽)質¶
　實(晉陽縣名注見周/威烈王二十三年)¶
　　書法(乾嘗書起兵矣此書伏誅何罪乾也曷為罪/之漏泄機事且啟歡以簒者斯人也綱目之)¶
　　(筆削/審矣)¶
　　發明(乾茍知其主招集羣小何不以委任勲賢為/請顯諫於朝而乃退有後言又况勸髙歡以)¶
　　(受禪則是反覆交亂之人爾/宜乎綱目正其伏誅之罪也)¶
<pb:KR2o0020_WYG_044-3a>¶
夏四月魏青州人耿翔殺其刺史降梁梁以翔為刺史¶
質實(青州注見漢桓/帝永康元年)¶
　(胡氏曰弑君天下之大惡耿翔奔梁梁雖疾魏然怒/不廢禮盍移魏境相為戮之則義聲北震敵人悦服)¶
　(矣既不能殺又寵以刺史之尊是/教民以弑君之利也何以為國乎)¶
　　書法(書梁以為刺史病梁也人弑其君以叛而受/之因使代焉是以弑君之利教其下也綱目)¶
　　(特書而/病之)¶
　　發明(書青州人則見其為部屬之民書殺其刺史/則見其戕害主將之實書降梁梁以為刺史)¶
　　(則見梁納用亂民之惡是皆罪梁之意也若夫刺/史不書姓名者義繫於殺刺史而不繫於其姓名)¶
<pb:KR2o0020_WYG_044-3b>¶
　　(耳昔春秋文七年書宋殺其大夫不書姓名釋者/謂義繫於殺大夫不繫於姓名正與此同意者也)¶
　　(雖然梁主不顧逆順非一日矣如元法僧之反逆/徐紇之弑君皆受而封爵之夫何有於一耿翔哉)¶
　　(陶侃有言殺方州即用為方州害宰相便為宰相/乎等而上之又有不容言者梁主之所為若此他)¶
　　(時固無怪其/亦以此終也)¶
五月魏下邳叛降于梁質實(下邳郡名注見/漢髙帝六年)○秋八月¶
魏以賀㧞岳為雍州刺史¶
　(初賀㧞岳遣行臺郎馮景詣晉陽髙歡與景歃盟約/與岳為兄弟景還言於岳曰歡姦詐有餘不可信也)¶
　(府司馬宇文泰請使晉陽以觀歡之為人歡竒其狀/貌曰此兒視瞻非常將留之泰固求復命歡既遣而)¶
<pb:KR2o0020_WYG_044-4a>¶
　(悔之發驛急追至關不及而返㤗至謂岳曰歡所以/未簒者正憚公兄弟耳矦莫陳悦之徒非所忌也公)¶
　(但潜為之備圖歡不難今費也頭控弦之騎不下一/萬夏州刺史斛㧞彌俄突勝兵三千餘靈州刺史曹)¶
　(泥河西流民紇豆陵伊利各擁部衆未有所屬若移/軍近隴扼其要害震之以威懐之以惠收其士馬以)¶
　(資吾軍西輯氐羗北撫沙塞還軍長安匡輔魏室此/桓文之功也岳大悦復遣詣洛陽請事密陳其状魏)¶
　(主喜以岳為都督二十州軍事雍州刺史岳遂引兵/西屯平凉彌俄突伊利及費也頭万俟受洛于鐡勒)¶
　(斛律沙門等皆附於岳唯曹泥附歡岳以夏州被邉/要重欲求良刺史衆舉宇文泰岳曰左丞吾左右手)¶
　(何可廢也沉吟/累日卒表用之)集覽(鐡勒即敕勒也注見/宋文帝元嘉七年)質實(㰱盟/注見)¶
　(漢宣帝元康二年宇文㤗代郡武川人控弦注見漢/髙帝六年夏州注見漢武帝元朔元年朔方靈州注)¶
<pb:KR2o0020_WYG_044-4b>¶
　(見唐𤣥宗天寳十五載隴州名注見漢光武建武六/年汧要害注見漢文帝十二年桓文之功注見漢獻)¶
　(帝建安七年長安縣名注見漢惠帝五年洛陽縣名/注見周顯王三年雍州注見唐𤣥宗開元十一年京)¶
　(兆平凉郡名注見/宋文帝元嘉七年)¶
九月魏大丞相歡分封邑以頒勲義¶
　(歡表讓王爵不許請分封/邑十萬以頒勲義許之)¶
　　書法(於是歡表讓王爵不許請分封邑以頒勲義/許之不書請何誅意也歡有不臣之心将以)¶
　　(是結人心而用之綱目直書歡/分封邑所以著髙歡之心也)¶
冬十二月魏人侵梁雍州¶
<pb:KR2o0020_WYG_044-5a>¶
　(魏荆州刺史賀㧞勝侵梁雍州㧞下迮戍扇動諸蠻/刺史廬陵王續屢為所敗漠南震駭城邑多䧟於是)¶
　(沔北盪為/丘墟矣)集覽(下迮戍名正義曰在/雍州西迮側格反)質實(賀㧞勝尖/山人岳之)¶
　(弟雍州注見漢獻帝建安十二年襄陽沔北沔水之/北注同上年漢沔廬陵郡名注見晉安帝元興元年)¶
　(安成丘&KR0469;注見晉/穆帝永和十二年)¶
　　書法(此賀㧞勝也書人何譏也魏主授勝荆州以/敵歡也勝宜厲兵秣馬以待上命乃區區生)¶
　　(事於梁非其事矣綱目書人書侵深譏之也其/後赴義不勇中道而還卒為矦景所逐宜矣)¶
魏大丞相歡使翟嵩如關中¶
　(歡患賀㧞岳矦莫陳悦之彊右丞翟嵩/曰嵩能間之使其自相屠㓕歡遣之)¶
<pb:KR2o0020_WYG_044-5b>¶
(甲梁中大通六年魏永熈三年東魏孝静帝/寅善見天平元年○是嵗魏分為二凡三國)春正月魏¶
大丞相歡攻紇豆陵伊利執之¶
　(髙歡使矦景招紇豆陵伊利伊利不従撃之於河西/擒之遣其部落於河東魏主讓之曰伊利不侵不叛)¶
　(為國純臣王忽伐之詎/有一介行人先請之乎)集覽(一介行人猶言一箇/使者或曰一介喻至)¶
　(微也穀梁傳襄十一年楚執鄭行人行人者挈國之/辭也疏云舊解挈猶傳也行人傳國使㑹命故云挈)¶
　(國之/辭)質實(河東郡名注見漢/獻帝建安七年)¶
魏永寧浮圖災集覽(浮圖災注見/中大通元年)¶
　　書法(火災非宫闕宗廟不書書浮圖災何譏也魏/之君臣崇信異教而其效乃爾故書譏之終)¶
<pb:KR2o0020_WYG_044-6a>¶
　　(綱目書災十五而書浮圗災者二/是年梁丙寅年皆所以垂戒也)¶
○魏秦州刺史矦莫陳悦殺賀抜岳魏以宇文㤗統其軍¶
　(魏賀㧞岳将討曹泥使都督趙貴至夏州與宇文㤗/謀之㤗曰曹泥孤城阻逺未足憂矦莫陳悦貪而無)¶
　(信宜先圗之不聴召悦㑹於髙平與共討泥悦既得/翟嵩之言乃謀取岳岳數與悦宴語長史雷紹諫不)¶
　(聴悦果誘岳斬之岳衆皆不敢動而悦心猶豫不即/撫納還屯水洛城岳衆散走平凉未有所屬趙貴曰)¶
　(宇文夏州英畧冠世逺近歸心賞罰嚴明士卒用命/若迎而奉之大事濟矣都督杜朔周請輕騎告哀且)¶
　(迎之既至泰與將佐賔客議去留前太中大夫韓襃/曰此天授也又何疑乎悦井中蛙耳使君往必擒之)¶
　(衆以為悦已有賀㧞之衆圖之實難願且留以觀變/泰曰悦既害元帥自應乗勢直據平原而退屯水洛)¶
<pb:KR2o0020_WYG_044-6b>¶
　(吾知其無能為也夫難得易失者時也若不早赴衆/心將離因與諸將同盟討悦輕騎赴平凉時民間惶)¶
　(懼逃散者多軍士欲掠之朔周曰宇文公方伐罪弔/民奈何助賊為虐乎撫而遣之逺近悦附㤗聞而嘉)¶
　(之歡使矦景招撫岳衆㤗至安定遇之謂曰賀㧞公/雖死宇文㤗尚存卿何為者景遂還泰至平凉哭岳)¶
　(哀慟將士悲喜歡復使矦景張華原王基勞泰泰不/受欲刼留之華原不屈乃遣之基還言泰雄傑請及)¶
　(其未定擊㓕之歡曰卿不見賀㧞矦莫陳悦乎吾當/以計拱手取之魏主遣元毘慰勞岳軍召還洛陽并)¶
　(召矦莫陳悦悦附髙歡不肯應召㤗因毘上表曰臣/岳忽罹非命都督冦洛等令臣權掌軍事今髙歡之)¶
　(衆已至河東侯莫陳悦猶在水洛士卒多西人顧戀/鄉邑乞少停緩徐就東引魏主乃以㤗為大都督即)¶
　(統岳軍岳之死也都督李虎奔荆州説賀㧞勝使収/岳衆勝不從而還為歡别將所獲送洛陽魏主方謀)¶
<pb:KR2o0020_WYG_044-7a>¶
　(取關中得虎甚喜拜衛將軍使就秦虎歆之𤣥孫也/泰與悦書責之曰君黨附國賊共危宗廟吾已發兵)¶
　(為賀㧞公報/讐指日相見)集覽(翟嵩之言翟姓也音宅或音狄去/年有離間之語井中蛙蛙水蟲形)¶
　(似蝦蟆莊子曰塪井之蛙擅一壑之水而跨恃塪井/之樂後漢馬援往觀公孫述歸謂隗囂曰子陽井底)¶
　(蛙/耳)質實(秦州注見漢光武建武元年天水髙平鎮名/注同上六年水洛城按一統志在平凉府静)¶
　(寜州西南一百里其地川平土沃又有水輪銀銅之/利宋招討使鄭戩遣劉滬築之以捍西夏金置縣元)¶
　(省入隴干猶豫注見秦孝文王元年韓襃潁陽人平/原郡名注見後主禎明二年安定郡名注見漢光武)¶
　(建武元年張/華原平城人)¶
夏四月朔日食質實(日食注見新/莾天鳳元年)○魏宇文㤗討矦莫¶
<pb:KR2o0020_WYG_044-7b>¶
陳悦誅之遂定秦隴魏以㤗為關西大都督¶
　(宇文㤗引兵上隴軍令/洛降悦退保上邽召南)　(肅秋毫無犯百姓大悦水/刺史李弼與之拒㤗弼舉)¶
　(城降悦軍潰縊死㤗入上邽散府庫以賞士卒左右/竊一銀甕以歸泰知而罪之剖賜將士悦黨孫定兒)¶
　(不下有衆數萬泰遣劉亮襲之亮先豎纛於近城髙/嶺自將二十騎馳入城定兒方置酒亮麾兵斬之遙)¶
　(指城外纛命二騎曰出召大軍城中皆懾服莫敢動/先是故氐王楊紹先乗魏亂逃歸武興復稱王氐羗)¶
　(吐谷渾所在蜂起自南岐至𤓰鄯跨州據郡者不可/勝數泰令弼鎮原州㧞也惡蚝鎮南秦州可朱渾道)¶
　(元鎮渭州趙貴行秦州事徵&KR0206;涇東秦岐之粟以給/軍楊紹先懼稱藩送質長史于謹言於㤗曰明公據)¶
　(關中險固之地將士驍勇土地膏腴今天子在洛廹/於羣凶若陳公懇誠請都關右挾天子以令諸侯奉)¶
<pb:KR2o0020_WYG_044-8a>¶
　(王命以討暴亂此桓文之業千載一時也㤗善之髙/歡復遣使甘言厚禮以結㤗㤗不受封其書以聞魏)¶
　(主命㤗引軍而東㤗使雍州刺史梁禦入據長安/魏主以㤗為闋西大都督畧陽縣公承制封拜)集¶
　覽(上邽注見漢光武建武八年豎纛豎立也纛注見/漢文帝元年左纛𤓰古西戎地顔師古曰左傳所)¶
　(謂允姓之戎居于𤓰州是也漢武開置敦煌郡至元/魏兼立𤓰州其地出大𤓰長者狐入其中食之首尾)¶
　(不出按五代晉髙居誨使于闐記自靈州過黄河行/五百里至涼州又西行五百里至甘州甘州西北五)¶
　(百里至肅州西渡金河西百里出天門關又西百里/出玉門關經吐蕃界西至𤓰州南十里有鳴沙山云)¶
　(禹貢流沙也鄯古西羗所居漢武逐之築令居塞漢/末置西平郡元魏置鄯州在河西㧞也惡蚝㧞也代)¶
　(北複姓其先與斛律同祖為㧞也部後因氏焉惡蚝/名也㧞蒲撥反蚝七吏反可朱渾代北三字姓)¶
<pb:KR2o0020_WYG_044-8b>¶
　質實(南秦州名注見漢獻帝建安二十二年下辨李/弼隴西成紀人劉亮中山人武興郡名注見宋)¶
　(文帝元嘉九年吐谷渾北狄種名注見晉元帝建武/元年蜂起注見唐僖宗乾符元年南岐按一統志古)¶
　(地名本春秋時氐𦍑所居秦為隴西郡地漢為故道/河池二縣地後魏於此置梁泉縣并固道郡後置南)¶
　(岐州西魏改為鳯州隋廢州置河池郡唐初復為鳳/州天寳初改為河池郡乾元初復為鳳州五代時蜀)¶
　(置武興軍宋仍為鳯州元以附郭梁泉縣併入焉本/朝改為鳯縣屬漢中府原州注見漢光武建武六年)¶
　(渭州注見漢後主建興六年南安&KR0206;涇二州名&KR0206;注/見漢桓帝延熹五年涇注見漢光武建武元年安定)¶
　(東秦州名注見漢獻帝建安十七年鄜岐州名注見/周顯王八年岐縣于謹代人栗磾之子膏腴注見漢)¶
　(景帝三年畧陽縣注見晉懐帝永嘉/四年𤓰鄯二州名注見中大通二年)¶
<pb:KR2o0020_WYG_044-9a>¶
　　書法(悦岳兩下相殺耳其書討誅何罪悦也魏主/方將仗岳自救而悦殺之且復附歡以拒召)¶
　　(命是黨賊也書/討書誅宜矣)¶
　　發眀(矦莫陳悦賀㧞岳均為方鎮大臣而悦一旦/無故屠之綱目前書殺岳猶未見悦之罪也)¶
　　(今宇文泰攻之書討書誅然後悦之罪始正矣是/時藩方錯立互相吞食惟力是視然綱目辨明是)¶
　　(非備見於書法之間固不以亂世而/少紊其實此所謂曲直之繩墨也)¶
六月魏大丞相歡舉兵反¶
　　發明(髙歡包藏禍心已非一日特比之爾朱氏有/閒爾今既舉兵向闕非反而何歡前討爾朱)¶
　　(自謂之反今此眞反乃以誅斛斯椿自詭其是非/顚倒若此綱目各正其名然後亂臣賊子之罪始)¶
<pb:KR2o0020_WYG_044-9b>¶
　　(無所/逃矣)¶
○秋七月魏主脩奔長安歡入洛陽推清河王亶承制¶
决事魏主以宇文㤗為大將軍尚書令¶
　(侍中封隆之言於髙歡曰斛斯椿等必搆禍亂孫騰/泄其言椿白魏主隆之及騰皆逃就歡華山王鷙在)¶
　(徐州歡使大都督邸珍奪其管鑰建州刺史韓賢濟/州刺史蔡儁歡黨也魏主皆罷之又増置勲府庻子)¶
　(騎官各數百人欲伐晉陽下詔戒嚴云欲伐梁發河/南兵詣洛陽六月密詔歡曰宇文黒獺賀㧞勝有異)¶
　(志故假南伐潜為之備王宜近為形援歡表曰臣今/潜勒兵馬三萬自河東渡又遣庫狄干等自來違津)¶
　(渡婁昭等討荆州尉景等討江左皆勒所部伏聴處/分魏主知歡覺其變乃止歡軍歡亦表云臣為嬖佞)¶
<pb:KR2o0020_WYG_044-10a>¶
　(所間一旦受疑陛下若垂信赤心願賜斟量亟令廢出/魏主使源子恭守陽湖汝陽王暹守石濟又以賈顯)¶
　(智為濟州刺史蔡儁不受代魏主愈怒乃為敕賜歡/曰聞庫狄干語王云本欲取懦弱者為主無庸立此)¶
　(長君使其不可駕御今但作十五日行自可廢之此/論自是王間勲人豈出佞臣之口隆之孫騰逃去不)¶
　(罪王若盡誠何不斬送啟云西去而四道俱進南渡/洛陽東臨江左聞者寜能不疑王若舉旗南指縱無)¶
　(匹馬隻輪猶欲奮拳而争死假令還為王殺幽辱韲/粉了無遺恨王思政言於魏主曰髙歡之心昭然可)¶
　(知洛陽非用武之地宇文㤗乃心王室今往就之還/復舊京何慮不克魏主深然之遣侍郎栁慶見泰於)¶
　(髙平泰請奉迎輿駕魏主復私謂慶曰朕欲向荆州/何如慶曰關中形勝宇文泰才畧可依荆州地非要)¶
　(害南逼梁冦臣愚未見其可時東郡太守裴俠帥兵/詣洛王思政問以西廵之計俠曰宇文泰已操戈矛)¶
<pb:KR2o0020_WYG_044-10b>¶
　(寜肯授人以柄雖欲投之恐無異避湯入火也思政/曰然則何如而可俠曰圖歡有立至之憂西廵有將)¶
　(來之慮且至關右徐思其宜耳思政然之乃進俠於/魏主授左中郎將初歡欲遷都於鄴魏主不可至是)¶
　(復謀遷都遣騎鎮建興益河東及濟州兵擁諸州和/糴粟悉入鄴魏主又以敕喻歡令歸兵罷戍送相州)¶
　(之粟使蔡儁受代邸珍出徐歡不奉詔魏主以廣寜/太守任祥兼僕射祥棄官走渡河據郡待歡魏主乃)¶
　(下制書數歡罪惡召賀㧞勝赴行在所勝以問掾盧/柔柔曰髙歡悖逆公席卷赴都與决勝負死生以之)¶
　(上䇿也北阻魯陽南并舊楚東連兖豫西引關中中/䇿也舉三荆之地庇身於梁功名皆去下䇿也勝笑)¶
　(而不應魏主以宇文泰為闗西大行臺令遣騎奉迎/歡遂勒兵南出以誅斛斯椿為名以髙敖曹為前鋒)¶
　(宇文泰亦移檄州郡數歡罪惡自將大軍發髙平前/軍屯𢎞農七月魏主親勒兵十餘萬屯河橋以斛斯)¶
<pb:KR2o0020_WYG_044-11a>¶
　(椿為前驅陳於邙山之北椿請帥精騎二千夜渡河/掩其勞弊魏主然之侍郎楊寛曰假兵於人恐生他)¶
　(變椿若有功是㓕一髙歡生一髙歡矣魏主敕椿停/行椿歎曰頃熒惑入南斗今上信左右間搆不用吾)¶
　(計豈天道乎宇文泰聞之謂左右曰髙歡數日行八/九百里此兵家所忌當乗便撃之而主上以萬乗之)¶
　(重不能度河决戰方縁津據守且長河萬里扞禦為/難若一䖏得度大事去矣即以趙貴自蒲坂濟趣并)¶
　(州遣李賢將精騎一千赴洛陽魏主使斛斯椿與潁/川王斌之鎮虎牢賈顯智鎮滑臺顯智隂約降於歡)¶
　(軍司元𤣥覺之馳還請益師遣大都督矦㡬紹赴之/戰於滑臺東顯智以軍降紹戰死歡引軍度河斌之)¶
　(與椿争權還紿魏主云歡兵已至魏主即召椿還與/南陽王寳炬清河王亶廣陽王湛以五千騎宿於&KR0518;)¶
　(西衆知魏主將西亡者過半亶湛亦逃歸將軍獨孤/信單騎追魏主魏主歎曰將軍辭父母捐妻子而来)¶
<pb:KR2o0020_WYG_044-11b>¶
　(世亂識忠臣豈虗言也明日西奔長安歡遂入洛陽/遣婁昭髙敖曺帥勁騎追魏主不及魏主糗漿之絶)¶
　(唯飲澗水至稠桑都督毛鴻賔迎獻酒食始解飢渴/歡集百官責以處不諫諍出不陪從之罪殺僕射辛)¶
　(雄以下數人推清河王亶為大司馬承制决事宇文/泰使趙貴梁禦帥甲騎奉迎魏主循河西上謂禦等)¶
　(曰此水東流而朕西上若得復見洛陽親謁陵廟卿/等功也魏主及左右皆流涕泰備儀衛迎魏主謁見)¶
　(於東陽驛免冠流涕曰臣不能式遏冦虐使乗輿播/遷臣之罪也魏主曰朕不徳致冦方以社稷委公公)¶
　(其勉之遂入長安以泰為大將軍雍州刺史兼尚書/令軍國之政咸取决焉别置二尚書分掌機事以毛)¶
　(遐周恵達為之時軍國草創二人積糧儲治器械簡/士馬魏朝頼之先是熒惑入南斗去而復還留止六)¶
　(旬梁主以諺云熒惑入南斗天子下殿走乃跣足/下殿以禳之及聞魏主西奔慙曰虜亦應天象邪)集¶
<pb:KR2o0020_WYG_044-12a>¶
　覽(韲粉注見唐肅宗至徳二載獨孤信獨孤本烏桓/别部之號也信本名如願姓劉氏其先伏留屯者)¶
　(為部落大人至庫者為領人酋長生信信少年脩飾/服章軍中號獨孤郎後因呼曰獨孤信糗漿糗糧漿)¶
　(酒也糗去乆反稠桑/地名在滎陽之西)質實(封隆之渤海蓨人回之子/華山郡名注見唐𤣥宗開)¶
　(元十一年華管鑰注見晉明帝太寜三年建州按一/統志本秦上黨郡髙都縣地漢因之後魏置建興郡)¶
　(治髙都城兼置建州北齊又置長平髙都二郡後周/併為髙平郡隋廢郡改建州為澤州治丹川縣大業)¶
　(初廢州置長平郡唐初復改置建州又於髙平縣置/葢州尋廢建州徙葢州治晉城縣又置澤州治端氏)¶
　(縣貞觀初廢葢州而以澤州治晉城天寳初改為髙/平郡乾元初復為澤州㑹昌初屬河陽府宋屬河東)¶
　(道金屬平陽府元屬平陽路至本朝以晉城縣併入/直𨽻山西道濟州注見晉帝奕太和元年髙平陽湖)¶
<pb:KR2o0020_WYG_044-12b>¶
　(未詳處所汝陽國名注見漢後主延熈十八年石濟/未詳處所髙平郡名注見晉帝奕太和元年荆州注)¶
　(見周赧王十四年穰東郡注見漢光武建武八年裴/俠解人祖齊之孫鄴縣名注見漢獻帝建安十五年)¶
　(建興郡名注見本年建州相州注見漢元帝建昭二/年魏郡廣寜古地名漢為沁水縣屬河内郡晉因之)¶
　(後魏於此置廣寜郡及東永安縣北齊廢郡改縣曰/永寧隋初復改沁水縣屬澤州唐宋金皆不改元省)¶
　(端氏入焉至本朝因之屬澤州魯陽縣名注見漢獻/帝初平元年兖豫二州名兖注見漢獻帝興平二年)¶
　(豫注見漢光武建武十九年𢎞農郡名注見周顯王/四十五年陜河橋注見漢和帝永元五年邙山注見)¶
　(漢靈帝中平六年熒惑入南斗注見漢成帝綏和二/年蒲坂縣名注見周赧王十二年潁川郡名注見漢)¶
　(後主建興十年虎牢闗名注見晉帝奕太和四年滑/臺城名注見晋孝武帝太元九年清河郡名注見漢)¶
<pb:KR2o0020_WYG_044-13a>¶
　(安帝建光元年甘陵廣陽郡名注見漢獻帝興平二/年瀍西瀍水之西注見大同九年瀍上獨孤信雲中)¶
　(人稠桑地名在河南府靈寳縣西南二十三里古桃/林也春秋虢公敗戎於桑田即此䖏洛陽縣名注見)¶
　(周顯王三年趙貴天水人乘輿注見漢安/帝延光四年社稷注見新莽天鳯元年)¶
魏大丞相歡屯華隂使矦景取荆州賀㧞勝奔梁¶
　(髙歡自追迎魏主至𢎞農遂攻潼關克之進屯華隂/賀㧞勝帥所部西赴關中至浙陽聞歡已屯華隂欲)¶
　(還行臺左丞崔謙曰今帝室顛覆主上蒙塵公宜倍/道兼行朝於行在然後與宇文行臺同心戮力唱舉)¶
　(大義天下孰不望風響應今捨此而退恐人人解體/一失事機後悔何及不聴遂還歡自發晉陽至是凡)¶
　(四十啟魏主皆不報乃還遣矦景等/向荆州勝至景逆撃之勝敗奔梁)集覽(浙陽浙先/厯反字本)¶
<pb:KR2o0020_WYG_044-13b>¶
　(從木或從手誤也史炤釋文音㫖熱反亦謬矣按浙/水名郡在淅水北故名淅陽本漢南鄉縣晉改順陽)¶
　(後魏置南鄉郡分置/淅川縣又改淅陽郡)質實(潼關注見漢獻帝建安十/六年華隂縣名注見周顯)¶
　(王三十七年晉隂淅陽郡/名注見漢帝𤣥更始元年)¶
魏閤内都督趙剛以東荆州兵赴長安遇盗敗没¶
　(魏主之在洛陽也密遣閤内都督趙剛召東荆州刺/史馮景昭入援兵未及發魏主入關景昭集文武議)¶
　(所從馮道和請待北方處分剛曰公宜勒兵赴行在/所乆之更無言者剛抽刀投地曰公若欲為忠臣請)¶
　(斬道和如欲從賊可速見殺景昭感悟即率衆赴關/中矦景引兵逼穰城東荆州民楊祖歡起兵應之以)¶
　(其衆邀景昭於路景/昭戰敗剛没蠻中)質實(東荆州注見齊武帝永明/五年汎陽行在注見晉惠)¶
<pb:KR2o0020_WYG_044-14a>¶
　(帝永興五年穰城注/見周赧王十四年)¶
　　書法(於是剛召馮景昭入援既而從之不書景昭/何羙剛功也景昭顧望非剛兵不行矣故削)¶
　　(之書曰趙剛以東荆州兵赴長安歸功剛也故雖/遇盗敗没綱目必書之是故九江之歸漢未决而)¶
　　(隨何能以之則書随何以漢王邦三年陶侃之赴/難未勇而温嶠能以之則書温嶠以晉成帝咸和)¶
　　(三年東荆州之入援未果而趙剛能以/之則書趙剛以是年皆歸功以之者也)¶
冬十月魏大丞相歡立清河世子善見於洛陽考異(提/要)¶
(作東魏主/善見立)考證(下當分注/是為東魏)¶
　(歡至洛陽又遣僧道榮奉表於魏主曰陛下若逺賜/一制許還京洛臣當帥勒文武式清宫禁若返正無)¶
<pb:KR2o0020_WYG_044-14b>¶
　(日則社稷不可無主萬里湏有所歸臣寜負陛下不/負社稷魏主亦不答歡乃集百官耆老議所立時清)¶
　(河王亶出入已稱警蹕歡醜之遂立其世子善見為/帝謂亶曰欲立王不如立王之子亶不自安南走歡)¶
　(追還之善見即/位時年十一)質實(京洛夏煚曰後魏都於洛陽是/即謂之京師故曰京洛清河郡)¶
　(名注見漢安帝建光元年甘/陵警蹕注見漢文帝三年)¶
魏以宇文㤗為大丞相¶
　(㤗攻潼關斬髙歡守将薛/瑜還長安進位大丞相)¶
梁伐東魏¶
　　書法(魏亂乆矣梁之加兵書襲書取書圍書侵而/已此其書伐何善見之立非正也故書伐)¶
<pb:KR2o0020_WYG_044-15a>¶
○十一月東魏遷於鄴¶
　(髙歡以洛陽西逼西魏南近梁境乃議遷鄴書下三/日即行四十萬戸狼狽就道歡留後部分事畢還晉)¶
　(陽改司州為洛州以元弼為刺史鎮洛陽僕射司馬/子如髙隆之侍中髙岳孫騰留鄴共知朝政出粟一)¶
　(百三十萬石以賑遷民十一月東魏主至鄴/改相州刺史為司州牧魏郡太守為魏尹)質實(狼/狽)¶
　(注見漢獻帝初平三年洛州注見秦莊襄王元年三/川髙岳渤海蓨人晉陽郡名注見周威烈王二十三)¶
　(年相州注見漢元帝建/昭二年魏郡注同上年)¶
閏十二月魏大丞相㤗進毒弑其君脩考異(提要無大/字後竝同)¶
(漏進毒/二字)¶
<pb:KR2o0020_WYG_044-15b>¶
　(魏孝武閨門無禮從妹不嫁者三人平原公主明月/南陽王寳炬之同産也從入關宇文㤗使人殺之魏)¶
　(主不悦由是復與㤗有隙飲酒遇酖而殂殯於佛寺/諫議大夫宋球慟哭嘔血漿粒不入口者數日㤗以)¶
　(其名儒不之罪也東魏髙歡聞之啟請舉哀制服東/魏主使羣臣議之博士潘崇和以為君遇臣不以禮)¶
　(則無反服是以湯之民不哭桀周之臣不服紂衛既/隆李同軌以髙后於永熈離絶未彰宜為之服東魏)¶
　(從/之)集覽(髙后於永熈髙后髙歡之女孝武帝之/后也永熈孝武帝年號以年號稱孝武)質實¶
　(平原郡名注見漢光武建武五年/南陽郡名注見周赧王十四年穰)¶
　　發眀(衰亂之世其君茍欲自立則勢微力弱不克/振起茍依人而立則又未有不受其禍者魏)¶
　　(之孝武廹於髙歡所恃者一宇文㤗爾一旦歡舉/兵反叛魏君奔竄入關僅脱虎口若可以為得所)¶
<pb:KR2o0020_WYG_044-16a>¶
　　(依矣曽未旋踵而身被酖毒其禍&KR0057;&KR0429;然後知人/君寄命於人者無適而可此正裴俠所謂無異避)¶
　　(湯入火者也人主觀綱目之所書騐魏君之終始/其可不兢兢業業強於為善必使國家乂安禍亂)¶
　　(不作姦雄無自而起庻㡬子孫不受制於他人之/手不然大勢一去雖有智者亦末如之何矣吁)¶
魏獨孤信克荆州東魏人襲之信奔梁¶
　(東魏既取荆州魏以獨孤信為刺史招懐之蠻酋樊/五能攻破浙陽郡以應魏東魏刺史辛纂欲討之郎)¶
　(中李廣曰淅陽深險表裏群蠻今少遣兵不能制賊/多遣則根本虗弱脱不如意州城難保聞臺軍不乆)¶
　(應至公但約勒屬城使完壘撫民以待之雖失淅陽/不足惜也纂不從而敗城民召獨孤信東魏遣田八)¶
　(能拒之又遣張齊民出信後信謂其衆曰今士卒不/滿千人首尾受敵若還撃齊民士民謂我退走必来)¶
<pb:KR2o0020_WYG_044-16b>¶
　(邀我不如進擊八能破之齊民自潰矣遂擊破八能/乗勝襲穰城辛纂出戰大敗還趣城門未及闔信前)¶
　(驅武川楊忠叱門者曰大軍已至城中有應爾等求/生何不避走門者皆散忠帥衆入城斬纂以狥城中)¶
　(懾服信分兵定三荆居半歳東魏髙敖曹矦景/將兵奄至城下信兵少不敵與楊忠皆奔梁)質實¶
　(武川未詳處所或疑即武州注見漢武帝元/光二年武州塞三荆即三楚注見太清三年)¶
　　書法(前書歡取荆州矣於是克之不為東魏荆州/何土魏土也東魏不得而有之故自是東魏)¶
　　(攻魏則書侵魏攻東魏則書伐東魏取魏地則書/取魏某地魏取東魏地則直書某地而已魏正也)¶
　　(綱目之予/奪明矣)¶
(乙梁大同元年魏文帝寳炬/卯大統元年東魏天平二年)春正月朔魏大丞相㤗立¶
<pb:KR2o0020_WYG_044-17a>¶
南陽王寳炬考異(提要作魏/主寳炬立)¶
　(魏宇文㤗與群臣議所立多舉廣平王賛濮陽王順/垂涕謂㤗曰髙歡逼逐先帝立㓜主以專權明公宜)¶
　(反其所為廣平冲㓜不如立長/君而奉之㤗乃立南陽王寳炬)質實(廣平郡名注見/漢武帝元狩四)¶
　(年濮陽郡名注/見周安王五年)¶
魏將軍李虎克靈州¶
　(宇文㤗遣李虎等撃曹泥虎等招諭費也/頭之衆與之共攻靈州凡四旬曹泥請降)質實(靈州/注見)¶
　(唐𤣥宗天/寳十五載)¶
魏大丞相㤗自為都督中外諸軍事封安定公¶
<pb:KR2o0020_WYG_044-17b>¶
　(魏以㤗為都督中外諸軍錄尚書事大行臺封/安定王㤗固辭王爵及錄尚書乃封安定公)質實¶
　(安定郡名注見漢/光武建武元年)¶
魏立后乙弗氏集覽(乙弗魏/複姓)¶
　(后仁恕節儉不/妬忌魏主重之)¶
東魏大丞相歡擊稽胡斬劉蠡升¶
　(蠡升自稱天子居雲陽谷魏之邉境常被其/患謂之胡荒歡襲撃大破之其下斬之以降)質實(雲/陽)¶
　(谷未詳處所唯西安府有雲陽廢縣未/知是否注見漢光武建武二十五年)¶
東魏大丞相歡自為相國假黄鉞加殊禮復辭不受考¶
<pb:KR2o0020_WYG_044-18a>¶
異(提要禮字下/作而復辭之)質實(假黄鉞注見漢/後主建興六年)¶
　　書法(書復辭何譏也既自為之復自辭之其譎甚/矣綱目上書自為下書復辭不受者三人焉)¶
　　(司馬昭劉裕髙/歡權臣一轍也)¶
○東魏人襲魏華州不克¶
　(東魏大行臺尚書司馬子如帥都督竇㤗韓軌等攻/潼關魏宇文㤗軍於覇上子如從蒲津宵濟攻華州)¶
　(入之刺史王羆未起聞閤外洶洶有聲袒跣持/梃大呼而出逐至東門左右稍集撃破走之)集覽¶
　(洶洶音許拱反/喧擾之意也)質實(覇上注見秦王政二十二年㶚/水潼關注見漢獻帝建安十六)¶
　(年蒲津關名注見秦始皇二十六年華州注/見唐𤣥宗開元十一年王羆京兆覇城人)¶
<pb:KR2o0020_WYG_044-18b>¶
魏作新制二十四條¶
　(魏宇文㤗以軍旅未息吏民勞弊命所司斟酌古/今可以便時適治者為二十四條新制奏行之)質¶
　實(軍旅注見中/大通二年)¶
魏大丞相㤗以蘇綽為行臺左丞¶
　(宇文㤗用蘇綽為行臺郎中居嵗餘未之知也而臺/中皆稱為能有疑事皆就决之㤗與僕射周惠達論)¶
　(事惠達請出議之以告綽綽為之區處惠達入白之/泰稱善曰誰與卿為此議者惠逹以綽對且稱綽有)¶
　(王佐之才泰與公卿如昆明池觀漁行至漢故倉池/顧問左右莫有知者召綽問之具以狀對㤗悦因問)¶
　(天地造化之始厯代興亡之跡綽應對如流遂留至/夜問以政事卧而聴之綽陳為治之要泰起整衣危)¶
<pb:KR2o0020_WYG_044-19a>¶
　(坐不覺膝之前席語達曙不厭詰朝謂惠逹曰蘇綽/真竒士吾方任之以政即拜左丞恭典機宻自是寵)¶
　(遇日隆綽始制文案程式朱出墨入/及計帳戸籍之法後人多遵用之)質實(蘇綽武功/人周惠達)¶
　(文安人昆眀池注見漢武帝元狩三/年詰朝左傳詰朝相見注明早也)¶
　　書法(凡拜官書某以某譏專也此書泰以/何羙㤗也㤗於是能用才矣故羙之)¶
夏五月魏大丞相㤗自加柱國○秋七月魏東益州叛¶
降于梁質實(東益州注見漢後/主建興七年沔陽)○八月東魏作新宫¶
魏趙剛以東荆州歸于魏¶
　(趙剛自蠻中往見東魏東荆州刺史李愍勸令附魏/愍從之剛由是得至長安宇文㤗以剛為光禄大夫)¶
<pb:KR2o0020_WYG_044-19b>¶
　(剛説泰召賀㧞勝獨孤信/等於梁泰使剛往請之)質實(東荆州注見齊武帝/永明五年沘陽長安)¶
　(縣名注見漢/恵帝五年)¶
　　書法(書趙剛以何再歸功剛也故不書李愍東荆/州東魏地也不書東魏東荆州何尺土皆魏)¶
　　(也/)¶
冬十一月梁侍中徐勉卒考異(提要無/冬字)¶
　(勉雖骨鯁不及范雲亦不阿意茍/合故梁世言賢相者稱范徐云)質實(范雲舞/隂人)¶
魏梁州叛降于梁質實(梁州注見周赧/王四年漢中)○東魏封髙洋¶
為太原公¶
<pb:KR2o0020_WYG_044-20a>¶
　(洋歡之子也内明决而外如不慧衆皆嗤鄙之獨歡/異之謂長史薛琡曰此兒識慮過吾㓜時歡嘗欲觀)¶
　(諸子意識使各治亂絲洋獨抽刀斬之曰亂者必斬/又各配兵四出使都督彭樂帥甲騎偽攻之兄澄等)¶
　(皆怖撓洋獨勒衆與格/樂免胄言情猶擒以獻)集覽(㓜時謂髙/洋㓜少時)質實(太原郡/名注見)¶
　(齊明帝建武/三年并州)¶
十二月東魏始賦文武官祿○魏與柔然和親¶
　(柔然頭兵可汁求婚於東魏髙歡以常山王妺為/蘭陵公主妻之魏亦與約和親由是不復為㓂)質¶
　實(柔然北狄國名注見晉孝武帝太元十二年常山/郡名注見漢光武建武九年蘭陵縣名注同上四)¶
　(年/)¶
<pb:KR2o0020_WYG_044-20b>¶
　　書法(於是柔然求婚東魏髙歡以常山王妺為蘭/陵公主妻之魏亦以元翌女為化政公主妻)¶
　　(可汗弟不書東魏何柔然本魏臣也求婚東魏東/魏從之猶可也未嘗求魏自與和親魏之屈甚矣)¶
　　(特書魏與柔然/和親傷之也)¶
(丙梁大同二年魏大統/辰二年東魏天平三年)春正月東魏大丞相歡襲魏夏¶
州取之魏靈凉州亦叛附于歡¶
　(髙歡自將萬騎襲魏夏州不火食四日而至縳矟為/梯夜入其城擒刺史斛律俄彌突因而用之留張瓊)¶
　(將兵鎮守遷其部落以歸魏靈州刺史曹泥與其壻/凉州刺史劉豐復叛降東魏魏人圍之水灌其城不)¶
　(没者四尺歡發阿至羅騎徑度靈州繞出魏師/之後魏師退歡迎泥及豐㧞其遺戸五千以歸)質實¶
<pb:KR2o0020_WYG_044-21a>¶
　(涼州注見唐中/宗景龍二年)¶
　　書法(附東魏也書附于歡何附東魏即附賊也書/附東魏則未知其為非也故特書附于歡此)¶
　　(綱目之特筆也凡魏人附東魏則書/叛東魏人歸魏則不書叛歸魏正也)¶
二月東魏大丞相歡遣其世子澄入鄴輔政東魏以為¶
尚書令京畿大都督¶
　(東魏渤海世子澄年十五入鄴輔政用法嚴峻事無/凝滯中外震肅引崔暹為左丞親任之初澄通於歡)¶
　(妾一婢告之歡杖澄而幽之婁妃亦隔絶不得見歡/納魏敬宗之后爾朱氏有寵生子浟欲立之澄求救)¶
　(於司馬子如子如入見偽為不知者請見婁妃歡告/其故子如曰妃是王結髪婦常以家財奉王王在懐)¶
<pb:KR2o0020_WYG_044-21b>¶
　(朔被杖背無完皮妃晝夜供侍同走并州然馬矢自/作靴恩義何可忘也且婁領軍之勲何宜揺動一女)¶
　(子如草芥况婢言不必信邪歡因使子如更鞫之子/如盡反其辭乃啓歡曰果虗言也歡大悦父子夫婦)¶
　(相敬復/如初)集覽(浟余/周反)質實(渤海郡名注見晉穆帝永和/六年滄州鄴縣名注見漢獻)¶
　(帝建安十五年敬宗魏孝莊帝廟/號懐朔鎮名注見天監十八年)¶
　　書法(此曹操以子丕為丞相副之故智也髙歡封/爵皆書自澄為尚書令則曷為不書髙歡以)¶
　　(上書髙歡遣下書東魏以見其主之不/得不以也綱目辭繁而不殺意可見矣)¶
東魏大丞相歡以陳元康為功曹¶
　(髙季式薦元康於髙歡曰是能夜中闇書快吏也歡/召之一見即授功曹掌機密時軍國多務元康問無)¶
<pb:KR2o0020_WYG_044-22a>¶
　(不知與功曹趙彦深同知機密而元康/性柔謹歡甚親之曰此人天賜我也)質實(陳元康/廣宗人)¶
三月梁處士陶𢎞景卒¶
　(𢎞景博學好飬生仕齊為奉朝請棄官隐居茅山梁/主早與之游及即位恩禮甚篤每得其書焚香䖍受)¶
　(屢以手敕招之𢎞景不出國家每有大議必先諮之/時人謂之山中宰相將沒為詩曰夷甫任散誕平叔)¶
　(坐論空豈悟昭陽殿遂作單于宫時士大夫競談𤣥/理不習武事故𢎞景詩及之胡氏曰𢎞景居山中而)¶
　(預朝政非不在其位不謀其政之義矣而當是之時/政事之失亦豈少哉處身則事浮屠處家則無義方)¶
　(治國則政刑不脩對敵則師旅無名數十年間駸駸/入於亂亡而不聞𢎞景有一言以省帝心也臨終之)¶
　(詩亦何/益哉)集覽(夷甫任散誕王衍字夷甫晉武帝時人/任散誕任意消㪚放誕也晉書王衍妙)¶
<pb:KR2o0020_WYG_044-22b>¶
　(善𤣥言唯談老莊平叔坐論空何晏字平叔三國魏/明帝時人論空談論虗無也晏好老莊書故云唐太)¶
　(宗曰梁武帝唯談苦/空注苦空乃佛教也)質實(處士注見周赧王元年陶/𢎞景秣陵人奉朝請注見)¶
　(漢哀帝元夀元年茅山一統志云在應天府句容縣/東南四十五里山形如句字初名句曲山後因茅君)¶
　(得道於此更今名道書為第八洞天第一福地山有/三峯三茅君各占一峯謂之三茅峯金陵新志茅山)¶
　(與蜀岷峨相首尾蔣/山實其脉之盡者)¶
　　書法(特筆也布衣卒黄憲漢安帝延光元年卒管/寜漢後主延熈四年徵士卒陶潜宋文帝元)¶
　　(嘉四年處士卒陶𢎞景是年皆特筆/也處士書卒終綱目一人而已矣)¶
夏四月梁以江子四為右丞¶
<pb:KR2o0020_WYG_044-23a>¶
　(子四上封事極言得失梁主詔曰古人有言屋漏在/上知之在下朕有過失不能自覺子四所言尚書時)¶
　(加檢括速/以啓聞)質實(江子四濟陽/人統七世孫)¶
秋七月魏賀㧞勝自梁歸于魏¶
　(梁主待賀㧞勝等甚厚勝請討髙歡不許厚結朱异/乃得歸與史寜盧柔皆北還梁主餞之南苑勝懐梁)¶
　(主恩自是見鳥獸南向者皆不射之至襄城東魏髙/歡遣矦景以輕騎邀之勝等自山路逃歸宇文泰引)¶
　(柔為從事中郎與/蘇綽對掌機密)質實(朱异錢塘人襄城縣名/注見周赧王十五年)¶
九月東魏行臺矦景侵梁梁陳慶之撃破之考異(提要/破作)¶
(敗/)質實(陳慶之義/興國山人)¶
<pb:KR2o0020_WYG_044-23b>¶
　　書法(梁加東魏書伐此其書侵何不予東/魏之自立也故凡東魏加人皆書侵)¶
○冬十二月東魏及梁平○魏大饑¶
　(人相食死/者什七八)¶
(丁梁大同三年魏大統/巳三年東魏天平四年)春正月東魏大丞相歡侵魏魏¶
大丞相㤗撃破之殺其將竇㤗歡别將襲魏洛州執其¶
刺史泉企¶
　(初魏主下詔數髙歡二十罪歡亦移檄謂宇文泰斛/斯椿為逆徒至是歡遣司徒髙敖曹攻上洛大都督)¶
　(竇㤗攻潼關而自將軍蒲坂造三浮橋欲度河魏宇/文㤗軍廣陽謂諸將曰賊掎吾三靣作浮橋以示必)¶
<pb:KR2o0020_WYG_044-24a>¶
　(度此欲綴吾軍使竇㤗得西入耳㤗屢勝而驕襲之/必克克泰則歡不戰自走矣諸將皆曰不如分兵禦)¶
　(之宇文㤗曰賊雖作橋未能徑度不過五日吾取竇/泰必矣蘇綽達奚武亦以為然宇文㤗還長安隐其)¶
　(計以問族子直事郎中深深曰竇泰歡之驍將今大/軍攻蒲坂則歡拒守而㤗救之吾表裏受敵此危道)¶
　(也不如選輕鋭潜出小關竇㤗躁急必來决戰歡持/重未即救我急撃泰必可擒也擒泰則歡勢自沮回)¶
　(師撃之可以决勝宇文泰喜曰此吾心也乃聲言欲/保隴右而潜軍東出竇㤗猝聞軍至度河宇文㤗撃)¶
　(破之士衆皆盡竇泰自殺髙歡撤浮橋而退敖曹自/啇山轉戰而進所向無前遂攻上洛郡人泉岳及弟)¶
　(猛畧與杜窋等謀翻城應之洛州刺史泉企知之殺/岳及猛畧窋走歸敖曹敖曹以為鄉導而攻之企固)¶
　(守旬餘二子元禮仲遵力戰仲遵傷目城遂䧟企見敖/曹曰吾力屈非心服也敖曹以杜窋為洛州刺史欲遂)¶
<pb:KR2o0020_WYG_044-24b>¶
　(入藍田關聞竇泰軍没而還以企及元禮自随企私/成二子曰吾餘生無幾汝曹才器足以立功勿以吾)¶
　(故遂虧臣節元禮逃還與仲遵隂結豪右襲窋殺之/魏以元禮世襲洛州刺史東魏郎中杜弼以在位貪)¶
　(汚請治之歡曰今督將家屬多在關西宇文黒獺常/招誘之人情去留未定江東復有一呉翁蕭衍專事)¶
　(衣冠禮樂中原士大夫望之以為正朔所在我若不/相假借恐督將盡歸黒獺士子悉奔蕭衍人物流散)¶
　(何以為國宜少侍吾不忘之至是將出兵拒魏弼請/先除内賊歡問為誰弼曰諸勲貴掠奪百姓者是也)¶
　(歡不應使軍士皆張弓注矢舉刀按矟夾道羅列命/弼冒出其間弼戰慓流汗歡乃徐諭之曰矢注不射)¶
　(刀舉不擊矟按不刺爾猶亡魂失膽况諸勲人身犯/鋒鏑百死一生雖或貪鄙所取者大豈可同之常人)¶
　(哉弼頓首謝歡每號令軍士其語鮮卑則曰漢民是/汝奴夫為汝耕婦為汝織輸汝粟帛令汝温飽汝何)¶
<pb:KR2o0020_WYG_044-25a>¶
　(為陵之其語華人則曰鮮卑是汝作客得汝一斛粟/一匹絹為汝擊賊令汝安寜汝何為疾之時鮮卑共)¶
　(輕華人唯憚髙敖曹歡號令將士常鮮卑語敖曹在/列則為之華言敖曹嘗詣相府門者不納敖曹射之)¶
　(歡知而/不責)集覽(達奚代北複姓也本東/胡種黒獺宇文㤗表字)質實(移檄注見/楚義帝元)¶
　(年上洛縣名注見晉元帝太興元年廣陽郡名注見/漢獻帝興平二年隴右注見秦王政三年隴西商山)¶
　(注見唐僖宗廣明元年藍田關按一統志在西安府/藍田縣東南九十八里本秦嶢關後周改為青泥關)¶
　(隋唐以來改名藍田關鮮卑東胡/種名注見漢光武建武二十五年)¶
　　發明(魏數歡罪二十何以不書討㤗亦弑君之賊/爾或曰魏主數歡之罪而歸咎於㤗可乎曰)¶
　　(魏主為弑君者所立受之而不討賊是亦弑君之/人也况是時國命在於㤗手何得以魏君為名哉)¶
<pb:KR2o0020_WYG_044-25b>¶
　　(故凡㤗之不能討歡猶歡之不能討㤗其實厥罪/惟均此綱目之所以不分曲直例以交伐書之也)¶
夏六月東魏遣使如梁¶
　(東魏遣散騎常侍李諧聘於梁梁主與語應對如流/因目送之謂左右曰卿軰常言北間無人物此等何)¶
　(自而來是時南北通好務以俊乂相誇銜命接客必/盡一時之選每梁使至鄴鄴下為之傾動宴日髙澄)¶
　(常使左右覘之一言制勝為/之拊掌魏使至建康亦然)質實(鄴縣名注見漢獻/帝建安十五年建)¶
　(康郡名注同上/興平二年金陵)¶
魏獨孤信自梁歸于魏¶
　(獨孤信求還北梁主許之信父母皆在山東梁主問/信所適信曰事君者不敢顧私親而懐二心梁主以)¶
<pb:KR2o0020_WYG_044-26a>¶
　(為義禮送甚厚信與楊忠皆至長安魏以為/驃騎大將軍宇文泰愛忠之勇留置帳下)質實(山/東)¶
　(注見宋文帝元/嘉二十五年)¶
秋八月魏大丞相㤗伐東魏克恒農遣使諭降河北城¶
堡¶
　(魏宇文深勸宇文㤗取恒農㤗伐東魏以于謹為前/鋒㧞恒農時河北諸城多附東魏左丞楊&KR0710;請往説)¶
　(之乃與土豪舉兵収邵郡守令斬之說/諭東魏城堡旬月之間歸附甚衆)集覽(&KR0710;匹/招反)質實¶
　(恒農郡名注見普通六年鄭城河北郡名注見漢平/帝元始四年虞國楊&KR0710;正平人于謹代人栗磾之子)¶
　(邵郡注見秦/王政九年垣)¶
<pb:KR2o0020_WYG_044-26b>¶
梁脩長干塔¶
　(梁主脩長干寺阿育王塔出佛爪髪舍利幸寺設無/礙食大赦胡氏曰佛固為賢然亦人耳使其心有道)¶
　(其骨毛爪齒若何而能神其徒寳而畜之者又云有/五色珠琲附而生焉名曰舍利子云是精氣所結也)¶
　(是物也饑不可食寒不可衣病不可療無益生人梁/武敬信之篤至幸寺設齋冀得䕶持然不免餓死佛)¶
　(力果安/在哉)集覽(長干寺阿育王塔長干寺今名天禧寺/在金陵城南五里地名長干里阿育王)¶
　(塔在焉按談苑錢鏐曰釋迦真身舍利塔見在明州/鄞縣阿肓王所造人間八萬四千塔而此震旦得十)¶
　(九之一今鄞縣東三十里有育王山出佛爪/髪舍利先是藏於塔中今出之而設齋焉)質實(長/干)¶
　(寺按一統志在應天府城東五里阿育王塔在寜/波府城東五十二里阿育王山中廣利寺内東)¶
<pb:KR2o0020_WYG_044-27a>¶
　　書法(書作寺多矣未有書脩塔者書脩塔譏也書/脩塔始此終綱目書作塔二是年丙寅年皆)¶
　　(梁/也)¶
閏九月梁以武陵王紀為益州刺史質實(武陵郡名注/見漢靈帝中)¶
(平三年益州注見/晉武帝泰始八年)○東魏大丞相歡侵魏冬十月魏大¶
丞相㤗迎戰渭曲大敗之¶
　(東魏髙歡將兵二十萬趣蒲津使髙敖曹將兵三萬/出河南時關中饑魏宇文㤗所將不滿萬人屯恒農)¶
　(五十餘日聞歡將濟河乃引兵入關敖曹遂圍恒農/長史薛琡言於歡曰西人連年飢饉故冒死入陜州)¶
　(欲取倉粟今敖曹已圍陜城粟不得出但置兵諸道/勿與野戰比及於秋其民自應餓死寳炬黒獺何憂)¶
<pb:KR2o0020_WYG_044-27b>¶
　(不降願勿渡河矦景曰今兹舉兵形勢極大萬一不/㨗猝難収歛不如分為二軍相繼而進前軍若勝後)¶
　(軍全力前軍若敗後軍承之歡不從自蒲津濟河至/馮翊謂魏刺史王羆曰何不降羆大呼曰此城是王)¶
　(羆冡欲死者來歡知不可攻乃渉洛軍於許原西㤗/至渭南徵諸州兵皆未㑹欲進撃歡諸將以衆寡不)¶
　(敵請待歡更西以觀其勢泰曰歡若至長安人情大/擾今及其新至可擊也即造浮橋於渭令軍士齎三)¶
　(日糧輕騎度渭十月至沙苑距東魏軍六十里諸将/皆懼宇文深獨賀曰歡鎮撫河北甚得衆心以此自)¶
　(守未易可圖今懸師渡河非衆所欲獨歡恥失竇泰/愎諌而來所謂忿兵可一戰擒也願假深一節發王)¶
　(羆之兵邀其走路使無遺類㤗遣順昌公達奚武覘/歡軍武從三騎皆效歡將士服日暮去營數百歩下)¶
　(馬潜聴得其軍號因上馬厯營若警夜者有不如法/往往撻之具知敵之情狀而還歡聞㤗至引兵㑹之)¶
<pb:KR2o0020_WYG_044-28a>¶
　(李弼謂㤗曰彼衆我寡不可平地置陳此東十里有/渭曲可先據以待之㤗從之背水東西為陳李弼趙)¶
　(貴為左右拒命將士皆偃戈於葦中約聞鼓聲而起/晡時東魏兵至斛律𦍑舉曰黒獺舉國而來欲一死)¶
　(决渭曲葺深土濘無所用力不如緩與相持密分精/鋭徑掩長安巢穴既傾則黒獺不戰成擒矣歡曰縱)¶
　(火焚之何如矦景曰當生擒黑獺以示百姓若燒死/誰復信之彭樂盛氣請鬭曰我衆賊寡何憂不克歡)¶
　(從之東魏兵望見魏兵少争進撃之無復行列泰鳴/鼓士皆奮起合戰李弼等帥鐡騎横撃之東魏兵中)¶
　(絶遂大破之歡欲収兵更戰衆已退去斛律金曰衆/心離散不可復用宜急向河東歡乃馳去夜渡河喪)¶
　(甲士八萬人鎧仗十八萬㤗追至河上選留甲士二/萬餘人餘悉縱歸李穆曰髙歡破膽矣速追之可獲)¶
　(泰不聴還軍渭南所徵之兵甫至乃於戰所人種栁/一株以旌武功矦景言於歡曰黒獺驟勝而驕必不)¶
<pb:KR2o0020_WYG_044-28b>¶
　(為備願得精騎二萬徑往取之歡以告婁妃妃曰設/如其言景豈有還理得黒獺而失景何利之有歡乃)¶
　(止髙敖曹聞歡敗/釋恒農退保洛陽)集覽(忿兵漢魏相曰爭恨小故不/忍憤怒者謂之忿兵兵忿者)¶
　(敗左右拒左傳曼伯為右拒祭仲足為左拒漢酈商/傳從擊黥布攻其前拒徐廣注云拒一作和駰按拒)¶
　(方陳也拒音矩索隱曰拒音巨鄒氏引左/傳有左拒右拒徐云一作和和軍門也)質實(河南/郡名)¶
　(注見秦莊襄王元年三川飢饉釋名云榖不熟曰飢/菜不熟曰饉陜州注見周顯王四十五年馮翊郡名)¶
　(注見唐𤣥宗開元十一年同州洛水名注見漢髙后/三年許原按一統志在西安府同州城北五十里沮)¶
　(水之滸渭南縣名注見漢獻帝建安十六年渭水名/注見漢髙帝五年沙苑在西安府同州城南一十二)¶
　(里一名沙阜其地宜畜牧唐於此置監順昌縣名注/見齊主寳卷永元二年渭曲或疑地名未詳處所晡)¶
<pb:KR2o0020_WYG_044-29a>¶
　(時釋名云日加申曰晡斛律金朔州敕部人河/東郡名注見漢獻帝建安七年李穆成紀人)¶
　　書法(迎戰何予之也是故周瑜書迎擊漢獻帝建/安十三年張悌書迎戰晉武帝太康元年宇)¶
　　(文㤗書迎戰是/年皆予之也)¶
魏大丞相㤗伐東魏東魏秦州降㤗遂畧定汾綘¶
　(魏遣行䑓王季海與獨孤信趣洛陽李顯趣三荆賀/㧞勝李弼圍蒲坂髙歡之西伐也蒲坂民敬珍謂其)¶
　(從祖兄祥曰髙歡廹逐乗輿天下忠義之士皆欲倳/刃於其腹今又稱兵西上吾欲與兄起兵斷其歸路)¶
　(此千載一時也祥從之紏合鄉里有衆萬餘㑹歡自/沙苑敗歸祥珍帥衆邀之斬獲甚衆賀㧞勝李弼至)¶
　(河東祥珍帥六縣十餘萬戸歸之宇文泰以珍為平/陽太守祥為行臺郎中東魏秦州刺史薛崇禮守蒲)¶
<pb:KR2o0020_WYG_044-29b>¶
　(坂其族弟善為别駕言於崇禮曰髙歡有逐君之罪/善與兄忝衣冠緒餘世荷國恩今大軍已臨而猶為)¶
　(歡守一旦城䧟送首長安署為逆賊死有餘愧及今/歸欵猶為愈也崇禮猶豫不决善與族人斬關納魏)¶
　(師宇文㤗進軍蒲坂畧定汾綘凡薛氏預開城之謀/者皆賜五等爵善曰背逆歸順臣子常節豈容闔門)¶
　(俱叨封邑與其/弟慎固辭不受)質實(平陽郡名注見秦王政十四年/别駕注見宋文帝元嘉二十八)¶
　(年秦州注見周赧玉十二年蒲坂汾綘二州名汾注/見周威烈王二十三年西河綘注見宋文帝元嘉二)¶
　(十三年東雍州猶豫注見秦孝文王/元年蒲坂縣名注見周赧王十二年)¶
　　書法(東魏地不書東魏書東魏秦州何魏自有/秦州也書東魏秦州所以别其為蒲坂也)¶
魏取洛陽豫州潁梁廣陽等州皆降¶
<pb:KR2o0020_WYG_044-30a>¶
　(獨孤信至新安髙敖曹引兵北度河信逼洛陽洛州/刺史廣陽王湛棄城歸鄴信遂據金墉城孝武之西)¶
　(遷也散騎常侍裴寛謂諸弟曰天子既西吾不可以/東附髙氏帥家屬逃於大石嶺聞信入洛乃出見之)¶
　(潁州長史賀若統舉城降魏魏都督梁迥入據之梁/州滎陽廣州皆降十一月東魏行臺任祥攻潁川宇)¶
　(文㤗使大都督宇文貴救之諸將咸以為彼衆我寡/不可争鋒貴曰彼謂吾兵少必不敢進合攻潁川城)¶
　(必危矣今進據頴川有城可守又出其不意破之必/矣遂疾趨據潁川背城為陳以待其至合戰大破之)¶
　(俘其士卒萬餘人悉縱之乗勝追擊大敗之東魏將/是云寳殺其陽州刺史以降魏都督韋孝寛攻豫州)¶
　(㧞之荆州刺史郭鸞攻東荆州刺史慕容儼晝夜拒/戰二百餘日乗間出撃大破之時東魏河南諸州多)¶
　(失守惟東/荆州獲全)集覽(賀若代北複姓其先居元朔随魏南/遷魏以忠正為賀若因金氏焉若音)¶
<pb:KR2o0020_WYG_044-30b>¶
　(惹/)質實(新安郡名注見楚義帝元年金墉城注見魏/元帝咸熈二年裴寛聞喜人大石嶺未詳處)¶
　(所按一統志唯河南府城東南四十二里有萬安山/一名大石山北接登封縣未知是否明者察焉梁州)¶
　(注見唐𤣥宗開元九年浚儀鄴縣名注見漢獻帝建/安十五年滎陽縣名注見秦莊襄王元年廣州注見)¶
　(漢獻帝初平元年魯陽潁川郡名注見漢後主建興/十年韋孝寛杜陵人豫州注見漢光武建武十九年)¶
　(汝南潁州注見天監二年陽/州注見周安王十一年宜陽)¶
東魏濮陽陽平盗起濟州刺史髙季式討平之¶
　(東魏濮陽民為盗濟州刺史髙季式討擒之又撃陽/平賊平之或謂季式曰盗不侵境而使私軍逺戰萬)¶
　(一失利豈不獲罪乎季式曰君何言之不忠/也我與國家同安共危以此獲罪亦無所恨)質實(濮/陽)¶
<pb:KR2o0020_WYG_044-31a>¶
　(郡名注見周安王五年濟州注見晉帝奕太和/元年髙平陽平郡名注見晉孝武帝太元九年)¶
(戊梁大同四年魏大統/午四年東魏元象元年)春正月朔日食○二月東魏遣¶
行臺矦景治兵虎牢復取汾潁豫廣四州○魏廢其后¶
乙弗氏立柔然女郁乆閭氏為后¶
　(初柔然頭兵可汗始得返國事魏盡禮永安以後不/復稱臣置侍中黄門等官得魏淳于覃親寵任事使)¶
　(與文翰及是數為邉患魏宇文㤗欲結婚以撫之以/舍人元翌女為化政公主妻頭兵弟又言於魏主以)¶
　(乙弗后為尼使扶風王孚迎頭兵女為后頭兵遂留/東魏使者而送悼后於魏柔然營幕戸席皆東向孚)¶
　(請正南靣后曰我未見魏主固/柔然女也魏仗南靣我自東向)質實(柔然北狄國名/注見晉孝武帝)¶
<pb:KR2o0020_WYG_044-31b>¶
　(太元十二年永安魏孝莊帝年號/扶風郡名注見周顯王八年岐)¶
　　書法(凡廢立聫書所廢因所立也是故有隂氏而/後郭氏廢漢光武建武十七年有郁乆閭氏)¶
　　(而後乙弗氏廢是年有武氏而後王氏廢唐髙宗/永徽六年綱目皆聫書之所以志禍本也魏加柔)¶
　　(然常書伐臣之也至是乃后其女焉又為之殺故/后魏於是不振甚矣書曰立柔然女深譏之也)¶
　　發明(春秋内中國而外諸夏内諸夏而外夷狄冠/履不可以倒置首足不可以失所聞以夏而)¶
　　(制夷矣未聞以夷而制夏也魏氏不道欲立蠕蠕/之女乃以無罪而黜其后是以夷狄而制諸夏矣)¶
　　(中國胥為左袵人類變為禽獸以異類而母中國/以母后而就髠鬄綱目於此謹之甚懼之甚故特)¶
　　(掲柔然女以書之所以著魏氏之罪而/深惡之也任是責者舎黒獺其誰歸)¶
<pb:KR2o0020_WYG_044-32a>¶
秋七月梁大赦考證(下當書/境内)¶
　(以得如來/舍利故也)集覽(如來晁逈曰本覺曰如今覺/曰來故名如來見道院集)¶
　　書法(脩長干塔大赦不書於是得舍利大赦則何/以書梁主溺於異教一赦甚矣又可再乎雖)¶
　　(欲畧之不/可得也)¶
八月東魏遣兵圍魏金墉魏大丞相㤗救之斬其將髙¶
敖曹復戰不利引還¶
　(東魏矦景髙敖曹等圍魏獨孤信于金墉髙歡帥大/軍繼之魏主與宇文㤗俱東李弼達奚武帥千騎為)¶
　(前驅至榖城矦景等欲整陳以待其至莫多婁貸文/請撃之進遇李弼敗死㤗進軍瀍東景等夜觧圍去)¶
<pb:KR2o0020_WYG_044-32b>¶
　(泰帥輕騎追至河上景為陳北據河橋南屬邙山與/㤗合戰㤗馬驚逸墜地東魏兵追及之左右皆散李)¶
　(穆以䇿抶㤗罵之追者不疑穆因以馬授㤗與俱逸/魏兵復振擊東魏兵大破之髙敖曹意輕㤗建旗葢)¶
　(以陵陳魏人盡鋭攻之一軍皆没敖曹單騎走投河/陽南城守將髙永樂與敖曹有怨閉門不受追者斬)¶
　(之髙歡聞之如喪肝膽㤗賞斬敖曹者布絹萬叚嵗/嵗稍與之比及周亡猶未能足魏又殺東魏將宋顯)¶
　(等虜甲士萬五千人赴河死者以萬數然是日置陳/既大首尾懸逺從旦至未戰數十合氛霧四塞莫能)¶
　(相知魏諸軍戰不利燒營而歸留儀同三司長孫子/彦守金墉王思政舉矟䧟陳被創悶絶思政每戰常)¶
　(著破衣弊甲敵不知其將帥故得免將軍蔡祐下馬/帥左右十餘人撃東魏兵殺傷甚衆東魏人圍之祐)¶
　(彎弓持滿四靣拒之東魏人募厚甲長刀者直進取/之去祐三十歩左右勸射之祐曰吾曹之命在此一)¶
<pb:KR2o0020_WYG_044-33a>¶
　(矢豈可虗發將至十歩祐乃射之應弦而倒東魏兵/稍却祐徐引還祐每戰常為士卒先戰還諸將皆争)¶
　(功祐終無所言㤗每歎曰承先口不言勲我當/代其論叙因以王思政為東道行臺使鎮恒農)集覽¶
　(莫多婁貸文莫多婁盖三字姓貸文其名以䇿抶㤗/䇿馬箠也抶敕栗反笞擊也以䇿抶㤗猶左傳歜以)¶
　(弋抶職之意/承先蔡祐字)質實(穀城山名注見漢髙帝五年瀍東/瀍水之東注見大同九年河橋注)¶
　(見漢和帝永元五年邙山注見漢靈帝中平六年河/陽南城河陽縣名注見唐昭宗天祐二年又按一統)¶
　(志河陽三城在懐慶府孟縣西南舊有三城按北齊/書神武使髙岳鎮北城即舊北中府城今下孟州是)¶
　(髙永樂守南城今孟津/是中潭城今夾灘是)¶
魏長安亂大丞相㤗討平之¶
<pb:KR2o0020_WYG_044-33b>¶
　(魏之東伐也闗中守兵少前後所虜東魏士卒散在/民間聞魏兵敗謀作亂李虎與周惠達等奉太子欽)¶
　(出屯渭北關中大擾於是趙青雀等遂反據長安子/城雍州民于伏徳與咸陽太守慕容思慶各収降卒)¶
　(以拒還兵長安大城民相帥以拒青雀屢破之魏主/留閺鄉宇文㤗以士馬疲弊不可速進且謂青雀等)¶
　(烏合不能為患曰我至長安以輕騎臨之必當靣縳/散騎常侍陸通諫曰賊逆謀乆定安可輕也且賊詐)¶
　(言東冦將至若以輕騎臨之百姓益當驚擾今軍雖/疲弊精鋭尚多以明公之威總大軍以臨之何憂不)¶
　(克㤗從之引兵西入父老悲喜士女相賀華州刺史/宇文導襲咸陽斬思慶擒㐲徳南渡渭與㤗相㑹攻)¶
　(青雀/破之)質實(渭北渭水之北注見漢髙后三年咸陽郡/名注見周顯王十九年閺鄉地名注見漢)¶
　(武帝征和二年湖縣靣縳注見漢順帝漢/安元年安定郡名注見漢光武建武元年)¶
<pb:KR2o0020_WYG_044-34a>¶
東魏大丞相歡㧞金墉魏師走¶
　(歡自晉陽將騎濟河遣别將追魏師至崤不及/自攻金墉長孫子彦棄城走歡毁金墉而還)質實¶
　(崤山名注見漢/光武建武九年)¶
東魏范陽人起兵應魏東魏討平之¶
　(范陽盧仲禮及從弟景裕起兵應魏東魏討平之景/裕本儒生歡釋之使教諸子景裕講論精微難者或)¶
　(相詆訶大聲厲色而景裕神彩儼然風調如一從容/往復無際可尋性清静厯官屢有進退無得失之色)¶
　(弊衣麄食恬然自安/終日端嚴如對賔客)集覽(風調如一言節操不變也/調去聲韻㑹去聲操字下)¶
　(注云風/調曰操)質實(范陽郡名注見漢帝𤣥更始二年/涿郡從容注見漢後主延熈元年)¶
<pb:KR2o0020_WYG_044-34b>¶
　　書法(盧景裕兄弟也不書叛書起兵何應魏正也/郭質起兵則書名此但人之何景裕不能死)¶
　　(志茍免於歡則亦不足錄也已故東魏得書討綱/目人之而不書其名其為不能守義之戒深矣)¶
　　發明(上書起兵應魏若有勤王之意下書東魏討/平之則是叛亂之人爾葢髙歡雖有逐君之)¶
　　(罪而宇文泰亦有弑逆/之惡是以書法如此)¶
冬十二月魏復取洛陽及廣州¶
　(魏是云寳襲洛陽趙剛襲廣州皆㧞/之於是自襄廣已西城鎮復為魏)質實(襄廣二州/名襄注見)¶
　(周赧王七年應廣注見/漢獻帝初平元年魯陽)¶
東魏禁擅立寺¶
<pb:KR2o0020_WYG_044-35a>¶
　(魏自正光以後四方多事民避賦役多為僧尼至二/百萬人寺三萬餘區至是始詔長吏擅立寺者計庸)¶
　(以枉/法論)質實(正光魏孝/明帝年號)¶
盗殺魏廣州刺史李延孫¶
　(初魏伊川土豪李長夀為防蠻都督孝武西遷長夀/帥其徒拒東魏魏以為廣州刺史矦景攻殺之子延)¶
　(孫復収其兵魏之貴臣皆往依之延孫資遣衛送使/達關中東魏髙歡患之數遣兵攻之不能克延孫以)¶
　(澄清伊洛為己任魏以韋法保為東洛州刺史助之/既至與延孫連兵置柵於伏流是歳延孫為其長史)¶
　(所殺法保/即據其柵)質實(伊川郡名注見漢帝𤣥更始二年陸/渾伊洛二水名注見漢髙后三年東)¶
　(洛州未/詳沿革)¶
<pb:KR2o0020_WYG_044-35b>¶
　　書法(殺之者長史也其書盗何延孫自父長夀不/從東魏每以澄清為己任則魏之忠臣也殺)¶
　　(魏忠臣是黨賊也亦/賊而已矣故書盗)¶
魏取宜陽行臺王思政城玉璧徙鎮之¶
　(東魏將叚琛等據宜陽遣牛道恒誘魏邊民韋孝寛/患之乃詐為道恒書歸欵使諜遺之琛營琛果疑之)¶
　(孝寛乗其猜阻襲而擒之崤澠遂清王思/政以玉璧險要請築城自恒農徙鎮之)集覽(使諜/遺之)¶
　(諜猶今言細作也令故遺/失其書於琛營中以間之)質實(宜陽縣名注見周安/王十一年崤澠崤山)¶
　(名注見漢光武建武九年澠水名注/同上三年玉璧城名注見大同八年)¶
　　書法(城不書必關要而後書/故自是凡四書玉璧)¶
<pb:KR2o0020_WYG_044-36a>¶
東魏改停年格¶
　(東魏以髙澄攝吏部尚書始改崔亮年勞之制銓擢/賢能又沙汰尚書郎妙選人地以充之凡才名之士)¶
　(皆引致門下/與之遊宴)質實(沙汰注見宋孝/武帝大明二年)¶
(已梁大同五年魏大統/未五年東魏興和元年)春正月梁以何敬容為尚書令¶
　(自晉宋以來宰相皆以文義自逸敬容獨勤簿領日/旰不休為俗所嗤自徐勉周捨既卒當權要者外朝)¶
　(則何敬容内省則朱异敬容質慤無文以綱維為己/任异文華敏洽曲營世譽善伺主意為阿諛用事三)¶
　(十年廣納貨賂欺罔視聴逺近莫不忿疾園宅玩好/飲膳聲色窮一時之盛每休下車馬填門唯王承王)¶
　(稚及禇/翔不往)集覽(勤簿領勤於簿書及所領之事休/下注見漢昭帝始元四年休沐)¶
<pb:KR2o0020_WYG_044-36b>¶
魏大丞相㤗置行臺學¶
　(㤗於行臺置學令丞郎府/佐旦治公務晩就講習)¶
　　書法(書㤗置何/嘉㤗也)¶
夏五月東魏立后髙氏¶
　(歡之/女也)¶
秋九月東魏城鄴考異(提要無秋/字八年同)○冬十月魏置紙筆¶
于陽武門以求言¶
　　書法(皆東魏所未有也特書嘉之終綱目書/求言一是年求直言五詳漢文帝二年)¶
<pb:KR2o0020_WYG_044-37a>¶
○十一月東魏行興光歴¶
　(校書郎李業興/所修也行之)質實(李業興/上黨人)¶
梁分諸州為五品¶
　(朱异奏頃來置州稍廣而小大不倫請分為五品其/位秩髙卑參僚多少皆以是為差詔從之於是上品)¶
　(二十州次品十州次品八州次品二十三州下品二/十一州梁主方事征伐恢拓境宇北踰淮汝東距彭)¶
　(城西開牂柯南平俚洞建置州郡紛綸甚衆其下品/皆異國降人有名無地職貢罕通五品之外又有二)¶
　(十餘州不知處所凡一百七州又有邉境鎮戍雖領/民不多欲重其將帥皆建為郡州郡雖多而戸口日)¶
　(耗/矣)集覽(俚洞俚南/夷種名)質實(淮汝二水名淮注見漢髙后/三年汝注見晉帝奕太和四)¶
<pb:KR2o0020_WYG_044-37b>¶
　(年彭城郡名注見秦始皇二十八年/牂柯郡名注見漢武帝元光五年)¶
魏制禮樂¶
　(魏自西遷以来禮樂散逸宇文㤗命僕射/周惠達郎中唐瑾損益舊章至是稍偹)質實(唐瑾/北海)¶
　(平夀人/永次子)¶
　　書法(長安草創㤗念/及此書予之也)¶
　　發明(昔魯两生謂百年積徳而後禮樂可興今魏/日尋干戈乃欲制此綱目因書于冊亦所以)¶
　　(矜而/進之)¶
(庚梁大同六年魏大統/申六年東魏興和二年)春二月柔然侵魏魏主殺其故¶
<pb:KR2o0020_WYG_044-38a>¶
后乙弗氏¶
　(魏文后既為尼居别宫悼后猶忌之柔然為之舉國/南侵魏主乃賜文后自盡宇文㤗召諸軍屯沙苑以)¶
　(備柔然周惠逹發士馬守京城塹諸街巷召雍州刺/史王羆議之羆謂使者曰若蠕蠕至渭北王羆自帥)¶
　(鄉里破之何為天子城中作如此驚擾/柔然至夏州而退未幾悼后亦過疾殂)集覽(蠕蠕注/見晋孝)¶
　(武帝太元十/二年柔然)質實(沙苑地名注/見大同三年)¶
　　發明(古人殺一不辜而得天下有所不為况以無/罪殺一國母而又無補於事乎黒獺當國不)¶
　　(能制禦外侮魏主廹於冦屈意行戮綱目上書柔/然侵魏下書魏主殺其故后則見不能自立受制)¶
　　(明矣吁可/畏也哉)¶
<pb:KR2o0020_WYG_044-38b>¶
夏閠五月朔日食○秋八月梁司空袁昻卒¶
　(昻遺疏不受贈諡梁/主不許諡曰穆正)¶
冬十一月吐谷渾遣使如東魏¶
　(吐谷渾自莫折之亂不通于魏伏連籌卒子夸吕立/始稱可汗其地東西三千里南北千餘里是嵗始遣)¶
　(使假道柔然/聘於東魏)集覽(莫折之亂普通五年/魏秦州莫折大提反)¶
(辛梁大同七年魏大統/酉七年東魏興和三年)秋七月魏以宇文測為大都督¶
行汾州事¶
　(測深之兄也為政簡惠得士民心汾州地接東魏東/魏人數來冦抄測擒獲之觧縳引見待以客禮并給)¶
<pb:KR2o0020_WYG_044-39a>¶
　(糧餼衛送出境東魏人大慙不復為冦或告測交通/境外者宇文㤗怒曰測為我安邉何得間我骨肉命)¶
　(斬/之)質實(汾州注見周威烈王二十三年西河冦抄注/見漢光武建武十五年糧餼注見天監四年)¶
　(餼/廩)¶
九月魏省官員置屯田頒六條¶
　(宇文㤗欲革時政為彊國富民之法度支尚書蘇綽/賛成其事减官員置二長并置屯田以資軍國又為)¶
　(六條詔書一曰清心二曰敦教化三曰盡地利四曰/擢賢良五曰恤獄訟六曰均賦役㤗常置諸坐右令)¶
　(百司習誦之非通六條及計帳者/不得居官既而又益新制十二條)¶
冬十月東魏頒麟趾格¶
<pb:KR2o0020_WYG_044-39b>¶
　(東魏詔羣官於麟趾閣議/定法制謂之麟趾格行之)¶
十二月梁交州李賁反遣兵討之¶
　(交趾李賁世豪右仕不得志又有并韶者富詞藻詣/選求官尚書蔡撙以并姓無前賢除廣陽門郎韶恥)¶
　(之遂與賁謀作亂㑹交州刺史武林矦諮以刻暴失/衆心二人因連結數州豪傑俱反梁主遣諮與髙州)¶
　(刺史孫冏新州刺史/盧子雄將兵擊之)集覽(詣選選去聲謂選/曹也主銓選事)質實(交/趾)¶
　(郡名注見唐宣宗太中二年交州注同上元年安南/髙州注見宋文帝元嘉八年髙凉新州按一統志梁)¶
　(初所置即秦之南海郡地漢置臨允縣屬合浦郡東/晉始析置新興郡及新寧郡梁兼置新州隋初郡廢)¶
　(大業初州廢以縣屬信安郡又省索盧縣入焉唐初/復置新州治新興縣天寳初改新興郡乾元初復為)¶
<pb:KR2o0020_WYG_044-40a>¶
　(新州宋仍舊元改置新州路尋復為州至本朝因之/屬肇慶府武林本漢猛陵縣地名屬蒼梧郡晉置武)¶
　(城縣劉宋改置武林縣屬永平郡隋初屬藤州唐貞/觀中分置平南縣後自武林移龔州治此領陽川武)¶
　(林隋建大同四縣宋省四縣入平南後又以思明州/之武郎縣省入紹興中州廢以縣𨽻潯州元仍舊至)¶
　(本朝因之/屬潯州府)¶
東魏大稔¶
　(魏自喪亂以來農商失業六鎮之民就食齊晉東西/分裂連年戰爭公私困竭民多餓死髙歡命諸州濵)¶
　(河皆置倉積穀以相轉漕供軍旅備饑饉又於傍海/煮鹽軍國麄贍又以諸州調絹不依舊式民甚苦之)¶
　(奏令悉以四十尺為匹至是東方連嵗大稔穀斛至/九錢山東之民稍復蘇息矣臨淮王孝友言令制百)¶
<pb:KR2o0020_WYG_044-40b>¶
　(家為族二十五家為閭五家為比百家之内有帥二/十五徵發皆免苦樂不均復有蠶食為弊乆矣京邑)¶
　(諸坊或七八百家唯一里正二史庻事無闕請每閭/止為二比計族省十二丁資絹番兵所益甚多事下)¶
　(尚書寢不行胡氏曰農者天下之大本軍國之用無/不資焉然惟知王道者乃知恤農假仁者次之恃力)¶
　(鏖兵者多不以經意髙歡用武至是十年恤農之詔/不頒劭農之政不施但聞準式調絹置倉儲榖而已)¶
　(可謂知所先務乎是時河南戰争鞠為茂草而僧尼/至二百萬人若使自相配偶授以荒餘之地給其牛)¶
　(種置田官督䕶之不四三/年足食足兵富疆孰禦焉)集覽(百家為族二十五家/為閭五家為比禮大)¶
　(司徒令五家為比使之相保五比為閭使之相受四/閭為族使之相塟五族為黨使之相救注此所以勸)¶
　(民者也使之者皆謂立其長而教令使之保猶任也/救救凶災也比毘至反番兵番更逓也漢書番休遞)¶
<pb:KR2o0020_WYG_044-41a>¶
　(上鏖兵晉灼曰盡死殺人為鏖文頴曰鏖音意曹反/顔師古曰鏖字本從金麀聲轉為訛耳鏖謂苦擊而)¶
　(多殺也今俗猶謂/打擊之甚者曰鏖)質實(臨淮郡名注見新莽天鳳四/年齊晉二州名齊注見漢景)¶
　(帝三年濟南晉注見漢/獻帝建安七年河東)¶
　　書法(書大稔始此終綱目書大稔四是年唐髙宗/永徽元年徳宗貞元三年憲宗元和六年大)¶
　　(熟一晉孝武/帝太元七年)¶
　　發明(前日梁書大有年而北境則未聞也今魏氏/東西分裂用兵不息視民如禽獸烏有所謂)¶
　　(務本劭農之政而是嵗書東魏大稔若可深嘉而/喜幸之者然不知一國僅稔則他國之歉為可知)¶
　　(一歲僅稔則他歲之歉又可知綱目書此正所/謂歎羙不見於有餘羡慕常生於不足者也吁)¶
<pb:KR2o0020_WYG_044-41b>¶
(壬梁大同八年魏大統/戌八年東魏興和四年)春正月梁安成妖人作亂三月¶
江州司馬王僧辯討平之¶
　(安成望族劉敬躬以妖術惑衆遂據郡反南方久不/習兵人情擾駭江州刺史湘東王繹遣司馬王僧辯)¶
　(討斬之僧辯該博辯㨗器宇肅/然雖射不穿札而志氣髙逺)集覽(射不穿札札甲/札也編之如櫛)¶
　(齒相比射之不能穿言其無力也養由/基射穿七札注見唐髙宗儀鳳三年)質實(安成郡/名注見)¶
　(晉安帝元興元年江州注見晉明帝太寧二年潯陽/湘東郡名注見漢獻帝興平元年長沙王僧辯祁縣)¶
　(人/)¶
魏初置六軍○秋八月東魏以矦景為河南大行臺質¶
<pb:KR2o0020_WYG_044-42a>¶
實(河南郡名注見宋/主昱元徽元年)○冬十月東魏大丞相歡圍魏玉¶
璧不克而還¶
　(高歡擊魏入自汾絳連營四十里宇文泰使王思政/守玉璧以斷其道歡圍玉璧九日遇大雪士卒多死)¶
　(遂解/圍去)質實(玉璧城名按一統志在平陽府稷山縣西/南一十二里乃元魏所築後周移髙梁縣)¶
　(治于/此)¶
十二月梁盧子略作亂廣州參軍陳霸先討平之¶
　(孫冏盧子雄討李賁以春瘴方起請待至秋武林矦/諮趣之衆潰而歸諮誣奏冏及子雄逗留賜死子雄)¶
　(弟子略及杜僧明周文育等帥衆攻廣州參軍吳興/陳霸先帥精甲三千擊破之擒僧明文育霸先以二)¶
<pb:KR2o0020_WYG_044-42b>¶
　(人驍勇過人釋之以為主/帥詔以霸先為直閣將軍)集覽(參軍吳興屬下句參/軍謂陳霸先也吳興)¶
　(郡長城下若里人/按吳興今湖州是)質實(逗留注見漢宣帝本始三年/杜僧明廣陵人周文育陽羡)¶
　(人吳興郡名注見/宋明帝泰始二年)¶
(癸梁大同九年魏大統/亥九年東魏武定元年)春二月東魏北豫州刺史髙仲¶
密以虎牢降魏三月魏大丞相泰帥軍應之及東魏大¶
丞相歡戰于邙山大敗而還考異(提要漏/魏字)¶
　(東魏御史中尉髙仲密取崔暹之妹既而棄之由是/與暹有隙選用御史多其親黨髙澄奏令改選仲密)¶
　(疑暹構已愈恨之仲密後妻李氏秀而慧澄見而悦/之李氏不從以告仲密仲密益怨尋出為北豫州刺)¶
<pb:KR2o0020_WYG_044-43a>¶
　(史隂謀外叛髙歡疑之遣奚壽興典其軍事仲密執/之以虎牢降魏歡以事由崔暹將殺之髙澄為之固)¶
　(請歡乃釋之魏宇文泰帥諸軍應仲密三月圍河橋/南城髙歡將兵十萬至河北泰退軍瀍上縱火船於)¶
　(上流以燒河橋斛律金使張亮以小艇百餘載長鎖/伺火船將至以釘釘之引鎖向岸橋遂獲全歡渡河)¶
　(據邙山為陳數日泰留輜重夜襲之歡聞之正陳以/待黎明㤗至東魏彭樂以數千騎衝魏軍所向奔潰)¶
　(遂馳入魏營虜㤗督将僚佐四十八人諸軍乗勝擊/魏大破之斬首三萬餘級歡使樂追㤗㤗窘謂樂曰)¶
　(癡男子今日無我明日豈有汝邪何不急還營收汝/金寳樂從其言獲㤗金帯一囊以歸言於歡曰黒獺)¶
　(漏刃破膽矣歡怒其失㤗捽其頭連頓之舉刃将下/者三噤齘良久樂曰乞五千騎復為王取之歡曰汝)¶
　(縱之何意而言復取邪明日復戰㤗為中軍與右軍/若干惠合擊東魏大破之悉俘其歩卒歡失馬赫連)¶
<pb:KR2o0020_WYG_044-43b>¶
　(陽順下馬以授歡歡走從者七人追兵至都督尉興/慶拒戰矢盡而死東魏降者告㤗以歡所在㤗募勇)¶
　(敢三干人皆執短兵配賀㧞勝攻之勝執槊逐之馳/數里槊刃垂及歡氣殆絶叚韶射勝馬斃之歡遂逸)¶
　(去勝歎曰今日不執弓矢天也左軍趙貴亦戰不利/東魏兵復振㤗與戰又不利遂遁入闗屯渭上歡進)¶
　(至陜㤗使開府儀同三司達奚武拒之行臺郎中封/子繪言於歡曰混一東西正在今日若復遲疑後悔)¶
　(何及歡深然之諸将咸以為野無青草人馬疲瘦不/可逺追陳元康曰兩雄交争歲月已久今幸而大㨗)¶
　(天授我也時不可失當乗勝追之歡曰若遇伏兵奈/何元康曰前沙苑失利彼尚無伏今奔敗若此何能)¶
　(逺謀君捨而不追必為後患歡不從而歸獨使劉豐/生将數千騎追㤗初㤗召王思政於玉璧将使鎮虎)¶
　(牢未至而敗乃以為并州刺史守恒農思政入城開/門解衣而卧慰勉将士示不足畏後數日豐生至憚)¶
<pb:KR2o0020_WYG_044-44a>¶
　(之引還思政乃脩城郭起樓櫓營農田積芻粟由是/恒農始有守禦之備㤗亦廣募闗隴豪右以増軍旅)¶
　(髙仲密之将叛也隂遣人扇動冀州豪傑使為内應/東魏遣髙隆之馳驛慰撫由是得安髙澄密書與隆)¶
　(之曰仲密枝黨與之俱西者宜悉收其家屬以懲将/來隆之以為㤙旨既行理無追改若復收治示民不)¶
　(信脱致驚擾所虧/不細乃啓歡罷之)集覽(瀍水地名在瀍水之上禹貢/伊洛瀍澗蔡氏傳曰地志瀍)¶
　(水出河南穀城縣替亭北今河南府河南縣西北有/古榖城其北山實瀍水所出至偃師縣入洛釘釘上)¶
　(釘鐵釘也下釘去聲黎明注見漢武帝元鼎六年黎/旦噤齘噤渠飲反口閉也齘下戒反齒相切也韋懐)¶
　(曰噤齘切齒怒貌若干惠若/干音惹奸虜複姓惠其名也)質實(渭上渭水之上注/見漢髙后三年北)¶
　(豫州注見秦莊襄王元年成臯陜州名注見周顯王/四十五年瀍水按一統志源出河南府洛陽縣穀城)¶
<pb:KR2o0020_WYG_044-44b>¶
　(山東流入于洛輜重注見周顯王三/十六年冀州注見秦二世二年信都)¶
　　發明(仲密實叛何以不書髙澄無道亂男女之别/至啓邊禍故綱目特書以虎牢降魏而不書)¶
　　(叛者罪/髙澄也)¶
夏四月清水氐叛魏魏遣使喻降之¶
　(清水氐酋李䑕仁乗魏之敗據險作亂獨孤信屢擊/之不克宇文㤗遣典籖趙昶往諭之諸酋長或從或)¶
　(否其不從者欲刃昶昶神色自若辭氣逾厲䑕/仁感悟遂相率降㤗即以昶為都督使領之)質實¶
　(清水郡名注見漢光武建武六年典籖官名注見宋/營陽王景平二年趙昶天水人貴之子酋長注見新)¶
　(莽始建國/二年酋豪)¶
<pb:KR2o0020_WYG_044-45a>¶
東魏復取虎牢¶
　(宇文㤗遣諜潜入虎牢令守將魏光固守矦景獲之/改其書云宜速去縱諜入城光宵遁景獲髙仲密妻)¶
　(子送鄴北豫洛二州復入于東魏髙歡以髙乾有義/勲髙昂死王事季式先自告皆為之請免其從坐仲)¶
　(密妻當死/髙澄納之)質實(諜注見陳後主禎明元年虎牢縣名/注見晉帝奕太和四年鄴縣名注見)¶
　(漢獻帝建安十五年髙昂渤/海蓨人祐從父弟翼之子)¶
東魏以矦景為司空○秋八月東魏以斛律金為大司¶
馬○冬十一月東魏築長城于肆州¶
　(西自馬陵/東至土墱)集覽(馬陵注見周顯王二十八年土/墱地名在肆州境内墱丁鄧反)質實¶
<pb:KR2o0020_WYG_044-45b>¶
　(肆州注見晉孝武/帝太元九年新興)¶
(甲梁大同十年魏大統/子十年東魏武定二年)春三月東魏以髙澄為大將軍¶
領中書監¶
　(髙歡多在晉陽委孫騰司馬子如髙岳髙隆之以朝/政鄴中謂之四貴權勢熏灼專恣驕貪歡欲損奪其)¶
　(權故以澄領中書監移門下機事總歸中書文武賞/罰皆禀於澄孫騰見澄不肯盡敬澄叱左右牽下築)¶
　(以刀環立之門外歡謂羣公曰兒子浸長公宜避之/於是公卿以下無不聳懼庫狄干澄姑之壻也自定)¶
　(州來謁立門外三日乃得見澄欲置腹心/於東魏主左右擢崔季舒為中書侍郎)集覽(中書/監監)¶
　(本平聲讀如三監之/監後皆轉為去聲)質實(晉陽郡名注見周威烈王/二十三年髙岳渤海蓨人)¶
<pb:KR2o0020_WYG_044-46a>¶
　(允之從孫定州注見周威烈王二十/三年中山崔季舒博陵人子瑜之子)¶
夏四月梁尚書令何敬容有罪免¶
　(敬容復為太子詹事嘗於𤣥圃自講老莊敬容謂人/曰昔西晉祖尚𤣥虛使中原淪於胡羯今東宫復爾)¶
　(江南亦将為戎乎胡氏曰何敬容之言是也然老莊/之害未甚於佛敬容為大臣十餘年見武帝奉佛舎)¶
　(身不脩國政曽無一言諫止之今傳儲君心知老莊/之非又不面陳而私與同列論議且國将為戎豈小)¶
　(故也此而可隱孰不可隱/敬容於是乎不忠之甚矣)集覽(胡羯胡虜戎羯也說/文羯羊羖&KR0008;也以為)¶
　(虜之别號按吳漢傳注羯本匈奴别部分散居上黨/武鄉羯室因號胡羯此總謂戎夷耳不特指於羯也)¶
　質實(𤣥圃未詳處所老莊注/見晉成帝咸康二年)¶
<pb:KR2o0020_WYG_044-46b>¶
五月魏大都督琅邪公賀㧞勝卒¶
　(宇文㤗常謂人曰諸將對敵神色皆/動唯賀㧞公臨陳如平時眞大勇也)質實(琅邪郡名/注見漢光)¶
　(武建武/五年)¶
秋七月魏更權衡度量頒新制¶
　(魏更權衡度量命尚書蘇綽損益三十六條之制頒/行之搜簡賢才為牧守令長皆依新制而遣焉數年)¶
　(之間百/姓便之)集覽(權衡度量注見晉/安帝隆安二年)¶
東魏以崔暹為中尉宋遊道為左丞¶
　(魏自正光以後政刑弛縱在位多貪汙高歡啓以宋/遊道為御史中尉澄請以崔暹為之以遊道為尚書)¶
<pb:KR2o0020_WYG_044-47a>¶
　(左丞謂曰卿一人處南臺一人處北省當使天下肅/然暹選畢義雲等為御史時稱得人澄與諸公出之)¶
　(東山遇暹於道前驅為赤棒所擊澄囘馬避之尚書/令司馬子如太師咸陽王坦貪黷無厭暹彈之削其)¶
　(官爵其餘死黜者甚衆歡與鄴下諸貴書曰崔暹居/憲臺咸陽王司馬令皆吾布衣之舊同時獲罪吾不)¶
　(能救諸君其愼之遊道奏駁尚書違失數百條省中/豪吏竝鞭斥之髙隆之誣遊道有不臣之言罪當死)¶
　(黄門侍郎楊愔曰畜狗求吠今以數吠殺之恐将來/無復吠狗遊道竟坐除名後歡至鄴百官迎於紫陌)¶
　(歡握崔暹手而勞之然暹實巧詐髙澄納魏琅邪公/主意暹必諫暹入諮事不復假以顔色居三日暹懐)¶
　(刺墜之於前澄問何為暹悚然曰未得通公主澄大/悅把暹臂入見之崔季舒語人曰崔暹常忿吾佞及)¶
　(其自作乃/過於吾)集覽(奏駮注見漢明帝永平八年駮議懐/刺刺七賜反書姓名於奏白曰刺漢)¶
<pb:KR2o0020_WYG_044-47b>¶
　(書曰/漫刺)質實(宋遊道敦燉人繇之曾孫東山按一統志/在彰德府臨漳縣西南十五里東魏髙澄)¶
　(嘗於此鑿池以為遊玩之所今名東崓/山咸陽郡名注見周威烈王十九年)¶
冬十月東魏括戸均賦¶
　(東魏以䘮亂之後户口失實徭賦不均以孫騰髙隆/之為括戸大使分行諸州得無籍之戸六十餘萬僑)¶
　(居者皆勒/還本屬)集覽(分行謂至諸州有所/案察也行下孟反)¶
(乙梁大同十一年魏大統/丑十一年東魏武定三年)春正月東魏作晉陽宫¶
　(髙歡言并州軍器所聚動須女功請/置宫以處配沒之口於是置晉陽宫)質實(并州注見/齊明帝建)¶
　(武三年晉陽宫一統志云在太原府太原縣治東唐/城内本春秋時董安于理晉陽公宫即此北齊於此)¶
<pb:KR2o0020_WYG_044-48a>¶
　(城中置大明宫宫内建宣徳崇德大/明景福四殿德陽萬壽二堂俱廢)¶
三月魏遣使如突厥¶
　(突厥本西方小國姓阿史那氏世居金山之陽其酋/長土門始彊大頗侵魏西邊至是魏使至其國人皆)¶
　(喜曰大國使者至/吾國其将興矣)集覽(突厥董衝釋音曰突陀没反/厥九勿反漢書音義曰夏曰)¶
　(獯鬻殷曰鬼方周曰玁狁漢曰匈奴魏曰突厥世居/金山工於鐡作金山狀如兠鍪其俗呼兠鍪為突厥)¶
　(因為/國號)質實(突厥一統志云北狄部落不一歴代名稱/各異夏曰獯鬻周曰玁狁秦漢皆曰匈奴)¶
　(唐曰突厥宋曰契丹自漢以來匈奴頗盛後稍弱而/烏桓興漢末鮮卑滅烏桓盡有其地後魏時蠕蠕獨)¶
　(强與魏為敵蠕蠕滅而突厥起盡有西北地唐貞觀/中李靖滅之其後靺鞨餘族散居隂山自號韃靼五)¶
<pb:KR2o0020_WYG_044-48b>¶
　(代及宋契丹復盛别部小者曰䝉古曰泰楚特曰塔/塔爾曰克哷各據分地既而蒙古兼并有之遂代宋)¶
　(號元十四𫝊後天命歸於本朝元帝遁于朔漠傳子/阿裕爾寳哩達喇傳□果斯特穆爾為伊遜岱爾所)¶
　(弑其部屬皆奔散來附洪武末遣將往討追至察察/爾山大敗之自是不敢近邊永樂中有布尼雅實哩)¶
　(者及其下瑪哈穆特阿嚕台奉貢惟謹因封瑪哈穆/特為順寧王阿嚕台為和寧王已而叛服不常遣使)¶
　(諭之不悛車駕屢親征之諸部始平布尼雅實哩妻/率其部屬來朝願居京師宣徳中瑪哈穆特殺阿嚕)¶
　(台欲領部落人心不服乃求元之後托克托布哈立/為王居沙漠之北瑪哈穆特子托歡托歡子額森居)¶
　(沙漠之西北衛喇特正統初偕遣使朝貢歲以為常朝/廷賞賚甚厚其後負德入冦歸而自相簒戮本朝因)¶
　(而絶/之)¶
<pb:KR2o0020_WYG_044-49a>¶
　　書法(突厥始/見綱目)¶
夏六月魏作大誥¶
　(晉氏以來文章競為浮華魏宇文㤗欲革其弊命蘇/綽作大誥宣示羣臣戒以政事仍命自今文章皆依)¶
　(此/體)¶
　　書法(莽作大誥不書此何以書莽/詐而魏實也故書魏不書莽)¶
梁遣兵討李賁敗之¶
　(賁自稱越帝置百官梁遣交州刺史楊瞟討賁以陳/霸先為司馬定州刺史蕭勃㑹瞟於西江詭說留瞟)¶
　(瞟集諸将問計霸先曰定州偷安目前不顧大計節/下奉辭伐罪當死生以之豈可逗撓不進長冦沮衆)¶
<pb:KR2o0020_WYG_044-49b>¶
　(乎遂勒兵先發瞟以霸先為/前鋒賁敗奔嘉寧城圍之)集覽(瞟匹妙反又批招/反節下注見晉成)¶
　(帝咸康四年逗撓注/見漢武帝元光二年)質實(交州注見唐宣宗太中二/年安南定州按一統志本)¶
　(秦桂林郡之南境漢為鬱林郡之廣鬱縣呉改隂平/縣晉改鬱平縣仍屬鬱林郡梁置定州改南定州隋)¶
　(初郡廢改曰尹州大業初又改鬱州治鬱林縣尋改/鬱林郡唐初改南尹州貞觀中改貴州仍舊治天寳)¶
　(初改懐澤郡乾元初復為貴州宋改鬱平縣曰鬱林/縣為州治元仍舊本朝廢鬱林縣以州為縣改屬潯)¶
　(州府西江未詳處所唯廣州府南海縣境内冇西江/自廣西諸蠻地發源經邕横潯溶藤州有繡水漓水)¶
　(與此水合流於蒼梧過德慶肇慶下與湞水合流入/于海未知是否姑錄之以備參考嘉寧城未詳處所)¶
冬梁復贖刑法¶
<pb:KR2o0020_WYG_044-50a>¶
　　書法(四十四年立罷復凡三書/矣綱目書贖刑三皆梁也)¶
○梁散騎常侍賀琛上書論事詔詰責之¶
　(琛啟陳四事一曰今北邊稽服正是生聚教訓之時/而天下戸口減落闗外彌甚郡不堪州之控總縣不)¶
　(堪郡之裒削民不堪命各務流移此豈非牧守之過/歟東境戸口空虚皆由使命繁數駑困拱手聽其漁)¶
　(獵黠吏因之重為貪殘雖年降復業之詔屢下蠲賦/之恩而民不得反其居也二曰今守宰所以貪殘良)¶
　(由風俗侈靡使之然也今之燕喜相競誇豪積果成/丘列肴如綺而賓主之間裁取滿腹又畜妓之夫無)¶
　(有等秩滛侈成俗日見滋甚欲使人守廉白安可得/邪誠宜嚴為禁制道以節儉紏奏浮華變其耳目三)¶
　(曰陛下憂念四海不憚勤勞至於百司莫不奏事但/斗筲之人詭競求進不論國之大體惟務吹毛求疵)¶
<pb:KR2o0020_WYG_044-50b>¶
　(以深刻為能以繩逐為務迹雖似於奉公事更成其/威福誠願責其公平之效黜其讒慝之心則下安上)¶
　(謐無僥倖之患矣四曰今天下無事而猶日不暇給/宜省事息費養民聚財應内省職掌各檢所部有宜)¶
　(除除之有宜減減之興造有非急者徴求有可緩者/皆宜停省以息費休民夫畜其財者将以大用之也)¶
　(養其民者将以大役之也若言小事不足害財則終/年不息矣以小役不足妨民則終年不止矣如此則)¶
　(難可以語富彊而圖逺大矣啓奏梁主大怒召主書/於前口授敕書曰朕有天下四十餘年公車讜言日)¶
　(闗聽覽卿不宜自同闒茸止取名字宣之行路言我/能上事恨朝廷之不用何不分别顯言某刺史横暴)¶
　(某太守貪殘某使者漁獵邪士民飲食過差若加嚴/禁益増苛擾若指朝廷我無此事昔之牲牢乆不宰)¶
　(殺朝中會同菜蔬而已我非公宴不食國家之食凡/所營造皆以雇借成事絶房室三十餘年雕飾之物)¶
<pb:KR2o0020_WYG_044-51a>¶
　(不入於宫不飲酒不好音朝中曲宴未嘗奏樂三更/治事日常一食昔腰十圍今裁二尺為誰為之救物)¶
　(故也卿又欲禁百司奏事詭競求進偏聽生姦獨任/成亂二世之委趙髙元后之付王莽呼鹿為馬又可)¶
　(法歟治署邸肆何者宜除何者宜減何處興造非急/何處徴求可緩各出其事具以奏聞富國彊兵之術)¶
　(息民省役之宜竝宜具列若不具列則是欺罔琛但/謝過而已不敢復言梁主為人孝慈恭儉博學能文)¶
　(勤於政務冬月視事執筆觸寒手為□裂自天監中/用釋氏法長齋一食惟菜&KR0245;糲飯而己身衣布衣木)¶
　(綿皁帳一冠三載一衾二年後宫衣不曵地性不飲/酒非祭祀饗宴及諸法事未嘗作樂雖居暗室恒理)¶
　(衣冠小坐盛暑未嘗褰袒對内豎小臣如遇大賓然/優假士人太過牧守多侵漁百姓使者干擾郡縣又)¶
　(好親任小人頗傷苛察多造塔廟公私費損江南乆/安風俗奢靡故琛啓及之梁主惡其觸實故怒司馬)¶
<pb:KR2o0020_WYG_044-51b>¶
　(公曰梁髙祖之不終也宜哉賀琛之諌亦未至於切/直而髙祖已赫然震怒䕶其所短矜其所長困以難)¶
　(對之状責以必窮之辭然則自餘切直之言過於琛/者誰敢進哉由是姦佞居前而不見大謀顚錯而不)¶
　(知名辱身危覆邦絶祀豈不哀哉○梁主敦尚文雅/疎簡刑法自公卿大臣咸不以鞠獄為意姦吏招權)¶
　(弄法貨賂成市枉濫者多大率二歲刑已上歲至五/千人○梁主年老又持佛戒每斷重罪則終日不懌)¶
　(或謀反逆事覺亦泣而宥之由是王矦益横或白晝/殺人暮夜剽掠梁主深知其弊而溺於慈愛不能禁)¶
　(也/)集覽(控總控苦貢反總作弄反控總或作倥傯音/孔總王逸曰困苦也一曰事多増損不暇給)¶
　(也裒削裒蒲侯反聚歛也削刻剝也漁獵言掊克其/民若漁獵然繩逐彈治而逐黜之索隱曰繩索也所)¶
　(以彈畫而取直者言吏之治事亦猶繩也闒茸闒徒/合反下也茸人勇反細毛貌闒茸謂非豪傑也賈誼)¶
<pb:KR2o0020_WYG_044-52a>¶
　(續離騷闒茸尊顯兮讒䛕得志顔師古曰闒茸下材/不肖之人昔腰十圍言我之腰往昔有十圍之寛肥)¶
　(也韻會注一圍五寸又云一圍三寸或云兩手合而/圍之為一圍糲飯糲又音厲麄米也所謂脱粟飯也)¶
　(張晏曰一斛粟舂七斗米為糲九章筭術粟五十糲/率三十一斛粟得六斗米為糲衣不曵地曵以制反)¶
　(引也衣長不被土鞠獄/鞠本作鞫窮理罪人也)質實(賀琛會稽山隂人循之/𤣥孫陛下注見漢光武)¶
　(建武二十七年斗筲之人語子路篇斗筲之人何足/算也注斗量名容十升筲竹器容斗二升算亦作筭)¶
　(數也斗筲之人言鄙細也不足數之吹毛求疵注見/宋順帝昇平三年二世之委趙髙事在秦二世元年)¶
　(元后之付王莽事在漢哀帝元壽二年呼鹿為馬事/在秦二世三年内豎未冠者之官名周禮内豎掌内)¶
　(外之通令凡小事若祭祀賓客䘮紀之事則為内人/蹕葢童子出入便疾故使之往來無嫌也公車官名)¶
<pb:KR2o0020_WYG_044-52b>¶
　(注見漢文/帝三年)¶
　　書法(前書江子四為右丞美從諌也梁主自是漸/不克終矣書論事平辭也書詰責之甚辭也)¶
　　(非所責而厚責焉梁主所以無令終也綱目書上/疏論事二賀琛書詔詰責之是年康澄書優詔答)¶
　　(之後唐壬辰年合而/觀之梁主為有愧矣)¶
　　發明(梁主怒賀琛之諫司馬公光論之當矣綱目/特以詰責書之異乎興王賞諫臣聞善則拜)¶
　　(者/矣)¶
魏遣使執其𤓰州刺史鄧彥¶
　(魏東陽王榮為𤓰州刺史與其壻鄧彥偕行榮卒𤓰/州首望表榮子康為刺史彥殺康而奪其位魏不能)¶
<pb:KR2o0020_WYG_044-53a>¶
　(討因以彥為刺史屢徴不至宇文㤗以申徽為河西/大使令圖彥徽以五十騎行既至止於賓舘彥入謁)¶
　(徽執之因宣詔慰諭吏民且/云大軍續至城中無敢動者)質實(東陽縣名注見宋/營陽王昇平元年)¶
　(𤓰州注見唐莊宗同光/二年晉昌申徽魏郡人)¶
　　書法(執者執無罪也彥不為無罪而以執書之何/譏用詐也彥殺元康奪其位討之可也既以)¶
　　(為刺史而又遣使執之非刑矣綱目譏用詐是故/鄧彥書𤓰州是年主弁書開州唐憲宗元和十四)¶
　　(年/)¶
(丙梁中大同元年魏大統/寅十二年東魏武定四年)春三月梁主講佛書於同㤗¶
寺夏四月同㤗浮圖災復作之¶
<pb:KR2o0020_WYG_044-53b>¶
　(梁主幸同㤗寺講三慧經四月講解是夕浮圖災梁/主曰此魔也更宜廣為法事遂起十二層浮圖将成)¶
　(値矦景/亂乃止)集覽(同㤗浮圖災同㤗寺在臺城内梁武帝/造大佛閣七層為天火所焚浮圖塔也)¶
　(梵語浮圖華言聚相左傳天火曰災人火曰火公羊/傳襄九年大者曰災小者曰火注大者謂正寢社稷)¶
　(宗廟朝廷也下此則小矣疏云本實是火而謂/之災災者害物之名故可以見其大於火也)質實¶
　(同㤗寺一統志云在應天府上元縣東北五里臺城/内即梁武帝捨身處寺前有醜石四各髙丈餘俗呼)¶
　(為三品石宋王安石詩草没苔侵棄道周誤恩三/品竟何酬國亡今日頑無恥自謂當年不與謀)¶
　　書法(魏主講佛書書親異之也己丑年此其不書/親何嘗再捨身則親講不足異矣前再講湼)¶
　　(槃不書是年中大同三年此何以書為浮圗災書/也上書講佛書同㤗寺繼書同㤗浮圗災再書同)¶
<pb:KR2o0020_WYG_044-54a>¶
　　(㤗所以著感應之效也而復/作之愚亦甚矣書深譏之)¶
　　發明(人火曰火天火曰災梁主捨國事而講佛書/天既火其浮圖以警之矣猶不知悟方更増)¶
　　(而廣之綱目書災書/復作所以深譏之也)¶
五月魏凉𤓰州亂討平之¶
　(魏以史寧為凉州刺史前刺史宇文仲和據州不受/代𤓰州民張保殺刺史晉昌民吳興殺太守以應之)¶
　(宇文㤗遣獨孤信怡峯與史寧討之寧曉諭吏民率/皆歸附獨宇文仲和據城不下至是獨孤信襲擒之)¶
　(初張保欲殺州主簿令狐整以其人望恐失衆心雖/外相敬内忌之整陽為親附因使人說保曰今東軍)¶
　(逼凉州彼勢孤危宜急分精銳以救之令狐延保兼/資文武使将兵以往蔑不濟矣保從之整行及玉門)¶
<pb:KR2o0020_WYG_044-54b>¶
　(召豪傑述保罪狀馳還襲之先克晉昌斬吳興進擊/𤓰州州人素信服整皆棄保來降保奔吐谷渾衆議)¶
　(推整為刺史整曰吾屬以張保逆亂恐闔州之人俱/䧟不義故相與討誅之今復見推是效尤也乃推魏)¶
　(使者張道義行州事具以状聞而帥/宗族鄉里三千餘人入朝累遷侍中)集覽(凉州本匈/奴休屠王)¶
　(地漢武帝置武威郡晉置凉州五代晉髙居誨使于/闐記自靈州過黄河行三十里始渉沙行四百餘里)¶
　(登沙嶺渡白亭河始至凉州今西凉州是在永昌路/怡峯姓名本姓墨台氏後因避難改姓怡氏效尤效)¶
　(學尤過也謂彼作過而我/效之也左傳鄭伯效尤)質實(凉州注見唐中宗景/龍二年晉昌郡名注)¶
　(見唐莊宗同光二年𤓰州注同上年晉/昌玉門闗名注見漢武帝元鼎元年)¶
秋七月梁禁用短錢¶
<pb:KR2o0020_WYG_044-55a>¶
　(先是江東唯建康及三吳荆郢江湘梁益用錢其餘/州郡雜以穀帛交廣專以金銀為貨梁自鑄五銖及)¶
　(女錢二品竝行禁諸古錢普通中更鑄鐵錢由是私/鑄者多物價騰踊交易者至以車載錢不復計數又)¶
　(或以八十為百或以七十為百或以九十為百梁主/患之乃下詔禁之而人不從錢陌益少至于季年遂)¶
　(以三十五/為百云)質實(三吳注見晉安帝元興元年荆郢江/湘梁益六州名荆注見漢獻帝建安)¶
　(十三年南郡郢注見漢後主建興七年武昌江注見/晉明帝太寧二年潯陽湘注見漢獻帝興平二年長)¶
　(沙梁注見周赧王四年漢中益注見晉武帝㤗始八/年交廣二州名注見晉武帝太康元年五銖錢名注)¶
　(見宋文帝元/嘉三十年)¶
八月梁以邵陵王綸為南徐州刺史¶
<pb:KR2o0020_WYG_044-55b>¶
　(梁主年髙諸子心不相下互相猜忌邵陵王綸為丹/陽尹湘東王繹在江州武陵王紀在益州皆權侔人)¶
　(主太子綱惡之常選精兵以衛東宫出綸為南徐州/刺史胡氏曰武帝從殄倫之道昧於君臣之義父子)¶
　(之恩義方不脩家政大壊已方臨御而諸子已有相/圗之心不能知也綱若以幹蠱為任起敬起孝爕和)¶
　(兄弟則雖有急難外侮其禦矣莫親於兄弟尚且蓄/兵以待之則非吾同氣者誰實可信嗚呼武帝不善)¶
　(保國重以簡文雖/欲不亡不可得也)集覽(殄倫之道梁武帝捨身於同/㤗寺則無父子君臣夫婦長)¶
　(㓜朋友之道是殄滅彛倫也故曰為佛之道者歸於/殄滅倫理義方不脩謂不教子也左傳隱三年衛莊)¶
　(公子州吁有寵而好兵公弗禁石碏諫曰臣聞愛子/教之以義方弗納於邪注義以方外所以制事之宜)¶
　(石碏言愛其子者當以義方教之外侮其禦詩常棣/篇兄弟䦧于墻外禦其務注䦧狠禦禁務侮也務如)¶
<pb:KR2o0020_WYG_044-56a>¶
　(字爾雅務侮也讀者又音侮此從左傳及外傳之文/也文公傳曰兄弟設有不幸鬭狠于内然有外侮則)¶
　(同心禦之矣富辰曰兄/弟雖有小忿不廢懿親)質實(邵陵國名注見晉武帝/㤗始十年丹陽郡名注)¶
　(見漢獻帝興平二年金陵湘東國名注見宋文帝元/嘉十六年衡陽東宫注同上二十七年南徐州注同)¶
　(上三十年幹蠱易蠱卦初六幹父之蠱有子考無咎/九三幹母之蠱不可貞注朱子曰幹如木之幹枝葉)¶
　(之所附而立者也蠱/者前人已壊之事也)¶
　　書法(梁主親在上而諸子已有爭/心矣故其刺州也悉書之)¶
東魏遷石經于鄴質實(石經注見漢靈/帝熹平四年)¶
　(凡五十/二碑)¶
<pb:KR2o0020_WYG_044-56b>¶
　　書法(書尊經也綱目於石經屢書之是故立石經/書漢靈帝熹平四年補石經書梁戊戌年魏)¶
　　(遷石經書是年魏徙石經于洛陽書陳/己亥年周石經成書唐文宗開成二年)¶
魏以韋孝寛為并州刺史守玉璧質實(并州注見齊明/帝建武三年玉)¶
(璧城名注見/大同八年)¶
　(魏徙王思政為荆州刺史使之舉/可代者思政舉孝寛宇文㤗從之)¶
梁討李賁敗之¶
　(李賁復帥衆自獠中出屯典澈湖衆軍憚之頓湖口/不敢進陳覇先曰我師老而無援入人心腹若戰不)¶
　(㨗豈望生全今藉其屢奔人情未固正當共出百死/决力取之無故停留時事去矣諸将皆莫應是夜江)¶
<pb:KR2o0020_WYG_044-57a>¶
　(水暴起七丈注湖中覇先勒所部兵乗流/先進衆軍鼓譟俱前賁衆大潰復竄獠中)質實(典澈/湖未)¶
　(詳處所鼓譟注見宋/文帝元嘉二十六年)¶
冬十月梁以岳陽王詧為雍州刺史¶
　(梁主捨詧兄弟而立太子綱内常愧之寵亞諸子使/迭為東揚州以慰其心詧兄弟亦内懐不平至是詧)¶
　(以梁主衰老朝多秕政遂蓄財下士招募勇敢左右/至數千人以襄陽形勝梁業所基可圗大功乃克已)¶
　(為政撫循士民數施恩/惠延納規諫所部稱治)集覽(秕政言其政/繁如穅秕也)正誤(秕政/今按)¶
　(國語祈午為軍尉軍無秕政韋昭註秕以穀喻也又/晉悼公曰其禀不材是穀不成也其願出令将不敢)¶
　(不成韋昭注不敢為秕政也集覽未當/說文秕不成粟也故以喻政之不成)質實(岳陽郡/名注見)¶
<pb:KR2o0020_WYG_044-57b>¶
　(太清二年雍州注見漢獻帝建安十二年襄陽東揚/州注見漢和帝永元元年會稽襄陽縣名注見宋明)¶
　(帝㤗始/元年)¶
十一月東魏大丞相歡侵魏圍玉璧不克而還¶
　(東魏髙歡悉山東之衆伐魏至玉璧圍而攻之晝夜/不息魏韋孝寛隨機拒之城中無水汲於汾歡使移)¶
　(汾一夕而畢又於城南起土山欲乗之以入孝寛縛/木接樓以禦之歡鑿地為十道孝寛掘長塹邀之每)¶
　(穿至塹輙擒殺之塞柴投火以皮排吹之在地道内/者亦皆焦爛歡以攻車撞城孝寛縫布為幔隨其所)¶
　(向懸空張之車不能壊歡又縛松麻於竿灌油加火/以燒布焚樓孝寛作長鉤遥割之歡又於城四面穿)¶
　(地中施梁柱縱火燒之柱折城崩孝寛隨處豎木柵/以扞之敵不得入城外盡攻擊之術而城中守禦有)¶
<pb:KR2o0020_WYG_044-58a>¶
　(餘又奪據其土山歡無如之何乃使祖珽說之使降/孝寛曰攻者自勞守者常逸孝寛闗西男子必不為)¶
　(降将軍也珽乃射募格於城中云能斬孝寛者拜太/尉封郡公孝寛題書背返射城外云能斬髙歡者准)¶
　(此東魏苦攻五十日士卒死者七萬人共為一塜歡/智力皆困因而發疾乃解圍去軍中訛言孝寛以定)¶
　(功弩射殺丞相歡聞之勉坐見諸貴使/斛律金作敕勒歌自和之哀感流涕)集覽(汲於汾/引水於)¶
　(井曰汲汾水注見周威烈王二十三年皮排排本作/鞲音歩拜反韋囊也所以扇火募格召募敢斬孝寛)¶
　(者之/格例)質實(山東地名注見宋文帝元嘉二十五年/敕勒髙車部號注見宋文帝元嘉七年)¶
東魏大將軍澄如晉陽¶
　(髙歡病使太原公洋/鎭鄴而徵澄赴晉陽)質實(太原郡名注見齊明帝建/武三年并州鄴縣名注見)¶
<pb:KR2o0020_WYG_044-58b>¶
　(漢獻帝建安十五年晉陽郡/名注見周威烈王二十三年)¶
魏度支尚書蘇綽卒¶
　(綽性忠儉常以䘮亂未平為己任薦賢㧞能紀綱庶/政宇文㤗推心任之或出逰常預署空紙以授綽有)¶
　(須處分隨事施行綽嘗謂為國之道當愛人如慈父/訓人如嚴師每與公卿論議自晝達夜事無巨細若)¶
　(指諸掌積勞成疾而卒㤗深痛惜之謂公卿曰蘇尚/書平生廉讓吾欲全其素志則恐悠悠之徒有所未)¶
　(達如厚加贈諡又乖宿昔相知之心何為而可令史/麻瑶越次進曰儉約所以彰其美也㤗從之歸葬武)¶
　(功載以布車一乗㤗與羣公歩送之酹酒言曰爾知/吾心吾知爾志方欲共定天下遽捨吾去奈何因舉)¶
　(聲慟哭不覺/巵落於手)集覽(悠悠之徒列子楊朱篇老子曰名/者實之賓而悠悠者趨名不已注)¶
<pb:KR2o0020_WYG_044-59a>¶
　(悠悠之人專於求虚名而不知止/文中子曰悠悠素餐者天下皆是)質實(紀綱注見宋/營陽王景平)¶
　(二年武功縣名注見/漢後主建興十二年)¶
(丁梁太清元年魏大統十/卯三年東魏武定五年)春正月朔日食¶
　(不盡/如鉤)¶
　　發明(日食正旦不盡如鉤是殆侯景反叛梁國滅/亡之兆歟書以志之謹天戒者可以觀矣)¶
梁以湘東王繹為荆州刺史¶
　(初繹為荆州有微過廬陵王續代之以状聞至是續/卒繹聞之喜入閣而躍屧為之破梁主復以繹刺荆)¶
　(州/)集覽(屧為之破屧屐也猶/謝安之屐齒折也)質實(荆州注見漢獻帝/建安十三年南郡)¶
<pb:KR2o0020_WYG_044-59b>¶
　(廬陵郡名注見晉安/帝元興元年安成)¶
東魏大丞相勃海王高歡卒¶
　(歡性深密終日儼然人不能測馭軍嚴肅聽斷明察/雅尚儉素刀劒鞍勒無金玉之飾病篤謂世子澄曰)¶
　(矦景專制河南十四年矣常有飛揚䟦扈之志顧我/能畜養非汝所能駕馭也今四方未定勿遽發哀庫)¶
　(狄干斛律金竝性遒直終不負汝堪敵矦景者唯有/慕容紹宗我故不貴之留以遺汝又曰叚孝先忠亮)¶
　(仁厚智勇兼備軍旅大事宜共籌之遂/卒澄秘不發䘮唯行臺丞陳元康知之)集覽(䟦扈注/見漢質)¶
　(帝本初元年遒直/遒慈秋反勁徤也)質實(勃海郡名注見晉穆/帝永和六年滄州)¶
　　書法(賀善贊曰髙歡自起兵書討爾朱氏既而即/書自為丞相自為太師書廢其主恭及朗自)¶
<pb:KR2o0020_WYG_044-60a>¶
　　(為大丞相爾朱既走即書遂據晉陽故雖殺兆綱/目不書誅書殺而隨以舉兵反書矣東魏既建首)¶
　　(書自為相國假黄鉞加殊禮書遣其世子澄入鄴/輔政其敵魏也再書為㤗所敗再書圍玉璧不克)¶
　　(其以勝書者㧞金墉戰邙山/而已綱目於髙歡葢無取焉)¶
東魏大行臺矦景以河南降魏¶
　(景右足偏短弓馬非其長而多謀筭諸将髙敖曹彭/樂等皆勇冠一時景常輕之嘗言於髙歡願得兵三)¶
　(萬横行天下要須濟江縛取蕭衍老公以為太平寺/主歡使将兵十萬專制河南景素輕髙澄嘗曰髙王)¶
　(在吾不敢有異王没吾不能與鮮卑小兒共事矣及/歡疾篤澄詐為歡書以召景先是景與歡約曰今握)¶
　(兵在逺人易為詐所賜書背請加微㸃至是景得書/無㸃辭不至又聞歡疾篤用其行臺郎王偉計擁兵)¶
<pb:KR2o0020_WYG_044-60b>¶
　(自固歡卒遂以河南降魏魏以景為太傅大行臺景/執豫襄廣州刺史潜遣兵襲西兖州刺史邢子才掩)¶
　(捕獲之因散檄東方諸州各為/之備髙澄遣韓&KR0100;督諸軍討之)質實(河南地名注見/宋主昱元徽元)¶
　(年鮮卑小兒鮮卑東胡種名矦景以之喻髙洋故云/豫襄廣三州名豫注見秦王政六年壽春襄注見漢)¶
　(獻帝建安十二年襄陽廣注見秦始皇三十/三年南海西兖州注見秦二世二年定陶)¶
二月魏除宫刑¶
　(魏詔自今應宫刑/者直没官勿刑)質實(宫刑事物紀原云五刑之一/即古之滛刑也男子割勢婦)¶
　(人幽閉其屬三/百條詳見周禮)¶
　　書法(書除宫刑何予權也肉刑自漢文帝始除之/矣於是猶用宫刑魏之過也綱目書除宫刑)¶
<pb:KR2o0020_WYG_044-61a>¶
　　(無貶辭葢予之矣終綱目恤刑/之政書除十詳漢惠帝四年)¶
矦景復以河南叛附于梁梁封景為河南王遣兵援之¶
　(景又遣郎中丁和奉表于梁請舉河南十三州内附/梁主召羣臣廷議僕射謝舉等皆曰頃與魏和邊境)¶
　(無事不宜納其叛臣梁主曰機㑹難得豈宜膠柱先/是正月乙邜梁主夢中原牧守皆以地來降旦見朱)¶
　(异告之异曰此宇内混壹之兆也及丁和至稱景定/計實以正月乙邜梁主愈神之然意猶未决嘗獨言)¶
　(我國家如金甌無一傷缺今忽受景地詎是事宜脫/致紛紜悔之何及朱异揣知梁主意對曰今景分魏)¶
　(土之半以來自非天誘其𠂻何以至此若拒而不納/恐絶後來之望願陛下無疑梁主乃以景為大将軍)¶
　(封河南王都督河南北諸軍事遣司州刺史羊鴉仁/督兖州桓和仁州湛海珍等将兵三萬趣懸瓠以應)¶
<pb:KR2o0020_WYG_044-61b>¶
　(之平西諮議周𢎞正善占候前此謂人曰國家數年/後當有兵起及聞納景曰亂階在此矣胡氏曰夢固)¶
　(非一端武帝之夢想所生也然國家大計當以義理/斷其可否豈有憑一夢而决者乎帝既不能自克朱)¶
　(异又謟以成之悲夫且正月丙午髙歡卒而矦景以/辛亥降西魏方圖豫襄廣兖等數州乙卯距辛亥纔)¶
　(四日豈暇定南歸之計丁和葢已聞夢或朱异告之/歟帝曾不察而益神其事葢貪欲蔽心故莫能見也)¶
　質實(膠柱史畧周赧王五十五年秦攻趙趙使廉頗/拒之秦人行反間云獨畏趙奢之子括為将耳)¶
　(趙王使括代頗藺相如曰王以名使括若膠柱而鼓/瑟注膠黏膏說文胒也作之以皮考工記注膠者謂)¶
　(煑用其皮或用角是已柱瑟上鴈足所以游移上下/以調聲也葢瑟二十五絃一絃一柱若以膠黏定其)¶
　(柱則不能調矣言膠柱鼔瑟以喻執一而不通也司/州注見秦荘襄王元年三川羊鴉仁㤗山鉅平人兖)¶
<pb:KR2o0020_WYG_044-62a>¶
　(州注見漢獻帝興平二年中原注見唐𤣥宗天寳/十五載懸瓠城名注見漢光武建武十九年汝南)¶
　　書法(前書以河南降魏不書叛此其書叛何歸魏/正也背魏附梁則非正矣故書叛然則曷為)¶
　　(不書魏矦景景之心不純乎魏也故書復以若曰/既以降魏復以附梁其反覆可見矣而受之而封)¶
　　(之是故魏以景為大行臺不書/梁封為河南王則書譏貪也)¶
　　發明(梁主喜納叛人葢利心蔽之故逆順是否皆/不能察卒受其禍綱目上書景降魏而魏不)¶
　　(為動此書景附梁梁即封以王爵遣兵援之下書/魏召景入朝景不受命魏師乃還於此可見梁魏)¶
　　(謀國得失之分豈有能叛其故主而不能叛其新/君者哉後世即綱目之所書驗梁氏之覆轍亦可)¶
　　(為招納叛臣/者之戒哉)¶
<pb:KR2o0020_WYG_044-62b>¶
三月梁主捨身於同㤗寺考異(捨上當有復字梁/主至是三捨身矣)質實¶
　(同泰寺注見/中大同元年)¶
　　書法(梁主捨身綱目凡三書于冊然其身猶在卒/莫之捨捨於佛而佛不受未幾遂捨於矦景)¶
　　(不惟捨其身且併其子/孫家國捨之可哀也哉)¶
○夏四月東魏大將軍澄如鄴¶
　(澄慮諸州有變乃自出廵撫因朝于鄴/東魏主與之宴澄起舞識者知其不終)質實(鄴縣名/注見漢)¶
　(獻帝建安/十五年)¶
　　書法(鄴者何東魏所都也晉陽書如可也此其書/如何澄不臣也是故竇憲不臣則不書朝書)¶
<pb:KR2o0020_WYG_044-63a>¶
　　(會漢和帝永元三年髙澄不臣則不書/朝書如是年綱目一字之筆削嚴矣)¶
六月東魏遣兵討矦景魏遣兵救之徵景入朝景不受¶
命魏師乃還¶
　(東魏髙澄遣將軍元柱等将兵數萬襲景大敗景以/梁羊鴉仁等軍猶未至乃退保潁川東魏復遣韓&KR0100;)¶
　(等兵圍之景懼割東荆北兖州魯陽長社四城賂魏/以求救僕射于謹曰景少習兵姦詐難測不如厚其)¶
　(爵位以觀其變未可遣兵荆州刺史王思政以為不/若因機進取即引兵自魯陽向陽翟宇文㤗聞之遣)¶
　(太尉李弼儀同趙貴将兵赴潁川景恐梁主責之遣/使奉啓曰王旅未接死亡交急求援闗中自救目前)¶
　(割棄四州事非得已其豫州以東齊海以西悉歸聖/朝事須迎納願敕境上各置重兵與臣影響不使差)¶
<pb:KR2o0020_WYG_044-63b>¶
　(互梁主優詔報之韓軌等聞魏師將至引兵還鄴景/欲因會執弼與貴而奪其軍貴疑之不徃欲誘景入)¶
　(營而執之弼止之羊鴉仁遣兵至汝水弼等引兵還/長安王思政入據潁川景引軍出屯懸瓠復使乞兵)¶
　(於魏宇文㤗使同軌防主韋法保等将兵助之左丞/王悅言於㤗曰彼既能背德於髙氏豈肯盡節於朝)¶
　(廷今益之以勢援之以兵竊恐朝廷貽笑将來也㤗/乃召景入朝景叛計未成厚撫法保等法保長史裴)¶
　(寛曰矦景狡詐必不入闗欲託款於公恐未可信若/伏兵斬之亦一時之功也不爾即應深為之防法保)¶
　(然之遂辭還鎭王思政亦覺其詐分布諸軍據景七/州十二鎭景果辭不入朝㤗乃召諸軍還以思政都)¶
　(督河南諸軍事景遂决意降梁鴉仁遂入懸瓠髙澄/以書諭景使還許以為豫州刺史而還其妻子景不)¶
　(聽/)集覽(懸瓠縣名屬汝南郡同&KR0100;/防主同軌地名防主官名)質實(潁川郡名注/見漢後主建)¶
<pb:KR2o0020_WYG_044-64a>¶
　(興十年許昌東荆州名注見齊武帝永明五年沘陽/北兖州注見秦二世二年旴&KR0455;魯陽縣名注見漢獻)¶
　(帝初平元年長社縣名注見漢光武建武八年陽翟/縣名注見周安王二年豫州注見齊主寳卷永元二)¶
　(年壽陽齊海應劭曰齊郡名近於東海故曰齊海注/見漢桓帝永康元年汝水注見漢成帝綏和二年同)¶
　(軌一統志云城名在河南/府城西南二百一十里)¶
　　書法(景前降魏不書叛不與東魏以河南也此其/書討何降魏正也復叛附梁則景固可討矣)¶
　　(故東魏得書討然則書救之非譏歟景既復附于/梁魏方救之既徵不至然後乃還綱目辭繁不殺)¶
　　(所以病魏而惡景也若謂以/討書救為譏魏則失其旨矣)¶
秋七月梁遣貞陽矦淵明督諸將侵東魏¶
<pb:KR2o0020_WYG_044-64b>¶
　(梁主下詔大舉伐東魏欲以鄱陽王範為元帥朱异/曰鄱陽雄豪葢世得人死力然所至殘暴非弔民之)¶
　(材且陛下昔登北顧亭謂江右有反氣骨肉為戎首/今宜詳擇梁主曰會理何如對曰陛下得之矣遂以)¶
　(會理與貞陽矦淵明分督諸將會理庸懦/驕倨不禮淵明淵明密告朱异追還代之)集覽(㑹理/南康)¶
　(王/名)質實(鄱陽按一統志古邑名春秋時為楚東境後/屬吳戰國復屬楚秦置鄱陽縣屬九江郡漢)¶
　(為鄱陽餘汙鄡陽縣地屬豫章郡三國吳分豫章置/鄱陽郡晉治廣晉縣梁兼置吳州陳廢之隋廢鄱陽)¶
　(郡改置饒州以其物產豐饒故名大業初復為鄱陽/郡唐初為饒州屬江南西道天寳初改鄱陽郡乾元)¶
　(初復為饒州五代時南唐置永平軍宋仍為饒州𨽻/江南東路元陞為饒州路屬江浙行省本朝初改為)¶
　(鄱陽府後改為饒州府𨽻江西道北顧亭未詳處所/唯鎭江府治北有北顧樓未知是否又注見唐肅宗)¶
<pb:KR2o0020_WYG_044-65a>¶
　(上元元年貞陽縣名未詳沿革唯汝寧府城南八十/里有愼陽縣本漢所置東魏置義陽郡北齊省入保)¶
　(城縣隋廢保城置眞邱縣後改曰眞陽唐改曰淮陽/尋復舊元省入息州未知是否姑録之以備參考)¶
　　書法(梁嘗書伐東魏矣此則曷為以侵/書受其叛人則固不足以伐人矣)¶
　　發明(凡兵聲罪致討曰伐潜師入境曰侵今分注/載梁主下詔大舉伐東魏而綱目則以侵書)¶
　　(之且又書貞陽侯督諸将于上何哉夫以藩侯而/總督大軍則非潜師入境明矣書法如此豈有說)¶
　　(邪嘗觀於易師之六五為一卦之主其爻辭有曰/田有禽利執言无咎所謂田有禽者若禽獸入于)¶
　　(田中侵害禾稼則宜獵取之爾至於利執言者利/在奉辭往伐明其罪以致討故得无咎此則執言)¶
　　(之義也今侯景背叛其國歸魏而魏不納遂復挈/地以附於梁是固彼之叛臣賊子在彼則失其境)¶
<pb:KR2o0020_WYG_044-65b>¶
　　(土若田之有禽所當致討而在梁則初無言可執/今反大舉而往伐之斯師也其諸謂之何師哉大)¶
　　(舉以伐人之國而乃無名則是其氣已索然餒矣/綱目循名責實以大舉載於分注之下而以侵魏)¶
　　(書於綱目之上所謂澄源正本反求在我無諸已/而後可以非諸人之義也陋哉梁武何足以知此)¶
東魏大將軍澄還晉陽自為都督中外諸軍録尚書事¶
勃海王¶
　(高澄将歸晉陽以其弟洋為京畿大都督留鄴遂歸/發䘮東魏主贈歡相國齊王備九錫殊禮以澄為大)¶
　(丞相督中外録尚書事澄辭丞相許之澄虚葬齊獻/武王於漳水之西而潜鑿鼔山石窟佛頂之旁為穴)¶
　(納其柩而塞之殺羣匠及齊亡/一匠之子知之發石取金而逃)質實(京畿注見唐太/宗貞觀五年九)¶
<pb:KR2o0020_WYG_044-66a>¶
　(錫注見漢平帝元始五年漳水注見漢髙帝十年鼓/山按一統志在彰德府武安縣南二十里一名&KR0493;山)¶
　(有二石如鼔南北相當冀州圖經鄴城西有石鼔鳴/則兵起髙齊之末此鼓嘗鳴而齊遂滅隋末鼔又鳴)¶
　(聲聞數百里而隋亡通鑑髙澄虚葬歡於漳水之西/而潜鑿鼔山石窟佛頂之旁為穴納其柩而塞之殺)¶
　(羣匠及齊亡一匠之子知/之發石取金而逃即此)¶
東魏大將軍澄入鄴幽其主於宫中殺侍讀荀濟等而¶
還¶
　(東魏主多力善射好文學時人以為有孝文風烈髙/澄深忌之始髙歡自病逐君之醜事魏主禮甚恭事)¶
　(無大小必以聞可否聽㫖每侍宴俯伏上壽魏主設/法㑹乘輦行香歡執香爐歩從鞠躬屏氣承望顔色)¶
<pb:KR2o0020_WYG_044-66b>¶
　(及澄當國倨傲頓甚使崔季舒察魏主動静澄嘗侍/飲舉大觴屬魏主魏主不勝忿曰自古無不亡之國)¶
　(朕亦何用此生為澄怒罵使季舒拳毆魏主奮衣而/出魏主不堪憂辱詠謝靈運詩曰韓亡子房奮秦帝)¶
　(魯連恥侍讀荀濟知魏主意乃與祠部郎中元瑾華/山王大器等謀誅澄於宫中作土山開地道向北城)¶
　(至千秋門門者覺之以告澄澄勒兵入宫見魏主不/拜而生曰陛下何意反魏主正色曰自古唯聞臣反)¶
　(君不聞君反臣王自欲反何乃責我必欲弑逆緩速/在王澄乃下牀叩頭大啼謝罪居三日幽魏主於含)¶
　(章堂烹濟等於市遂還晉陽初濟少居江東博學能/文與梁主有布衣之舊知梁主有大志然負氣不服)¶
　(常謂人曰㑹於盾鼻上磨墨檄之梁主甚不平及即/位或薦之梁主曰亂俗好反不可用也濟上書諫梁)¶
　(主崇信佛法塔寺奢費梁主大怒欲斬之朱异密告/之濟逃奔東魏澄以為侍讀及敗下辯曰自傷年紀)¶
<pb:KR2o0020_WYG_044-67a>¶
　(摧頽功名不立故欲挾天子誅權臣澄欲宥其死親/問之曰荀公何意反濟曰奉詔誅髙澄何謂反邪遂)¶
　(烹/之)集覽(屏氣屏必郢反顔師古曰屏藏其氣息言懼/之甚也韓亡子房奮秦帝魯連恥注見宋文)¶
　(帝元嘉十年盾鼻盾食/尹反兵器也所以蔽身)質實(華山注見唐𤣥宗/開元十一年華州)¶
　　書法(入惡辭也書入書幽其主書殺/某等而還澄之凶&KR0395;可見矣)¶
　　發明(髙歡逐君而終身北面事君盡禮正將以葢/其醜也然軍國大權在其掌握雖有虚文何)¶
　　(補於事前史載其鞠躬屏氣執香歩從魏主以見/其事上之恭豈知政由寗氏祭則寡人此正姦雄)¶
　　(之尤者爾一傳而子遂著狂悖觀其詰責乃主顧/謂何意而反君臣之分倒置如此是豈得於過庭)¶
　　(之訓而然乎綱目書澄入鄴幽其主於宮中其惡/又浮於曹馬矣荀濟始謀誅澄而不得以死節書)¶
<pb:KR2o0020_WYG_044-67b>¶
　　(者謀之不得其道故止書殺而不去其/官亦予之而不盡予者也其旨微矣)¶
九月梁堰泗水以攻東魏之彭城冬十一月東魏行臺¶
慕容紹宗擊敗之獲蕭淵明考異(提要梁下/有師字)¶
　(梁主命侍中羊侃與淵明堰泗水於寒山以灌彭城/俟得彭城乃進軍與侯景掎角堰成東魏徐州刺史)¶
　(工則嬰城固守侃勸淵明乘水攻之不從諸將與議/軍事淵明不能對但云臨時制宜而已東魏遣大都)¶
　(督髙岳救彭城欲以潘樂為副陳元康曰樂緩於機/變不如慕容紹宗且先王之命也乃以紹宗為東南)¶
　(道行臺與岳樂偕行景聞紹宗來叩鞍有懼色曰誰/教鮮卑兒解遣紹宗來若然髙王定未死邪紹宗帥)¶
　(衆十萬據槖駞峴羊侃勸淵明乘其遠來擊之不從/侃乃帥所領出屯堰上紹宗至攻營淵明醉不能起)¶
<pb:KR2o0020_WYG_044-68a>¶
　(諸將皆不敢出兖州刺史胡貴孫獨帥麾下與戰斬/首二百東魏兵敗走初景常戒梁人曰逐北不過二)¶
　(里紹宗將戰以梁人輕悍恐其衆不能支引將卒謂/之曰我當陽退誘吳兒使前爾擊其背至是梁人不)¶
　(用景言乘勝深入東魏將卒以紹宗之言為信爭掩/撃之梁兵大敗淵明貴孫皆為所虜失亡士卒數萬)¶
　(人羊侃結陣徐還梁主聞之驚駭幾欲墜牀歎曰吾/得無復為晉家乎初髙澄以杜弼為軍司問以政要)¶
　(弼曰天下大務莫過賞罰賞一人使天下之人喜罰/一人使天下之人懼二事不失自然盡善澄大悦至)¶
　(是使弼作檄移梁朝畧曰侯景以鄙俚之夫遭風雲/之會位班三事邑啓萬家而離披不已意亦可見彼)¶
　(乃授之以利器誨之以慢藏使其勢得容姦時堪乘/便終恐倔彊不掉狼戾難馴横使江淮士子荆揚人)¶
　(物死亡矢石之下夭折霧露之中彼梁主者輕險有/素老耄及之用舍乖方廢立戾所矯情動俗飾智驚)¶
<pb:KR2o0020_WYG_044-68b>¶
　(愚毒螫滿懐妄敦戒業躁競盈胸謬治清靜災異降/於上怨讟興於下傳險躁之風俗任輕薄之子孫朋)¶
　(黨路開兵權在外必將禍生骨肉釁起腹心彊弩衝/城長戈指闕徒探雀鷇無救府藏之虚空請熊蹯詎)¶
　(延晷刻之命外崩中潰今實其時其後梁室禍敗皆/如弼言胡氏曰改過者帝王之盛節聖人之至教也)¶
　(梁武雖納侯景遣將出師既敗於魏人則懲創前非/猶可及止豈至遽如西晉乎又况杜弼檄文指陳闕)¶
　(失雖涉詬詈而事理可推梁武若能虚心平氣反躬/自責盡革弊政脩明軍紀選授將帥固江淮之險以)¶
　(堅守則雖侯景前驅髙澄繼至猶不足慮而智不及/此以至於亡豈梁德告終天實厭之歟不然何其迷)¶
　(也/)集覽(掎角注見漢昭烈章武二年槖駞峴山名峴/胡甸反逐北注見周赧王三十一年位班三)¶
　(事三事三公也職位在三公之班列羣書考索曰漢/時司馬主天司徒主人司空主土是謂三公南齊三)¶
<pb:KR2o0020_WYG_044-69a>¶
　(公唯有太𫝊梁之三公復有七員注引杜祐通典云/南齊時三公太傅而已梁有丞相太宰太傅太保大)¶
　(司馬大將軍太尉司徒司空開府儀同三司時梁以/侯景為大將軍故曰位班三事離披正義曰離披散)¶
　(亂貌猶言猖披離騷經何桀紂之昌被兮注昌與猖/同被與披同竝音匹皮反文公集註猖披衣不帶之)¶
　(貌授之以利器注見漢後主建興七年信國家之利/器誨之以慢藏易繫辭上慢藏誨盜注藏音才浪反)¶
　(謂人有貨財而輕慢其所収藏則是教人以盗取之/也倔彊注見漢髙帝十一年狼戾前漢嚴助傳狼戾)¶
　(不仁顔師古曰狼性貪而暴戾凡言狼戾謂貪而戾/也徒探雀鷇探他含反摸取也鷇丘候反烏子生而)¶
　(須哺者也戰國趙故太子章作亂公子成李兌起兵/距章章敗走主父成兌因圍主父宮獲章殺之乃遂)¶
　(圍主父主父欲出不得探雀鷇而食之三月餘餓死/事在周赧王二十年空請熊蹯熊野獸似豕而大蹯)¶
<pb:KR2o0020_WYG_044-69b>¶
　(音煩獸足謂之蹯熊蹯熊掌也埤雅云熊當心白脂/如玉俗呼熊白好舉木引氣謂之熊經其羙在掌左)¶
　(傳文元年楚成王欲立王子職而黜太子商臣商臣/以宫甲圍成王王請食熊蹯而死弗聽王遂縊杜預)¶
　(注云熊蹯難熟冀乆将有外救至也/今杜弼檄文故云假餘息於熊蹯耳)質實(羊侃㤗山/梁父人泗)¶
　(水注見秦始皇二十八年寒山按一統志堰名在徐/州城東南一十八里梁蕭淵明伐魏堰泗水以灌彭)¶
　(城即此徐州注見秦始皇二十八年彭城麾下/注見漢獻帝建安十四年檄注見楚義帝元年)¶
　　書法(攻未有書方畧者秦書决河溝丙子年重開/河隙也此泗水耳其書何病梁也梁嘗堰淮)¶
　　(以攻壽陽矣得不償失綱目於其三築削之不書/於是遣攻彭城計復出此而竟無所益故特書譏)¶
　　(之/)¶
<pb:KR2o0020_WYG_044-70a>¶
十二月梁立元貞為咸陽王¶
　(矦景遣王偉說梁主曰髙澄幽元善見於金墉殺諸/元六十餘人河北物情俱念其主請立元氏一人以)¶
　(從人望如此則陛下有繼絶之名臣景有立功之效/梁主然之以太子舍人元貞為咸陽王資以兵力使)¶
　(還主魏貞度江即位儀衛以/乘輿之副給之貞樹之子也)質實(金墉城名注見魏/元帝咸熈二年咸)¶
　(陽郡名注見周/威烈王十九年)¶
矦景敗東魏兵於渦陽¶
　(慕容紹宗引軍擊矦景景輜重數千兩馬數千匹士/卒四萬人退保渦陽紹宗士卒十萬旗甲耀日鳴鼔)¶
　(長驅而進景命戰士皆被短甲執短刀入東魏陳但/低視斫人脛馬足東魏兵遂敗紹宗犇譙城其禆将)¶
<pb:KR2o0020_WYG_044-70b>¶
　(斛律光張恃顯尤之紹宗曰吾戰多矣未見如景之/難克者也君輩試犯之光等被甲將出紹宗戒之曰)¶
　(勿渡渦水二人軍於水北光輕騎射之景謂光曰爾/求勲而來我懼死而去我汝之父友何為射我汝豈)¶
　(自解不渡水南慕容紹宗教汝也光無以應景使其/徒田遷射光馬洞胸光易馬隱樹又中之退入於軍)¶
　(景擒恃顯而捨之光走入譙城紹宗曰今定何如而/尤我也叚韶潜於上風縱火景帥騎入水出而却走)¶
　(草濕火/不復然)質實(渦陽縣名注見晉懐帝永嘉五年䝉城/譙城郡名注見漢獻帝建安十五年譙)¶
　(渦水注見漢後主建興三/年叚韶姑臧人榮之子)¶
魏以鄭穆為京兆尹¶
　(魏岐州乆經亂刺史鄭穆初到有戸三千穆撫循安/集數年至四萬餘戸考績為諸州之最宇文泰擢為)¶
<pb:KR2o0020_WYG_044-71a>¶
　　(京兆/尹)質實(京兆郡名注見唐𤣥宗開元十/一年岐州注見周顯王八年)¶
　¶
　¶
　¶
　¶
　¶
　¶
　¶
<pb:KR2o0020_WYG_044-71b>¶
　¶
　¶
　¶
　¶
　¶
　¶
　¶
御批資治通鑑綱目卷三十二¶
