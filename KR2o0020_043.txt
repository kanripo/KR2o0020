# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.379558
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十一 
<pb:KR2o0020_WYG_043-1a>¶
　欽定四庫全書¶
御批資治通鑑綱目卷三十一¶
　　(起丙午梁武帝普通七年魏孝明帝孝昌二年年/盡壬子梁武帝中大通四年魏孝武帝永熙元)凡¶
　　七年¶
　(丙梁普通七年/午魏孝昌二年)春正月魏以楊津為北道大都督¶
　　(初魏都督廣陽王深通於尚書令城陽王徽之妃徽/怨之言於太后以深心不可測乃以津為都督代深)¶
　魏五原降戸鮮于脩禮反○二月魏西部敕勒斛律洛¶
　陽反三月爾朱榮討平之○夏四月魏以元順為太常¶
<pb:KR2o0020_WYG_043-1b>¶
　卿¶
　　(城陽王徽與黄門侍郎徐紇毁侍中元順出為太常/卿順奉辭時紇侍側順指之曰此魏之宰嚭魏國不)¶
　　(亡此終不死紇脅肩而出順叱之曰爾刀筆小才正/堪供几案之用豈應汗辱門下斁我彛倫因振衣而)¶
　　(起太后/默然)集覽(宰嚭嚭披羙反呉越春秋曰伯嚭晉伯/宗之後楚伯州犁之子也平王誅伯州)¶
　　(犁其子嚭奔吳為太宰後越滅吳以嚭不忠誅之斁/我彛倫書洪範篇彛倫攸斁蔡氏傳曰彛常倫理也)¶
　　(所謂秉彛人倫也/斁音多路反敗也)¶
　魏朔州鮮于阿胡反○魏都督李琚討杜洛周敗死○¶
　魏長孫稚討鮮于脩禮敗績¶
<pb:KR2o0020_WYG_043-2a>¶
　(魏以長孫稚為大都督討鮮于脩禮行至鄴復以河/間王琛代之稚言與琛有私隙難受其節度不聽至)¶
　(滹沱脩禮邀擊之琛不/救稚大敗皆坐除名)¶
五月元畧自梁歸于魏魏以為侍中¶
　(畧自至江南晨夕哭泣常如居䘮及魏元又死胡太/后遣江革祖暅之南還以求畧梁主禮遣之太后拜)¶
　(畧侍中賜爵東平王遷尚書令委/任之然徐鄭用事畧亦不敢違也)¶
　　書法(凡奔書歸善辭也猶有宗國之心焉故善之/是故劉敬宣司馬休之書來歸元畧書歸元)¶
　　(彧書歸賀㧞勝書歸獨/孤信書歸皆善之也)¶
魏復以廣陽王深為北道大都督¶
<pb:KR2o0020_WYG_043-2b>¶
　(魏復以深為大都督討鮮于脩禮章武王融裴衍為/左右都督竝受節度城陽王徽復譛其有異志后敕)¶
　(融衍潜為之備深懼事無小大不敢自决后使問其/故對曰徽銜臣切骨朝夕欲陷臣於不測之誅臣何)¶
　(以自安陛下若使徽出臨外州臣無内顧之憂庶可/以畢命賊庭展其忠力太后不聽徽與鄭儼等更相)¶
　(阿黨外似柔謹内實忌/克賞罰任情魏政愈亂)¶
　　書法(復以為何嘉改過也深嘗為北道都督矣城/陽王徽譛之於是代深令而復用是也而使)¶
　　(元融裴衍潜為之備疑人勿任任人勿疑於此復/兩失之卒之使深盤桓自疑而為葛榮所殺綱目)¶
　　(書此子之也/亦惜之也)¶
秋七月魏行臺常景敗杜洛周於范陽○鮮于阿胡陷¶
<pb:KR2o0020_WYG_043-3a>¶
魏平城○八月賊帥元洪業殺鮮于脩禮降魏其黨葛¶
榮復殺洪業而自立考異(自立當作/自領其衆)考證(立當作/領其衆)○魏¶
安北將軍爾朱榮執肆州刺史而以爾朱羽生代之¶
　(魏以榮為安北將軍都督恒朔二州軍事榮過肆州/刺史尉慶賓忌之不出榮怒襲執之署其從叔羽生)¶
　(為刺史魏朝不能制初賀㧞允及弟勝岳在恒州平/城陷岳奔榮勝奔肆州至是榮得勝大喜曰得卿兄)¶
　(弟天下不足平也以為别/將軍中大事多與之謀)¶
　　書法(刺史何尉慶賔也曷為不名執善辭也慶賔/無備以至被執則非力屈者矣然則何以不)¶
　　(書襲不書襲書執所以見爾朱之強也刺史專方/面本兵柄而易置之如奕棊爾朱不臣之跡兆於)¶
<pb:KR2o0020_WYG_043-3b>¶
　　(此矣故謹書之是故書執肆州刺史以羽生代之/所以著爾朱之無君書以白文珂為西京留守所)¶
　　(以著郭威/之無君也)¶
葛榮襲殺魏都督章武王融廣陽王深¶
　(葛榮既得杜洛周之衆北趣瀛州魏廣陽王深引兵/躡之榮輕騎掩擊章武王融殺之自稱天子深聞融)¶
　(敗不進侍中元晏宣言於太后曰廣陽王盤桓不進/坐圖非望有于謹者智畧過人為其謀主風塵之際)¶
　(恐非陛下之純臣也太后詔牓省門募能獲謹者有/重賞謹聞之謂深曰今女主臨朝信用讒佞茍不明)¶
　(白殿下素心恐禍至無日謹請束身歸罪遂詣牓下/有司以聞太后引見大怒謹備論深忠欵兼陳停軍)¶
　(之狀太后意解捨之深引軍還趣定州刺史楊津亦/疑深有異志遣都督毛諡討深深間行至博陵逢葛)¶
<pb:KR2o0020_WYG_043-4a>¶
　(榮遊騎劫以詣榮賊徒見深頗有喜者榮惡而殺之/城陽王徽遂誣深降賊錄其妻子深府佐宋遊道為)¶
　(之訴理/乃得釋)¶
就德興陷魏平州○莫折念生降魏既而復反破六韓¶
㧞陵誘胡琛殺之¶
　(天水民呂伯度本莫折念生之黨也亡歸胡琛琛資/以士馬使擊念生屢破其軍乃復叛琛東引魏軍念)¶
　(生窘廹乞降蕭寳寅使左丞崔士和據秦州大都督/元脩義停軍不進念生復反執士和殺之久之伯度)¶
　(亦為万俟醜奴所殺賊勢益盛寳寅不能制琛與念/生交通事破六韓㧞陵浸慢㧞陵誘琛斬之醜奴盡)¶
　(并其/衆)¶
<pb:KR2o0020_WYG_043-4b>¶
冬十一月梁侵魏取夀陽¶
　(梁主乘淮堰水盛遣豫州刺史夏侯亶等侵魏魏揚/州刺史李憲以夀陽降梁陳慶之入據其城凡降城)¶
　(五十二獲男女七萬五千復以夀陽為豫州改合肥/為南豫州以夏侯亶為二州刺史夀陽久罹兵革民)¶
　(多流散亶輕刑薄賦務農省役頃之民户充復胡氏/曰梁武三築淮堰至是十年死者葢數十萬人然後)¶
　(能取夀陽纔得七萬五千口是十年勞費以三四人/而易一人其愚拙不亦甚哉興師動衆不得已而至)¶
　(於殺者惟誅亂臣討賊子為可以所治之事所存之/理有大於殺也若夫貪憤之兵得已不已而視人如)¶
　(草芥者雖得之必失之故國君惟好仁則天/下無敵梁主欲以此道而規河南不亦左乎)集覽(貪/憤)¶
　(之兵前漢魏相曰利人土地貨寳者謂之貪兵兵貪/者破爭恨小故不忍忿怒者謂之憤兵兵憤者敗)¶
<pb:KR2o0020_WYG_043-5a>¶
　　書法(於是降城五十二獲男女七萬五千人初蕭/綜既叛梁主密召夏侯亶還曰俟淮堰成復)¶
　　(進至是淮堰水盛亶復侵魏李憲遂降則淮堰蓋/三脩矣其不書何削之也淮堰再築再壊死者無)¶
　　(慮數十萬人於是三脩其損費又可知矣而所獲/未償所失四分之一故削之削之者不以夀陽之)¶
　　(得歸之/堰也)¶
魏幽州民執行臺常景叛降杜洛周¶
　(魏盗賊日滋征討不息國用耗竭豫徵六年租調猶/不足乃罷百官酒肉稅入市者人一錢百姓嗟怨吏)¶
　(部郎中辛雄上疏曰夷夏之民相聚為亂豈有餘憾/哉正以守令不得其人百姓不堪其命故也宜及此)¶
　(時早加慰撫但郡縣選舉由來共輕貴遊雋才莫肯/居此宜改其弊妙盡才望不拘停年三載黜陟稱職)¶
<pb:KR2o0020_WYG_043-5b>¶
　(者補在京名官不歴守令不得為内職/則人思自勉枉屈可申彊暴息矣不聽)¶
(丁梁大通元年/未魏孝昌三年)春正月葛榮陷魏殷州刺史崔楷死之¶
榮遂圍冀州¶
　(魏分定相二郡置殷州以崔楷為刺史楷表乞兵糧/不得或勸楷單騎之官楷曰吾聞食人之祿者憂人)¶
　(之憂吾獨往將士誰肯固志哉遂舉家之官葛榮逼/城或勸減弱小避之楷遣幼子及一女夜出既而悔)¶
　(之曰人謂吾心不固虧忠而全愛也遂追還賊至將/士爭奮皆曰崔公尚不惜百口吾屬何愛一身連戰)¶
　(不息死者相枕終無叛志城陷/楷執節不屈榮殺之遂圍冀州)質實(殷州按一統志/晉初所置治獲)¶
　(嘉縣後魏因之北齊省入脩武縣唐初復/置尋廢之故城在衛輝府城西北一百里)¶
<pb:KR2o0020_WYG_043-6a>¶
　　書法(自六鎮之叛陷州郡多矣未有以死節書於/是書崔楷若楷者可謂知難不避者矣故特)¶
　　(書以/嘉之)¶
　　發明(綱目立法極謹嚴如葛榮之事不曰魏葛榮/陷殷州而曰葛榮陷魏殷州則以是時賊勢)¶
　　(彊盛非魏之所得而制故書法如此見其若一敵/國然者若夫魏自破六韓㧞陵之反至是凡五載)¶
　　(破軍殺將多矣獨一崔楷能執節不屈故綱目特/書而予之不以亂亡之世而沒其實此亦世亂識)¶
　　(忠臣之/意也)¶
魏蕭寶寅討莫折念生敗績魏以楊椿為行臺¶
　(寶寅出兵累年將士疲弊至是大敗於涇陽汧城岐/州皆降於賊豳州刺史畢祖暉戰没關中大擾雍州)¶
<pb:KR2o0020_WYG_043-6b>¶
　(刺史楊椿募民拒守詔以椿為行臺節度關西諸將/右民郎路思令上疏曰比年將帥多寵貴子孫軒眉)¶
　(攘腕以攻戰自許及臨大敵銳氣頓盡乃令羸弱居/前以當㓂彊壯在後以衛身器械不精進止無節以)¶
　(當負險之衆敵數戰之虜欲不敗可得乎是以兵知/必敗始集而先逃將帥畏敵遷延而不進國家謂官)¶
　(賞尚輕屢加寵賚帑藏空竭民財殫盡遂使賊徒益/甚生民彫弊凡以此也夫德可感義夫恩可勸死士)¶
　(今若明賞罰練士卒脩器械先遣辨士曉以禍福如/其不悛以順討逆何異勵蕭斧而伐朝菌鼔洪爐而)¶
　(燎毛髪/哉弗聽)集覽(右民郎官名也蕭斧蕭艾蒿也白華莖/麤科生多者至數十莖可作燭有香氣)¶
　(說文蕭斧芟艾之斧也朝菌菌求敏反地芝也槐樹/上生者良野田中者恐有毒陶隱居云山中多有毒)¶
　(菌地漿可觧之爾雅中馗菌注地蕈也似缸葢者曰/菌一曰地雞一曰馗厨莊子朝菌不知晦朔郭象注)¶
<pb:KR2o0020_WYG_043-7a>¶
　(芝生於朝死於暮故曰朝菌林希逸口義云朝菌一/名日及生於糞上暮生見日則死彼但知有朝暮而)¶
　(已/)正誤(右民郎今按謂右民曹之郎官也漢成帝置/尚書五人其三曰民曹魏有左民郎曹魏晉)¶
　(兼置右/民郎曹)¶
魏主戒嚴北討不果行¶
　　書法(凡征討書不果譏也綱目書不果行十有一/而於征討救書之者五丁未年魏主再書唐)¶
　　(嗣聖五年武氏上元元年肅宗五代/辛亥年周主惟武氏及周主非譏辭)¶
○莫折天生㓂雍州敗死衆潰¶
　(天生㓂雍州蕭寶寅部將羊侃/隱身塹中射殺之其衆遂潰)¶
<pb:KR2o0020_WYG_043-7b>¶
梁侵魏圍東豫州及琅邪克三關○魏以房景伯為東¶
清河太守¶
　(魏東清河郡山賊羣起詔以房景伯為太守郡民劉/簡虎嘗無禮於景伯舉家亡去景伯擒之署其子為)¶
　(掾令諭山賊賊以景伯不念舊惡相帥出降景伯母/崔氏通經有明識貝丘婦人列其子不孝景伯白其)¶
　(母母曰民未知禮義何足深責乃召其母與之對榻/共食使其子侍立堂下觀景伯供食未旬日悔過求)¶
　(還崔氏曰此雖靣慙其心未也且置之凡二十餘日/其子叩頭流血母涕泣乞還然後聽之卒以孝聞胡)¶
　(氏曰民固多愚然其良心終不忘也為人上者不知/教化何以善民而專尚刑法見其不服也則謂民頑)¶
　(愈益治之民愈扞格甚者視如冦讐焉崔母一婦人/而知教化之原不繫詞令而在於躬率敎化之効不)¶
<pb:KR2o0020_WYG_043-8a>¶
　(取革靣而在於心改旬月之間變頑悖為孝子孰/謂民果頑哉為人上而觀此亦可省已而脩德矣)質¶
　實(貝丘按一統志南宋之縣名為東清河郡治所北/齊罷郡以縣屬齊州隋置淄州改貝丘為淄川縣)¶
　(唐宋金俱因之元初改淄州為淄萊路後改般陽路/以縣為倚郭本朝初改路為淄川州以縣省入尋又)¶
　(改州為縣/屬濟南府)¶
　　書法(魏自辛未書以王慧龍為滎陽太守至是九/十餘年矣於是始書景伯是時郡守惟景伯)¶
　　(庶乎以德為政/者故書嘉之)¶
二月莫折念生據潼關質實(潼關按一統志在西安/府華陰縣東四十里)¶
梁攻彭城魏人擊却之考異(攻字下/漏魏字)○三月魏主戒嚴¶
<pb:KR2o0020_WYG_043-8b>¶
西討不果行¶
　　發明(魏自諸鎭之叛㓂盗蜂起綱目不勝其書其/間師徒潰散督將陷没不知其幾中外知其)¶
　　(將亡而魏主晏然不恤是嵗始有戒嚴之命而亦/終於不行亦徒為是虛聲而已彼拓䟦自珪以來)¶
　　(四方攻伐皆身親之用能恢拓疆宇雄據中夏今/日蹙百里而其主安於淫侈嬖倖盈朝雖門庭之)¶
　　(冦亦弗暇討綱目兩書于册一則曰戒嚴北討不/果行一則曰戒嚴西討不果行皆以著其怠於禦)¶
　　(㓂之實然則魏之亡也非/盗賊能亡之也魏自亡爾)¶
○梁主捨身於同泰寺質實(同泰寺按一統志在/應天府城中臺城内)¶
　　書法(直書其事不待貶而義見矣書捨身始此終/綱目書捨身四梁武帝陳髙祖四梁武帝凡)¶
<pb:KR2o0020_WYG_043-9a>¶
　　(三書焉陳叔寶捨身不書/大建壬寅不於寺故畧之)¶
　　發明(甚哉梁武之愚也人生天地間有此生則有/此身生不可滅則身不可捨抑不知梁武之)¶
　　(所謂捨者以何為捨爾若以屛富貴棄妻子為捨/耶則是身捨物而非曰捨身也若以委其身於佛)¶
　　(氏為捨耶則為佛者當取其身而用之可也今既/曰捨而其身猶在則是初未嘗捨也身未嘗捨而)¶
　　(強名曰捨則固已昧其心於不誠矣他時諸臣又/以金而贖其身不知當其捨之之時孰從而受之)¶
　　(而贖之之時又孰從而歸之也梁主身非賣僮而/可捨可贖此不惟愚誑其民愚誑其身抑且愚誑)¶
　　(其所謂佛矣末年荷荷之時又復戀戀而不能捨/何哉孟子有言舎魚而取熊掌舎生而取義夫魚)¶
　　(熊掌二物也固可捨其一而取其一若捨生取義/則必殺身狥義而後可萬一其生猶在則亦不謂)¶
<pb:KR2o0020_WYG_043-9b>¶
　　(之捨矣綱目於梁主捨身之事屢書於册若無貶/詞然以一國之君而欲捨其身則宗廟社稷之重)¶
　　(土地人民之託誰實尸之况又實未嘗捨乎其貶/之之意明矣梁武溺佛之禍先儒論之甚詳臣姑)¶
　　(因綱目所書而取其捨身/之一説極論其所以妄云)¶
○夏四月魏復以蕭寶寅為西討大都督¶
　(寶寅之敗也免為庶人至是楊椿有疾求解復以寶/寅代之椿子昱將適洛陽椿謂之曰當今雍州無踰)¶
　(寶寅者但其上佐朝廷應遣心膂重人何得任其牒/用且寶寅不藉刺史為榮吾觀其得州喜甚至於賞)¶
　(罰云為不依常憲恐有異心汝當以此意啓二聖并/白宰輔更遣長史司馬防城都督欲安關中正須三)¶
　(人耳不然必成深憂/昱如言啓聞不聽)集覽(上佐别駕從事是也此當/朝廷遣心膂重臣為之何)¶
<pb:KR2o0020_WYG_043-10a>¶
　(得任其牒用謂豈可任從/寶寅擅以文牒自置上佐)¶
　　書法(書復以何譏貳過也涇州之敗嘗免為庶人/矣於是復用寶夤竟殺酈道元而反故書譏)¶
　　(之/)¶
秋七月魏陳郡亂討平之¶
　(魏陳郡民劉獲鄭辯反於西華與梁譙州刺史湛僧/智通謀魏以曹世表為東南道行臺以討之諸將以)¶
　(賊彊不敢戰世表方病轝出呼統軍是云寶謂曰湛/僧智敢深入者以獲辯州民之望為之内應也聞獲)¶
　(引兵迎僧智去此八十里今出其不意一戰可破獲/破僧智自走矣乃選士馬付寶擊獲等大破殺之僧)¶
　(智聞之/遁還)¶
<pb:KR2o0020_WYG_043-10b>¶
　集覽(是云寶是云虜/複姓寶名也)質實(陳郡按一統志後魏所置/治陳縣隋廢之唐置陳州)¶
　(於此五代晉改為鎭安州周改州為軍宋初陞為淮/寜府金元復為陳州本朝因之改屬開封府譙州三)¶
　(國魏所置治譙縣後周改為亳州唐初復為譙州後/復為亳州宋置集慶軍金仍為亳州元屬歸德府本)¶
　(朝初降為縣改屬鳯陽府西華漢之縣名屬汝南郡/晉省之宋復置隋改為鴻溝縣屬淮陽郡唐初改為)¶
　(箕城縣後復為西華宋屬淮寧府金屬/陳州元仍舊本朝因之改屬開封府)¶
魏樂安王鑒以鄴叛降葛榮○魏李神軌殺髙謙之¶
　(初魏侍御史髙道穆奉使相州按前刺史李世哲奢/縱不法至是世哲弟神軌用事道穆兄謙之家奴訴)¶
　(良神軌收謙之繫廷尉㑹赦將出神/軌啟太后先賜謙之死朝士哀之)¶
<pb:KR2o0020_WYG_043-11a>¶
　　書法(謙之為奴所告死耳罪神軌何復怨也於是/神軌得幸太后先赦殺之書神軌所以病太)¶
　　(后/也)¶
梁將彭羣圍魏琅邪敗死○八月魏大都督源子邕㧞¶
鄴城誅元鑒○九月秦州人殺莫折念生以州降魏¶
冬十月梁將湛僧智夏侯䕫圍魏廣陵克之¶
　(湛僧智圍魏東豫州刺史元慶和於廣陵魏將軍元/顯伯救之梁司州刺史夏侯䕫引兵助僧智慶和舉)¶
　(城降䕫以讓僧智僧智曰慶和欲降公僧智今往必/乖其意且僧智所將應募烏合之人不可御以法公)¶
　(持軍素嚴必無侵暴受降納附深得其宜䕫乃登城/㧞魏幟建梁幟慶和束兵而出吏民安堵顯伯宵遁)¶
<pb:KR2o0020_WYG_043-11b>¶
　(梁軍追之斬獲萬計梁主以僧智鎮廣陵䕫屯安陽/遣别將屠楚城由是義陽通道遂與魏絶司馬公曰)¶
　(僧智忘其積時攻戰之勞以授一朝新至之將知己/之短不掩人之長功成不取以濟國事忠且無私可)¶
　(謂君/子矣)質實(東豫州按一統志後魏所置治新息縣梁/改曰西豫州又改曰淮州東魏復曰東豫)¶
　(州後周改息州隋廢唐復置貞觀初廢以縣屬蔡州/金復置息州元屬汝寧府本朝降為縣仍屬汝寧府)¶
　　書法(於是䕫助之攻城降于䕫則䕫功也並書二/將何僧智讓也故嘉之是故鍾離之勝景宗)¶
　　(與韋叡並書廣陵之克僧智/與夏侯並書皆嘉其讓也)¶
梁將陳慶之攻魏渦陽克之¶
　(梁領軍曹仲宗直閤陳慶之攻魏渦陽尋陽太守韋/放將兵㑹之魏兵奄至放營未立麾下纔二百人放)¶
<pb:KR2o0020_WYG_043-12a>¶
　(免胄下馬據胡牀處分士皆殊死戰莫不一當百魏/兵遂退放叡之子也魏又遣將軍元昭等帥衆五萬)¶
　(救渦陽前軍未至四十里慶之欲逆戰放曰前鋒必/輕鋭不如勿擊待其來至慶之曰魏兵逺來疲倦去)¶
　(我尚逺必不見疑宜及其未集挫之乃帥麾下進擊/破之還與諸將連營而進背渦陽城與魏軍相持自)¶
　(春至冬數十百戰將士疲弊聞魏欲築壘於軍後曹/仲宗等恐議引還慶之杖節軍門曰吾聞置兵死地)¶
　(乃可求生湏虜大合然後與戰審欲班師慶之别有/密敕犯者行之乃止魏作十三城欲以控制梁軍慶)¶
　(之銜枚夜出陷四城渦陽城主王緯乞降韋放簡遣/降者三十餘人分報魏諸營陳慶之陳其俘馘鼓譟)¶
　(隨之九城皆潰追擊之/俘斬略盡尸咽渦水)集覽(俘馘左傳僖二十八年/獻俘授馘注俘軍所獲)¶
　(囚也馘軍戰所截左耳也/獻謂獻之於廟也授數也)¶
<pb:KR2o0020_WYG_043-12b>¶
　　書法(於是曹仲宗與慶之共攻克之則其獨書慶/之何仲宗怯也是故沈田子傅𢎞之俱入武)¶
　　(關者也𢎞之怯不書而書田子陳慶之曹仲宗共/克渦陽者也仲宗怯不書而書慶之綱目之於功)¶
　　(罪審矣其為/勸戒明矣)¶
魏蕭寶寅殺關右大使酈道元舉兵反魏遣行臺長孫¶
稚討之¶
　(蕭寳寅之敗於涇也或勸之歸罪洛陽或曰不若留/關中立功自効寶寅自念出師累年糜費不貲一旦)¶
　(覆敗内不自安魏主亦疑之中尉酈道元性嚴猛汝/南王悅嬖人弄權道元殺之并劾恱時寳寅反狀已)¶
　(露悅乃奏以道元為關右大使寳寅聞之謂為取已/甚懼長安輕薄子弟復勸使舉兵寶寅以問河東桞)¶
<pb:KR2o0020_WYG_043-13a>¶
　(楷楷曰謠言鸞生十子九子毈一子不毈關中亂亂/治也大王當治關中何所疑寳寅遂遣將攻殺道元)¶
　(行臺郎中蘇湛以病臥家寳寅令其姨弟姜儉說之/曰道元之來事不可測吾不能坐受死亡不復作魏)¶
　(臣矣生死榮辱與卿共之湛入哭曰王本以窮鳥投/人朝廷假王羽翼以至於此屬國歩多虞不能竭忠)¶
　(報德乃欲乘人間隙守關問鼎魏德雖衰天命未改/湛不能以百口為王族滅願賜骸骨歸鄉里庶得病)¶
　(死下見先人寶寅素重湛且知其不為已用聽還武/功遂自稱齊帝改元置百官長史毛遐與弟鴻賓帥)¶
　(氐羗起兵拒之魏以長孫稚為行臺討寶寅正平民/薛鳳賢薛脩義亦聚衆河東據鹽池圍蒲阪東西連)¶
　(結以應寳寅詔都督宗正珍孫討之胡氏曰寶寅奔/魏之心本欲假其兵力為宗國復讐似也則宜不離)¶
　(淮漢之北伺間南伐死而後已若夫成功則天也冀/雍二州豈梁所在邪而為之刺史雖曰不利人不信)¶
<pb:KR2o0020_WYG_043-13b>¶
　(矣以義始以利終不至於作亂受戮/則無能靖之道此小人之本末也)集覽(毈徒玩反/説文卵不)¶
　(孚也廣韻注卵壊也楊子曰雌之不才其卵毈矣國/歩多虞時運也謂國運多有可虞慮之事詩桑柔篇)¶
　(國歩斯頻問鼎左傳楚子伐陸渾之戎遂至于洛觀/兵于周郊定王使王孫滿勞楚子楚子問鼎大小輕)¶
　(重對曰在德不在鼎桀有昏德鼎遷於殷載祀六百/殷紂暴虐鼎遷於周德之休明雖小必重其姦回昏)¶
　(亂雖大必輕昔成王定鼎于郟鄏卜世三十卜年七/百天所命也周德雖衰天命未改鼎之輕重未可問)¶
　(也又九鼎注見周慎靚王五年武功注見漢後主建/興十二年宗正複姓漢楚元王交之孫劉德為宗正)¶
　(其支孫因/以為氏焉)¶
　　發明(拓䟦失御反者如蝟毛而起自鎮兵山胡群/蠻與夫諸郡之民莫不相延而動甚至寵臣)¶
<pb:KR2o0020_WYG_043-14a>¶
　　(如法僧宗臣如元鑒軰亦皆反叛相屬綱目悉書/于册今寳寅以覊旅寄食逃竄之臣且復稱兵造)¶
　　(亂㓂盗如此魏氏烏得不亡然寶寅始欲為宗國/復讐而終於作亂亡滅信知讐固未易復而義亦)¶
　　(未易舉也綱目於是年書寶寅反於後三年書寶/寅誅不特著小人反覆交亂之禍亦以為招納叛)¶
　　(亡者之鑒爾蕭鸞僅有一息自/取殄絶天之所廢其可興乎)¶
十一月梁以蕭淵藻為北討都督鎭渦陽質實(渦陽按/一統志)¶
(元魏之縣名屬譙郡隋改曰淝水縣大業中改為山桑/縣唐改䝉城縣五代宋因之金屬壽州元屬安豐路本)¶
(朝因之改/屬鳳陽府)○葛榮陷魏冀州殺都督源子邕裴衍遂冦¶
相州不克¶
<pb:KR2o0020_WYG_043-14b>¶
　(葛榮圍信都自春至冬冀州刺史元孚帥勵將士晝/夜拒守糧儲既竭外無救援城䧟與兄祐俱執榮大)¶
　(集將士議其生死孚兄弟爭相為死都督潘紹等數/百人皆叩頭請死以活使君榮曰此皆魏之忠臣義)¶
　(士也皆免之魏命源子邕討榮裴衍表請同行許之/子邕言衍行臣請留臣行請留衍若必同行敗在旦)¶
　(夕不許行至漳水榮擊之果敗俱死相州聞冀州䧟/人不自保刺史李神志氣自若撫勉將士大小致力)¶
　(榮盡銳攻之/卒不能克也)¶
(戊梁大通二年魏孝昌四敬/申宗孝莊帝子攸永安元年)考異(分注孝昌四/當作武泰元)春正月¶
杜洛周陷魏定州執行臺楊津遂陷瀛州¶
　(魏復以楊津為北道行臺守定州居鮮于脩禮杜洛/周之間迭來攻圍津蓄薪糧治器械隨機拒擊使人)¶
<pb:KR2o0020_WYG_043-15a>¶
　(潜說賊黨賊黨有應津者遺津書曰所以圍城正為/取北人耳宜盡殺之不然必為患津悉收北人内于)¶
　(城中而不殺衆感其仁及葛榮統衆使人說津津斬/其使固守三年洛周圍之魏不能救長史李裔引賊)¶
　(入執津瀛州刺史/元寧以城降賊)¶
魏大赦考證(下當書/境内)¶
　(魏潘嬪生女胡太后/詐言皇子大赦改元)¶
　　書法(魏赦未有書者此何以書譏也於是潘嬪生/女太后詐言皇子大赦改元赦之無義謂莫)¶
　　(甚於此故/特書譏之)¶
魏長孫稚討蕭寶寅敗之寶寅奔万俟醜奴¶
<pb:KR2o0020_WYG_043-15b>¶
　(寶寅圍馮翊長孫稚軍至恒農左丞楊侃謂稚曰潼/關險要守禦已固不如北取蒲坂渡河而西入其腹)¶
　(心置兵死地則華川之圍不戰自觧潼關之守必内/顧而走支節既觧長安可坐取也稚曰子之計則善)¶
　(矣然今薛脩義圍河東薛鳯賢據安邑宗正珍孫守/虞坂不得進如何可往侃曰珍孫行陳一夫可為人)¶
　(使安能使人河東治蒲坂西逼河封疆多在郡東脩/義驅民西圍郡城其家皆留舊村一旦聞官軍至皆)¶
　(有内顧之心必望風自潰矣稚乃使其子彦與侃帥/兵北渡據石錐壁命送降名者各還村俟臺軍舉三)¶
　(烽當亦舉烽相應無應烽者乃賊黨也當進擊屠之/以所獲賞軍於是村民轉相告語雖實未降者亦詐)¶
　(舉烽一宿之間火光遍數百里賊圍城者不測各散/歸脩義鳳賢俱請降稚遂克潼關㑹有詔廢鹽池税)¶
　(稚上表曰臣前違嚴㫖徑觧河東非緩長安而急蒲/坂誠以一失鹽池則三軍乏食也畧論鹽稅一年凖)¶
<pb:KR2o0020_WYG_043-16a>¶
　(絹三十萬匹昔髙祖昇平之年猶創鹽官加典䕶非/與物競利恐由利亂俗也况今國用不足徴六年之)¶
　(粟折來嵗之資此皆奪人私財事不獲已豈若寶天/産之貨而均贍以理乎臣已輙符所部依常收稅蕭)¶
　(寳寅將侯終德因其敗襲/寳寅寳寅奔万俟醜奴)質實(虞坂按一統志在平/陽府蒲州東南一十)¶
　(五里仲條山春秋晉荀息請以屈產之乘垂棘之璧/假道於虞以伐虢即此伯樂逢騏驥困鹽車亦此地)¶
　(俗名靑石槽金元好問有虞坂行鹽池在平陽府觧/州産鹽又安邑縣亦有池生乳鹽唐大厯中賜名寶)¶
　(應慶/靈池)¶
葛榮殺杜洛周并其衆○魏太后胡氏進毒弑其主詡¶
而立臨洮王世子釗¶
<pb:KR2o0020_WYG_043-16b>¶
　(太后再臨朝以來嬖倖用事政事縱弛盗賊蠭起封/疆日蹙魏主年浸長太后自以所為不謹凡魏主所)¶
　(愛信者輙以事去之務為壅蔽不使知外事由是母/子之間嫌隙日深是時車騎將軍六州大都督爾朱)¶
　(榮兵彊劉貴叚榮尉景蔡雋皆歸之貴屢薦髙歡於/榮榮見其憔悴未之竒也廐有悍馬命歡剪之歡不)¶
　(加覊絆而剪之竟不蹄齧起謂榮曰御惡人亦由是/矣榮竒其言坐之牀下屛左右訪以時事歡曰聞公)¶
　(有馬十二谷色别為羣畜此竟何用也榮曰但言爾/意歡曰今天子闇弱太后滛亂嬖孽擅命朝政不行)¶
　(以明公雄武乘時奮發討鄭儼徐紇之罪以清帝側/覇業可舉鞭而成此賀六渾之意也榮大悅自是每)¶
　(參軍謀胡氏曰魏之中葉以門地取士及其衰也以/停年用人於是英雄散逸才智不用思有以振而發)¶
　(之而天下始多故矣向使魏朝收而用之二百年之/基業豈易傾乎○并州刺史元天穆與榮善榮兄事)¶
<pb:KR2o0020_WYG_043-17a>¶
　(之常與天穆及賀㧞岳密謀舉兵入洛内誅嬖倖外/清群盗二人皆勸成之表請不聽遂舉兵塞井陘魏)¶
　(主亦惡儼紇等逼於太后不能去密詔榮舉兵内向/欲以脇太后榮以髙歡為前鋒至上黨魏主復以私)¶
　(詔止之儼紇恐禍及已陰與太后謀酖魏主殺之偽/立皇子為帝既而下詔曰潘嬪所生實皇女也臨洮)¶
　(世子釗髙祖之孫可立遂迎釗即位生三年矣太后/欲久專政故立之爾朱榮聞之大怒謂元天穆曰吾)¶
　(欲赴哀山陵剪誅姦佞更立長君何如天穆曰如此/則伊霍復見於今矣乃抗表曰大行皇帝背棄萬方)¶
　(海内咸稱酖毒致禍又立皇女虛行赦宥上欺天地/下惑朝野已乃選君於孩提之中實使姦豎專朝隳)¶
　(亂綱紀今羣盜沸騰鄰敵窺窬而欲以未言之兒鎮/安天下不亦難乎願聽臣赴闕參預大議問侍臣帝)¶
　(崩之由訪禁衛不知之狀以徐鄭之徒付之司敗雪/同天之耻謝遠近之怨然後更擇宗親以承寶祚胡)¶
<pb:KR2o0020_WYG_043-17b>¶
　(氏曰魏氏之亂始於世宗奉佛政事不脩重以肅宗/幼弱胡后稱制穢德彰聞元澄雍懌才薄力弱劉騰)¶
　(元乂擅權黷貨以召六鎭之兵雖然其間非無忠謀/至計排難解紛者而朝廷忽焉如元匡崔光袁翻李)¶
　(崇張普惠薛淑元孚元深元順元纂辛雄路思令楊/椿源子邕之言皆不聽也然則非爾朱榮髙歡能為)¶
　(魏毒也魏/自亡爾)集覽(有馬十二谷漢貨殖傳烏氏倮者始/皇時人畜牧極衆斥賣求竒繒物因)¶
　(間私獻戎王戎王什倍其償與之畜畜至用谷量馬/牛韋昭曰滿谷則具不復數也索隱曰言數饒不可)¶
　(計筭故以山谷多少言之賀六渾髙歡自稱其小字/賀㧞岳賀㧞虜複姓也岳其名也大行皇帝注見漢)¶
　(昭帝元/平元年)¶
　　書法(其子也書弑何尊無二上也於是詡立十四/年矣非大無道太后安得毒而殺之綱目於)¶
<pb:KR2o0020_WYG_043-18a>¶
　　(其生也正其名曰魏主之子於其死也書其主而/正其罪曰弑所以尊先君重社稷且以明無二上)¶
　　(之義也豈其曰己子而可以率意殺之哉終綱目/書婦人行弑者六詳宋丙辰而書太后弑者二魏)¶
　　(馮氏/胡氏)¶
　　發明(凡人之動於惡雖或廹於事變亦必有所則/而為之魏自孝文不能正文成馮氏之罪故)¶
　　(其後滛亂相踵觀胡氏之所以濁亂魏國者大類/馮氏惟馮氏得志於前故胡氏効尤於後苐馮氏)¶
　　(挾智數以御物又適其時拓䟦方盛故不見其敗/亡之禍至胡氏則不免矣武后亂唐死於牖下於)¶
　　(是不旋踵而有韋庶人之逆是皆胡氏之類也綱/目前書魏太后馮氏弑其主此書魏太后胡氏進)¶
　　(毒弑其主後之處事變者觀/之可不明大義而絶禍源哉)¶
<pb:KR2o0020_WYG_043-18b>¶
三月葛榮陷魏滄州質實(滄州按一統志後魏之州名/治浮陽縣隋為渤海郡治清)¶
(池縣唐改滄州天寳初改景城郡乾元初復為滄州唐/末置義昌軍五代梁改順化軍唐改橫海軍宋因之金)¶
(陞為臨海軍屬河北東路元改𨽻河間路本/朝仍為滄州以清池縣省入改屬河間府)○魏爾朱¶
榮舉兵晉陽夏四月至河陽立長樂王子攸而沈太后¶
胡氏及幼主釗于河殺王公以下二千人自為都督中¶
外諸軍事封太原王遂入洛陽考異(提要此條自字下/作魏主以榮都督)¶
(中外諸/軍事)¶
　(爾朱榮與元天穆議以彭城武宣王有忠勲其子長/樂王子攸素有令望欲立之遣從子天光告之子攸)¶
<pb:KR2o0020_WYG_043-19a>¶
　(許之榮以銅為顯祖諸子孫各鑄像唯子攸像成榮/乃起兵發晉陽靈太后聞之懼悉召王公等入議宗)¶
　(室大臣疾太后所為皆莫肯言太后乃用徐紇計遣/李神軌帥衆拒之别將鄭先䕶鄭季明守河橋四月)¶
　(子攸潜自髙渚渡河㑹榮於河陽濟河即位以榮為/都督中外諸軍事封太原王先䕶季明開城納之將)¶
　(軍費穆亦降徐紇鄭儼皆亡走太后落髪出家榮召/百官奉璽綬備法駕迎於河橋遣騎執太后及幼主)¶
　(至河陰沈之河費穆密説榮曰公士馬不出萬人長/驅向洛以京師之衆百官之盛知公虛實有輕侮心)¶
　(若不大行誅罰更樹親黨恐今還北之日未度太行/而内變作矣榮心然之謂所親慕容紹宗曰洛中人)¶
　(士終難制馭欲悉誅之何如紹宗曰明公興義兵以/清朝廷今乃無故殱夷多士失天下望非長策也榮)¶
　(不聽至陶渚引百官集於行宮西北列胡騎圍之責/以天下䘮亂肅宗暴崩朝臣貪虐不能匡弼之罪因)¶
<pb:KR2o0020_WYG_043-19b>¶
　(縱兵殺之自丞相高陽王雍司空元欽儀同三司元/畧以下死者二千餘人胡氏曰胡后魏之罪人榮之)¶
　(沈之當矣幼主何罪而并殺之邪魏之諸臣亦信有/罪矣然非可盡責也榮能誅其姦慝而擢其賢才則)¶
　(五伯之功立矣乃恃其威力肆行誅殺其不仁亦甚/哉雖然仕于昏亂之朝懐寵耽利者亦可以少戒哉)¶
　(○榮乃令其軍士言元氏既&KR0781;爾朱氏興皆稱萬嵗/榮又遣數十人㧞刀向行宮殺魏主之兄無上王劭)¶
　(弟始平王子正遷魏主於河橋置之幕下魏主憂憤/使人諭榮曰帝王迭興盛衰無常今四方瓦解將軍)¶
　(奮袂而起所向無前此天意非人力也宜以此時早/正尊號若欲存魏社稷亦當更擇親賢而輔之時髙)¶
　(歡勸榮稱帝左右多同之賀㧞岳進曰將軍首舉義/兵志除姦逆大勲未立遽有此謀正可速禍未見其)¶
　(福榮乃自鑄金為像凡四鑄不成命參軍劉靈助卜/之亦曰未可榮亦精神恍惚不自支持久而方悟深)¶
<pb:KR2o0020_WYG_043-20a>¶
　(自悔曰唯當以死謝朝廷岳請殺歡以謝天下左右/以四方多事湏藉武將請捨之乃止榮夜復迎魏主)¶
　(還營叩頭請死榮所從胡騎殺朝士旣多不敢入洛/榮乃議欲遷都其將汎禮固諌乃奉魏主入城大赦)¶
　(時百官蕩盡唯散騎常侍山偉一人拜赦洛中士民/逃竄直衛空虛官守曠廢榮乃遣使廵城勞問於是)¶
　(朝士稍出人心粗安封劭之子韶為彭城王榮猶執/遷都議都官尚書元諶爭之榮怒曰河陰之役君應)¶
　(知之諶曰天下事當與天下論之奈何以河陰之酷/恐元諶乎諶國之宗室位居常伯正使今日碎首流)¶
　(腸亦無所懼榮大怒欲抵諶罪諶顏色自若乃捨之/後數日榮與魏主登髙見宮闕壯麗列樹成行乃歎)¶
　(曰元尚書之言不可奪也由是罷議榮因入見重謝/河橋之事誓言無復二心魏主亦為榮誓言無疑心)¶
　(榮喜求酒飲之熟寐魏主欲誅之左右不可乃止榮/夜半方寤自是不復宿禁中矣榮舉止輕脫喜馳射)¶
<pb:KR2o0020_WYG_043-20b>¶
　(性嚴暴喜愠無恒/左右恒有死憂)集覽(鑄像注見晉安帝隆安四年/鑄金人河橋杜預曰造舟為)¶
　(梁則河橋之謂也汎禮汎姓/注見漢桓帝建和元年汜宮)質實(河橋按一統志在/河南府孟津縣晉)¶
　(杜預以孟津渡險請建河橋於富平津議者難之預/曰造舟為梁則河橋之謂也卒成之河陰漢之縣名)¶
　(屬河南郡晉魏因之唐開元初仍屬河南郡㑹昌初/改屬孟州宋以汜水縣省入金屬鄭州元仍舊本朝)¶
　(改屬開/封府)¶
　　書法(反也不書反書舉兵何正太后之為賊也然/至於沈幼主殺王公二千人則榮亦賊矣書)¶
　　(曰遂入洛陽入惡辭也然則釗太后所立也其/成之為幼主何成之為幼主所以正罪榮也)¶
　　發明(榮不書反者討有罪也然書舉兵而不書討/何哉榮本懷謀利之心假大義以問罪非真)¶
<pb:KR2o0020_WYG_043-21a>¶
　　(有討賊之意也胡氏有罪而不書誅者不予榮之/誅也諸臣不為無罪而書殺者惡榮之濫及無辜)¶
　　(也魏自宣武以來政事日舛重以肅宗繼之姦倖/盈朝覆轍相踵不至於大壊極弊而不止觀綱目)¶
　　(之所書考魏氏之顛末/有國家者可以鑒矣)¶
魏徐紇奔泰山鄭儼伏誅¶
　(儼與從兄榮陽太守仲明/謀據郡起兵為部下所殺)¶
　　書法(儼為部下所殺耳書/伏誅何罪宜誅也)¶
魏汝南王悅臨淮王彧北海王顥出奔梁○魏郢靑南¶
荆州皆叛附于梁○五月魏立肅宗嬪爾朱氏為后¶
<pb:KR2o0020_WYG_043-21b>¶
　(榮女先為肅宗嬪榮欲魏主納以為后魏主疑之黃/門侍郎祖瑩曰昔文公在秦懐嬴入侍事有反經合)¶
　(義陛下獨何疑焉遂從之榮甚悅胡氏曰反經合道/先儒釋經之言而道之蠧也反猶背也經即常也既)¶
　(已背常能合道乎此言既行世之違犯正理者輙以/自解其賊道多矣或曰如舜不告禹傳子湯放桀武)¶
　(王誅紂周公殺管叔仲尼出妻若此者非反經乎曰/此聖人處事之變是之謂權權者猶衡之石焉進退)¶
　(前郤與所懸之物輕重適等故雖權也而輕者不使/之重重者不使之輕乃所以為經也故權者道之中)¶
　(處也濟經而有權則道之用不窮非聖人不能與豈/變詐亂倫之謂哉祖瑩之言違道甚矣晉文之失又)¶
　(何效馬正家者治國之本初政者治亂之源魏子攸/惑於邪説而不能辨惕於强臣而不能正早墜厥命)¶
　(於是乎/在矣)集覽(懷嬴入侍左傳僖十七年晉太子圉質/於秦秦以嬴氏妻之二十一年子圉逃)¶
<pb:KR2o0020_WYG_043-22a>¶
　(歸是為懷公故嬴氏號懐嬴二十三年晉公子重耳/奔秦秦伯納女五人懷嬴與焉案懷嬴重耳之姪婦)¶
　(也舜不告孟子萬章篇舜之不告而娶趙氏註云禮/娶須五禮父母先答以辭是相告也程子曰舜不告)¶
　(而娶固不可堯命瞽瞍使舜娶舜雖不告/堯固告之爾堯之告也以君治之而已)¶
　　書法(肅宗何魏主其叔也立后書氏恒也書曰立/肅宗嬪醜之甚矣然則其不斥魏主何兼罪)¶
　　(榮與其臣也立后亂倫綱目必謹書之是故魏書/肅宗嬪唐書太宗才人閩再書父婢晉書叔母皆)¶
　　(深醜/之也)¶
　　發明(叔末之君受制强臣鮮有能自全者惟處身/以禮以聽天命之去留則或庶幾焉爾朱氏)¶
　　(旣嬪于肅宗今長樂又廹於榮而立之茍能以禮/自守縱使終於不免要亦得正而斃不至亂男女)¶
<pb:KR2o0020_WYG_043-22b>¶
　　(之别也况立后所以承宗廟正母儀又烏可以懷/嬴為比乎直書立肅宗嬪爾朱氏為后其惡曉然)¶
　　(具見於/綱目矣)¶
爾朱榮還晉陽以元天穆為侍中錄尚書事兼領軍將¶
軍¶
　(榮令元天穆入洛陽朝廷/要官悉用其腹心為之)¶
　　書法(榮嘗自封太原王矣不書太原王榮何據髙/歡自為丞相書丞相歡削之也榮沈幼主殺)¶
　　(王公則賊也故削之而終榮之身不書爵然則曷/為不書魏去魏所以見天穆之為侍中榮以之也)¶
魏主聽訟于華林園質實(華林園按一統志在河南府/城東北隅魏明帝所建齊王)¶
<pb:KR2o0020_WYG_043-23a>¶
(芳改為/鞏林園)¶
　(詔孝昌以來凡有寃抑無訴/者悉集華林東門親理之)¶
魏詔聽民入粟¶
　(時承䘮亂之後倉廪虛竭始詔入栗八/千石者賜爵散侯五百石者賜出身)¶
梁遣將軍曹義宗圍魏荆州¶
　(義宗圍魏荆州堰水灌城不没者數版時魏方多難/不能救城中糧盡刺史王羆煑粥與將士均食每出)¶
　(戰不擐甲胄仰天大呼曰州城孝文皇帝所置天若/不祐國家令箭中王羆額不爾王羆必當破賊彌歴)¶
　(三年前後搏戰/甚衆亦不被傷)¶
<pb:KR2o0020_WYG_043-23b>¶
六月元彧自梁歸于魏¶
　(彧聞魏主定位求還梁主/惜其才而不能違遣之)¶
　　書法(凡奔書歸善辭也猶有/宗國之心焉故善之)¶
魏免其侍郎髙乾髙昻官考異(提要作魏侍郎/髙乾髙昂免)¶
　(魏髙乾與弟敖曹季式皆喜輕俠與魏主有舊爾朱/榮之向洛也逃奔齊州聞河陰之亂遂集流民起兵)¶
　(於河濟之間頻破州軍至是乃降魏主以乾及敖曹/皆為侍郎爾朱榮以乾兄弟前為叛亂不應復居近)¶
　(要魏主乃聽解官歸敖曹復抄/掠榮誘執之敖曹名昂以字行)¶
魏河間邢杲反○万俟醜奴稱帝○秋八月魏泰山太¶
<pb:KR2o0020_WYG_043-24a>¶
守羊侃據郡降梁¶
　(侃以其祖規嘗仕宋常有南歸之/志徐紇依之勸侃起兵遣使降梁)¶
九月葛榮圍魏相州爾朱榮討擒之冀定滄瀛殷皆平¶
　(葛榮引兵圍鄴衆號百萬爾朱榮帥精騎七千馬皆/有副倍道兼行東出滏口以侯景為前驅葛榮曰此)¶
　(易與耳自鄴以北列陳數十里箕張而進爾朱榮潜/軍山谷為竒兵分督將已上三人為一處處有數百)¶
　(騎揚塵鼓譟使賊不測多少又以人馬逼逐刀不如/棒勒軍士各置袖棒一枚置馬側至戰時慮廢騰逐)¶
　(不聽斬級以棒棒之而已分命壯勇所向衝突號令/嚴明戰士同奮身自䧟陳出於賊後表裏合擊大破)¶
　(之擒葛榮餘衆悉降縱其所之群情大喜數十萬衆/一朝盡散待出百里之外乃始分道押領隨便安置)¶
<pb:KR2o0020_WYG_043-24b>¶
　(擢其渠帥量才授任檻車送葛榮赴洛斬之五州皆/平初宇文肱從鮮于脩禮戰死其子泰從葛榮至是)¶
　(爾朱榮愛其/才以為統軍)集覽(滏口注見晉孝武帝太元十九年/箕張正義曰箕張猶春秋魚麗陣)¶
　(也左傳鄭伯使原繁髙渠彌以中軍奉公為魚麗之/陣注云其法先偏後伍伍承彌縫此魚麗陣法也杜)¶
　(預曰車陣二十五乘為偏歩卒五人為伍葢以車當/前以伍次之謂以伍乘偏之隙而彌縫其缺漏也麗)¶
　(音離竒兵注見唐憲宗元/和十二年兵非出竒不勝)正誤(箕張而進今按/如箕之張也)質實¶
　(滏口滏水之口也按一統志源出彰德府磁州西北/神麕山湧沸如湯出釜故名東流至臨漳縣界入漳)¶
　(河/)¶
魏爾朱榮自為大丞相○冬十月梁立元顥為魏王遣¶
<pb:KR2o0020_WYG_043-25a>¶
將軍陳慶之將兵納之考異(提要此條下有/據銍城三字)¶
　　發明(拓䟦雖亂然長樂已正尊位是其國未嘗無/君也梁主乃立元顥又遣兵送之何義哉書)¶
　　(遣將軍將兵納之納者不順之詞如春秋書莊公/伐齊納糾之類若曰彼不受而此强以兵納之謂)¶
　　(也書法如此/可以觀矣)¶
○魏遣將軍費穆救荆州獲曹義宗○十一月魏復取¶
泰山郡羊侃徐紇奔梁¶
　(魏遣兵擊羊侃於瑕丘徐紇說侃乞師於梁侃信之/紇遂奔梁魏圍益急南軍不進侃亦潰圍奔梁魏復)¶
　(取泰山胡氏曰弑君天下之大惡人人之所同惡人/人之所得殺也徐紇親弑其君為梁計者聲言其罪)¶
<pb:KR2o0020_WYG_043-25b>¶
　(肆諸市朝則君臣之義明近者畏而遠人恱矣乃受/而容之是教人為弑逆而無所懼也他日困於叛臣)¶
　(卒餓而死其/禍有自來矣)¶
十二月魏幽州韓樓反¶
　(葛榮餘黨韓樓復據幽州反北邊被其患爾/朱榮以賀㧞勝鎮中山樓畏勝不敢南出)¶
(己梁中大通元年/酉魏永安二年)春正月魏主追尊其父勰為皇帝¶
　(魏主尊彭城武宣王為文穆皇帝廟號肅祖將遷神/主於太廟而以高祖為伯考臨淮王彧諫曰漢光武)¶
　(於元帝屬疎服絶猶身奉子道入繼大宗别祀南頓/君於舂陵况肅祖於髙祖親北面為臣乎二后皆將)¶
　(配享此為君臣竝筵嫂叔同室臣切以為不可不聽/請去帝著皇亦不聼尋復尊無上王劭帝號彧又諫)¶
<pb:KR2o0020_WYG_043-26a>¶
　(亦不/聽)集覽(南頓君漢光武父封於南頓/南頓注見光武建武十九年)¶
　　書法(哀帝追尊其父未論禮之當否於是直稱文/穆皇帝甚矣綱目不書文穆譏在於皇帝不)¶
　　(在於文/穆也)¶
　　發明(魏主追尊其父未論禮之當否是時國祚危/甚綴旒戎馬在郊强臣擅命㓂盗充斥魏主)¶
　　(居可畏之地身之不保榮於何有乃欲追榮其父/多見其不知量也且帝者有天下之稱勰終身北)¶
　　(面不得其死祖宗昭穆若何入廟魏主皆不此之/思况爾朱方以扶立示功正使推而弗居猶懼不)¶
　　(免烏在以位為樂而欲舉非禮之禮/上榮其考哉直書于册繆可知矣)¶
夏四月魏王顥㧞滎城稱皇帝集覽(滎城即滎陽城也/注見秦莊襄王元)¶
<pb:KR2o0020_WYG_043-26b>¶
　(年/)¶
　(魏元天穆將擊邢杲以顥北上乃集文武議之皆曰/杲衆强盛宜以為先尚書薛琡曰邢杲䑕竊狗偷非)¶
　(有遠志顥帝室近親來稱義舉其勢難測宜先去之/天穆不聽引兵東出顥與陳慶之乘虛進㧞滎城有)¶
　(衆七千遂即帝位於睢陽城南攻/魏行臺濟陰王暉業於考城擒之)集覽(考城注見漢/桓帝延熹十)¶
　(年/)¶
　　書法(不書自立書稱何不予顥之自稱也社稷有/主而仗讐國以伐其宗是爭也故綱目終顥)¶
　　(之身稱/魏王)¶
魏元天穆討邢杲平之○五月魏王顥取梁國滎陽虎¶
<pb:KR2o0020_WYG_043-27a>¶
牢考異(提要王/作主)¶
　(顥克梁國魏都督楊昱據滎陽陳慶之攻之未㧞元/天穆等至梁士卒皆恐慶之解鞍秣馬諭將士曰君)¶
　(等殺人父兄掠人子女多矣天穆之衆皆仇讐也然/我衆纔七千虜三十餘萬今日唯有必死乃可得生)¶
　(當及其未盡至急取其城而據之耳乃鼓之將士蟻/附而入執楊昱諸將請殺之顥曰我聞梁主數稱袁)¶
　(昻之忠今奈何殺昱乎俄而天穆等/引兵圍城慶之力戰破之進㧞虎牢)集覽(梁國注見/周顯王二)¶
　(十九年大梁袁昻之忠言楊昱之不降魏猶袁/昻之不降梁也袁昻事在齊和帝中興元年)¶
魏主子攸奔河内顥入洛陽以陳慶之為車騎大將軍¶
　(魏主子攸將出未知所之或勸之長安中書舎人髙/道穆曰關中荒殘何可復徃顥兵不多乘虛深入陛)¶
<pb:KR2o0020_WYG_043-27b>¶
　(下若親帥宿衛背城一戰臣等竭其死力破顥必矣/或恐勝負難期則車駕不若渡河徵天穆及榮引兵)¶
　(進討此萬全之策也子攸遂走河内臨淮王彧安豐/王延明帥百僚迎魏王顥顥入洛陽以慶之為車騎)¶
　(大將軍楊椿時在洛陽顥意忌之以其人望未敢誅/也或勸椿出亡椿曰吾何所逃正當坐待天命耳元)¶
　(天穆㧞大梁顥使慶之擊之天穆將北走郎中温子/昇曰顥新入人情未安擊之必克平定京邑奉迎大)¶
　(駕桓文之舉也捨此北渡竊為大王惜之天穆不能/用費穆攻虎牢將㧞聞天穆走遂降慶之進擊大梁)¶
　(下之慶之以數千之衆自發銍縣至洛陽凡取三十/二城四十七戰所向皆克顥命黃門郎祖瑩作書遺)¶
　(子攸曰朕泣請梁朝誓在復耻正欲問罪於爾朱出/卿於虎口耳河南州郡多附於顥齊州刺史沛郡王)¶
　(欣集文武議所從軍司崔光韶抗言曰元顥受制於/梁引㓂讐之兵以覆宗國此魏之賊臣亂子也豈唯)¶
<pb:KR2o0020_WYG_043-28a>¶
　(大王家事所宜切齒下官等皆荷朝/眷未敢仰從衆皆是之欣乃斬顥使)集覽(銍縣屬譙/郡案譙郡)¶
　(今亳州是/銍之日反)質實(銍縣按一統志漢之所置屬沛郡晉/改屬譙郡梁改為臨渙縣隋廢之故)¶
　(址在鳳陽府宿/州西南九十里)¶
　　書法(名子攸何/失國也)¶
　　發明(子攸何以名失地之君也况是時顥既稱帝/若直書魏主則不知其孰為顥孰為子攸故)¶
　　(名以别之爾不如/是何以為綱目)¶
六月魏都督費穆伏誅¶
　(魏至洛陽魏主顥責/以河陰之事而殺之)¶
<pb:KR2o0020_WYG_043-28b>¶
　　書法(誅穆者顥也不成顥之為帝則曷為以誅書/河陰之役穆助榮為虐是亦賊而已矣逆賊)¶
　　(人得而/誅之)¶
魏湖陽叛降于梁○閏月魏爾朱榮渡河魏王顥走死¶
陳慶之走歸梁魏主子攸歸洛陽榮自為天柱大將軍¶
考異(提要王竝作主據上書顥/稱皇帝則當書魏主顥)¶
　(魏主子攸之出也單騎而去侍衛後宮安堵如故顥/一旦得之號令已出四方想其風政而顥遽驕怠近)¶
　(習干政日夜縱酒不恤軍國所從南兵陵暴市里朝/野失望髙子儒自洛陽出從子攸子攸問之子儒曰)¶
　(顥敗在旦夕不足憂也爾朱榮馳見子攸於長子子/攸即日南還榮為前驅旬日之間兵衆大集顥既得)¶
<pb:KR2o0020_WYG_043-29a>¶
　(志與臨淮王彧安豐王延明謀叛梁以事難未平藉/陳慶之兵力故外同内異言多猜忌慶之亦宻為之)¶
　(備説顥曰今遠來至此未服者尚多彼若知吾虛實/連兵四合將何以禦之宜更請兵於梁顥欲從之延)¶
　(明曰慶之兵已難制今更增其衆寧肯復為人用乎/大權一去動息由人魏之宗廟於斯墜矣顥乃不用)¶
　(慶之言軍副馬佛念謂慶之曰將軍功髙勢重為魏/所疑一旦變生不測可無慮乎不若乘其無備殺顥)¶
　(據洛此千載一時也慶之不從顥先以慶之為徐州/刺史慶之固求之鎮顥心憚之不遣爾朱榮兵至慶)¶
　(之守北中城顥據南岸慶之三日十一戰殺傷甚衆/有夏州義士為顥守河中渚與榮通謀求破橋立效)¶
　(及橋破而榮兵不至顥悉屠之榮既失望又以無船/議還北圖後舉黃門郎楊侃曰大王發并州之日已)¶
　(知夏州義士之謀指來應之邪為欲廣施經畧匡復/帝室也夫用兵者何嘗不散而更合瘡愈更戰况今)¶
<pb:KR2o0020_WYG_043-29b>¶
　(未有所損豈可以一事不諧而衆謀頓廢乎今四方/顒顒視公此舉若未有所成遽復引歸民情失望各)¶
　(懐去就勝負所在未可知也不若多為桴筏間以舟/楫數百里中皆為渡勢使顥不知所防一旦得渡必)¶
　(立大功髙道穆曰今若北歸使顥復得徵兵完聚養/虺成蛇悔無及矣榮乃使爾朱兆與賀㧞勝縛筏夜)¶
　(渡顥軍潰失據帥麾下南走慶之收衆結陣而還榮/追之慶之軍士死散畧盡乃削鬚髪為沙門間行還)¶
　(建康中軍大都督楊津入宿殿中灑掃宮庭封閉府/庫出迎魏主子攸於北邙流涕謝罪子攸遂入洛陽)¶
　(加榮天柱大將軍顥至臨頴為人所殺彧復自歸於/魏主延明奔梁慶之自魏還特重北人朱异問之曰)¶
　(吾始以為大江以北皆戎狄之鄉比至洛陽/乃知衣冠人物非江東所及也奈何輕之)集覽(顒/顒)¶
　(音魚容反仰也義與喁喁同漢司馬相如傳延頸舉/踵喁喁然注口向上也桴筏音孚伐二者皆編竹木)¶
<pb:KR2o0020_WYG_043-30a>¶
　(以浮江河而運物者小曰桴大曰筏養虺成蛇虺蜥/蜴之類博三寸首大如擘詩維虺維蛇陸佃曰虺似)¶
　(蛇而小語云為虺弗摧為蛇奈/何北邙注見漢靈帝中平六年)質實(長子按一統志/漢之縣名屬上)¶
　(黨郡後魏分置樂陽縣北齊二縣俱廢隋開皇中置/冀氏縣屬潞州尋改為長子縣唐宋金元仍舊本朝)¶
　(因之改屬潞州北邙山名在河南府城北一十里山/連偃師鞏孟津三縣綿亘四百餘里東漢諸陵及唐)¶
　(宋名臣墳多在此臨頴漢之縣名屬頴川郡以在頴/水之上故名隋屬許州唐初屬殷州後復屬許州宋)¶
　(金元皆仍舊本朝/因之改屬開封府)¶
　　發明(顥未成乎君而亦以魏王書之顥固子攸之/類也使顥有成則一子攸子攸無成亦一顥)¶
　　(爾等而書之/夫豈過哉)¶
<pb:KR2o0020_WYG_043-30b>¶
秋七月魏以髙道穆為中尉¶
　(魏主之姊壽陽公主行犯清路道穆擊破其車公主/泣訴之魏主曰中尉清直豈可以私責之道穆見魏)¶
　(主魏主勞之道穆免冠謝/魏主曰朕愧卿卿何謝也)¶
魏始鑄永安五銖錢¶
　(魏多細錢米斗幾直千髙道穆上表曰在市八十一/錢得銅一斤私造薄錢斤嬴二百旣示之以深利又)¶
　(隨之以重刑抵罪雖多姦鑄彌衆今錢徒有五銖之/文而無二銖之實置之水上殆欲不沉此乃朝廷科)¶
　(防不切之過也宜改鑄大錢一斤七十文載年號以/記其始則私鑄無利而自息矣楊侃亦乞聽官民竝)¶
　(鑄使民樂為而/弊自改從之)¶
<pb:KR2o0020_WYG_043-31a>¶
魏巴州叛附于梁¶
　(初魏以梁益荒遠更立巴州以統諸獠凡二十餘萬/户以巴酋嚴始欣為刺史始欣貪暴諸獠反圍城行)¶
　(臺魏子建撫諭之乃散始欣恐獲罪陰請降梁子建/囚始欣旣而魏以傳豎眼為行臺豎眼初至州人相)¶
　(賀旣而病其子敬紹奢滛貪暴始欣賂敬紹得還巴/州遂降于梁敬紹陰有保據南鄭之志誘山民圍城)¶
　(欲為内應圍合而謀泄將/士殺之豎眼恥恚而卒)集覽(巴酋巴人之酋/長也酋慈秋反)¶
八月魏太保楊椿致仕¶
　　書法(椿自丁未求解都督於今三年矣一免於爾/朱之酷再免於魏顥之忌於是而後致仕書)¶
　　(危之也而卒不免世隆之/誣殺生於亂世難矣哉)¶
<pb:KR2o0020_WYG_043-31b>¶
○九月梁主捨身於同泰寺考異(按大通元年書梁主/捨身此再捨身則捨)¶
(上當有/再字)¶
　(梁主幸同泰寺設大㑹釋御服持法衣行清淨大捨/素牀瓦器乘小車役私人見為四衆講湼槃經群臣)¶
　(以錢一億萬奉贖表請還宮三請乃許胡氏曰佛行/有五要舎其一也梁武為帝王享天位内蓄姬妾外)¶
　(列官師富貴之崇子孫之衆宮室城池守衛之密猶/以未足又命將出兵爭奪于外惟恐失之安在其能)¶
　(舎乎不惟君子非之為佛之道如逹磨者亦不取也/或曰然則逹磨之言不亦可取歟曰為佛之道者淺)¶
　(深精麄雖所得不同要其極致歸於殄滅倫理以之/為已則逆而不祥以之為人則偏而不公以之為天)¶
　(下國家葢無所處而得其/當儒者棄而絶之可也)集覽(四衆釋氏經云比丘/比丘尼此出家二衆)¶
<pb:KR2o0020_WYG_043-32a>¶
　(也優婆塞優婆夷此在家二衆也比丘比丘尼注見/天監十七年優婆塞注見漢明帝永平八年優婆夷)¶
　(其意與優婆塞同案梵語夷者華言女聲字也又謂/之鄔波斯迦湼槃經梵語湼槃華言示寂也佛以人)¶
　(死其精神常存佛之死示寂滅而已非真死也多心/經注云梵語湼槃此云無為楞枷經云乃不生不死)¶
　(之地一切脩行之所依歸也佛說施燈文云願一切/衆生皆得湼槃微妙光明言至湼槃者乃有微妙光)¶
　(明世人認以為死非也逹磨南天竺國人得般若多/羅傳正法眼藏曰當往震旦設大法樂遂泛重溟逹)¶
　(于南海梁武帝詔至金陵問道後潜回江/北止于嵩山少林寺靣壁九年端坐而逝)正誤(四衆/今按)¶
　(綱目見為四衆講湼槃經通鑑本文云升講堂法座/為四部大衆開湼槃經題綱目改四部大衆為四衆)¶
　(四當作士見字刋/誤當作親乃貶辭)¶
<pb:KR2o0020_WYG_043-32b>¶
　　書法(梁主再捨身矣於是親講湼槃經曷/為不書書其重者則餘者畧之可也)¶
魏討韓樓獲之幽州平¶
　(魏爾朱榮使大都督侯淵討韓樓配卒甚少或以為/言榮曰侯淵臨機設變是其所長若總大衆未必能)¶
　(用淵遂廣張軍聲多設供具帥數百騎深入去薊百/餘里值賊淵潜伏以乘其背大破之虜五千人皆還)¶
　(其馬仗縱使入城左右皆諫淵曰我兵少不可力戰/為竒計以間之乃可克也度其已至帥騎夜進昩旦)¶
　(叩其城門樓果疑降卒為内應遂走/追擒之詔以淵為平州刺史鎮范陽)¶
万俟醜奴㓂魏東秦州陷之○冬十一月就德興降魏¶
營州平○魏以城陽王徽為太保蕭賛為太尉長孫稚¶
<pb:KR2o0020_WYG_043-33a>¶
為司徒○十二月梁以陳慶之為北兖州刺史¶
　(有妖賊僧彊自稱天子土豪蔡伯龍起兵/應之衆至三萬攻陷北徐州慶之討斬之)¶
(庚梁中大通二年魏永/戌安三主曄建明元年)春正月魏復取巴州○三月魏¶
遣都督爾朱天光討万俟醜奴夏四月獲之遂克髙平¶
獲蕭寳寅皆誅之¶
　(万俟醜奴侵擾關中魏爾朱榮遣賀㧞岳討之岳私/謂其兄勝曰醜奴勍敵也攻之不勝固有罪勝之讒)¶
　(嫉將生願得爾朱氏一人為帥而佐之勝言於榮榮/以爾朱天光為都督以岳及侯莫陳悅為左右都督)¶
　(配軍士千人岳擊赤水蜀賊得馬二千匹簡其壯健/以充軍三月醜奴自將圍岐州遣尉遅菩薩攻圍趣)¶
<pb:KR2o0020_WYG_043-33b>¶
　(栅賀㧞岳救之菩薩等已㧞栅還岳故殺掠其吏民/以挑之菩薩帥歩騎二萬至渭北岳以輕騎數十隔)¶
　(水與語明日復引百餘騎與語稍引而東至水淺可/渉處岳即馳馬東出賊以為走棄歩卒輕騎渡渭追)¶
　(之岳依橫岡設伏待之賊半渡岡東岳還撃之賊敗/走岳令賊下馬者勿殺賊悉投馬俄獲三千人馬亦)¶
　(無遺遂擒菩薩仍度渭北降歩卒萬餘收其輜重醜/奴聞之棄岐州北走安定四月天光至汧渭之間停)¶
　(車牧馬宣言俟秋更進獲覘者縱之醜奴信之散衆/歸耕據險立栅天光知其勢分密嚴夜發黎明圍其)¶
　(大栅㧞之所得俘囚皆縱遣之諸栅皆降天光徑抵/安定醜奴走追及於平凉侯莫陳崇單騎入賊生擒)¶
　(醜奴衆皆披靡後騎益集遂大破之天光進克髙/平執蕭寳寅皆送洛陽賜寳寅死斬醜奴於市)集¶
　覽(勍敵左傳勍敵之人注勍强也渠京反侯莫陳虜/三字姓本後魏别部之號居庫斛真水因氏焉尉)¶
<pb:KR2o0020_WYG_043-34a>¶
　(遅代北複姓本後魏别部/之號因氏焉尉紆勿反)¶
　　書法(魏自㧞陵反後盗賊蠭起賊帥雖送洛斬之/書死殺而已此其書誅何稱帝也寳寅始欲)¶
　　(仗魏復讐終乃反魏作亂其/罪大矣不誅何以為綱目)¶
六月梁以元悅為魏王○秋七月魏討万俟醜奴餘黨¶
滅之三秦河渭𤓰凉鄯州皆平¶
　(万俟醜奴旣敗賊黨皆降唯万俟道洛帥衆逃入山/中時髙平大旱爾朱天光以馬乏草退屯城東五十)¶
　(里遣長孫邪利守原州道洛襲殺之天光帥諸軍赴/之道洛戰敗帥衆入山據險自守爾朱榮以天光失)¶
　(邪利不獲道洛遣使杖之一百貶其官爵天光追撃/道洛擒之阬其降卒萬七千人於是三秦河渭𤓰凉)¶
<pb:KR2o0020_WYG_043-34b>¶
　(鄯州皆降乃/復天光官爵)質實(河按一統志苻秦之州名隋改為/枹罕郡唐復為河州天寳初改為)¶
　(安鄉郡後陷于吐蕃宋收復置枹罕縣尋省為寜河/寨後陞為縣屬秦鳳路金復置河州屬熙河路元為)¶
　(河州路屬吐蕃宣尉司都元帥府本朝改置河州衛/軍民指揮使司𨽻陜西道渭後魏之州名後周併為)¶
　(南安郡隋廢後復置隴西郡唐置渭州天寳初改隴/西郡寳應後陷于吐蕃宋皇祐中以渭州地置右衛)¶
　(寨熙寧中改通遠軍崇寧中改鞏州金始為鞏昌府/元初改鞏昌路本朝改為鞏昌府𨽻陜西道𤓰後魏)¶
　(之州名隋改為燉煌郡唐復為𤓰州後陷於吐蕃宋/時為西夏所據元徙居民於肅州但名存而已故城)¶
　(在陜西肅州衛城西五百二十六里凉漢之州名後/魏改為武威郡隋復為凉州唐初為李&KR0100;所據尋克)¶
　(平之復置凉州天寳初改武威郡宋改為西凉府元/改西凉州本朝改置凉州衛𨽻陜西行都指揮使司)¶
<pb:KR2o0020_WYG_043-35a>¶
　(鄯州後魏之所置後周改置樂都郡隋初郡廢置鄯/州大業初州廢置西平郡唐因之治湟水縣上元間)¶
　(没於吐蕃號青唐城宋收復置鄯州尋改西寧州元/屬亦集乃路本朝改置西寜衛屬陜西行都指揮使)¶
　(司/)¶
魏以宇文泰為征西將軍行原州事¶
　(宇文泰從賀㧞岳入關以功遷征西將軍行原州事/時關隴彫弊泰撫以恩信民皆感恱曰早遇宇文使)¶
　(君吾軰豈/從亂乎)質實(原州按一統志後魏所置隋改為髙/平郡唐初為原州後改平凉郡乾元)¶
　(初復為原州宋置鎮戎軍金改為州屬平凉府元改/鎮原州屬鞏昌路以臨涇彭陽東山三州四縣省入)¶
　(本朝改州為/縣屬平凉府)¶
<pb:KR2o0020_WYG_043-35b>¶
九月長星見¶
　　書法(綱目書長星六詳漢文帝/九年舎是無書長星者矣)¶
○魏爾朱榮至洛陽與太宰元天穆皆伏誅¶
　(魏爾朱榮雖居外藩遙制朝政魏主性勤政事數親/覽辭訟理寃獄榮聞之不悅魏主又與吏部尚書李)¶
　(神儁議清治選部榮嘗關補曲陽令神儁以階懸不/奏榮大怒神儁懼辭位榮使其從弟僕射世隆攝選)¶
　(啟北人為河南諸州魏主未許太宰并州刺史元天/穆曰天柱有大功若請普代天下官恐陛下亦不得)¶
　(違魏主正色曰天柱若不為人臣朕亦湏代若猶存/臣節無代天下百官之理榮聞之大恚恨爾朱后性)¶
　(妬忌數忿恚曰天子由我家置立今便如此我父本/即自作今亦復决魏主外逼於榮内廹於后恒怏怏)¶
<pb:KR2o0020_WYG_043-36a>¶
　(不樂幸㓂盗未息與榮相持及聞關隴平謂臨淮王/彧曰天下便無賊矣彧曰臣恐賊平之後方勞聖慮)¶
　(耳榮見四方無事累奏參軍許周勸臣取九錫臣已/斥去以諷朝廷魏主不欲與因稱歎其忠以答之榮)¶
　(好獵不捨寒暑不避險阻士卒苦之天穆從容謂曰/王勲業已盛宜順時蒐狩何必盛夏馳逐感傷和氣)¶
　(榮攘袂曰未能混一海内何得遽言勲業今秋欲與/兄戒勒士馬較獵嵩髙令貪汙朝貴入圍搏虎仍出)¶
　(魯陽悉擁生蠻北填六鎭明年簡精騎出江淮縛取/蕭衍然後奉天子廵四方乃可稱勲耳今不頻獵兵)¶
　(士懈怠安可復用邪城陽王徽侍中李彧勸魏主除/榮侍中楊侃僕射元羅膠東侯李侃晞亦預其謀㑹)¶
　(榮請入朝徽等勸因其入刺殺之魏主疑未定而謀/頗泄人懐憂懼武衛將軍奚榖建義初往來通命魏)¶
　(主期之甚重然猶以榮黨不敢與之言情毅曰若必/有變臣寜死陛下不能事契胡魏主曰朕保天柱無)¶
<pb:KR2o0020_WYG_043-36b>¶
　(異心亦不忘卿忠欵爾朱世隆疑有變乃為匿名書/云天子欲殺天柱取以白榮榮恃其彊不以為意九)¶
　(月至洛陽魏主即欲殺之以天穆在并州恐為後患/故忍未發并召天穆人有告榮以魏主之謀榮具奏)¶
　(之魏主曰外人亦言王欲害我豈可信邪於是榮不/自疑每入謁從數人不持兵仗魏主欲止城陽王徽)¶
　(曰縱不反亦何可耐况不可保邪先是長星入中台/掃大角恒州人髙榮祖曰除舊布新之象也榮甚悅)¶
　(至是郎中李顯和語人曰天柱至那無九錫都督郭/羅察曰今年真可作禪文何但九錫榮下人皆陵侮)¶
　(魏主左右無所忌憚故其事皆上聞奚毅又見魏主/求間魏主知其誠乃召城陽王徽及楊侃李彧告以)¶
　(毅語及天穆至魏主乃召中書舎人溫子昇告以殺/榮狀并問以殺董卓事子昇具通本末魏主曰王允)¶
　(若赦凉州人必不至此良久又曰吾寜為高貴鄉公/死不為常道鄉公生若殺榮與天穆而赦其黨亦應)¶
<pb:KR2o0020_WYG_043-37a>¶
　(不動耳應詔王道習曰爾朱世隆司馬子如朱元龍/特為榮所委任具知天下虛實亦不宜留徽侃皆曰)¶
　(若世隆不全仲逺天光豈有來理魏主亦以為然乃/伏侃等十餘人於光明殿東榮與天穆竝入坐食未)¶
　(訖起出事不果謀遂泄世隆又以告榮勸其速發榮/不聼然預謀者皆懼魏主患之城陽王徽曰以生太)¶
　(子為辭榮必入矣魏主從之乃伏兵明光東序聲言/皇子生遣徽馳告榮榮遂與天穆俱入溫子昇預作)¶
　(赦文執以出遇榮問之子昇色不變曰敕榮不取視/入坐李侃晞等抽刀從東户入榮即起趨御坐魏主)¶
　(先橫刀膝下遂手刄之天穆亦死内外喜譟百僚入/賀魏主登門大赦遣奚毅將兵鎮北中城是夜爾朱)¶
　(世隆帥榮部曲走屯河陰初榮黨田怡聞變議攻宮/門賀㧞勝止之及世隆走勝亦不從魏主甚嘉之朱)¶
　(瑞雖為榮所委而善處朝廷之間魏主/亦善遇之故瑞從世隆走而中道逃還)集覽(蒐狩春/田曰蒐)¶
<pb:KR2o0020_WYG_043-37b>¶
　(蒐索也擇取禽獸之不孕者冬田曰狩狩圍守也冬/物畢成獲則取之無所擇也契胡謂爾朱榮也契音)¶
　(喫如契丹契苾契骨皆東胡種魏道武帝登國初榮/之先羽健為領人酋長率契胡從平晉陽長星入中)¶
　(台掃大角長星注見晉孝武帝太元二十年中台注/見晉惠帝永康元年大角注見漢成帝元延三年求)¶
　(間為句猶言請間注見漢髙后八年殺董卓事漢獻/帝時董卓簒謀已兆王允陰結卓將呂布為内應㑹)¶
　(卓入朝布斬之王允若赦凉州人必不至此全本下/文云意謂殺榮即赦其黨皆應不動譬如王允旣殺)¶
　(董卓卓之將校多凉州人允乃議罷其軍故卓部將/李催作亂殺允髙貴鄉公三國魏主曹髦先封髙貴)¶
　(鄉公旣立見司馬昭專權遂率僮僕鼓譟而出攻昭/被成濟即前弑之常道鄉公三國魏曹奐先封常道)¶
　(鄉公髙貴鄉公被弑司馬炎迎而立之是/為元帝後禪位于炎仲逺爾朱世隆之兄)質實(嵩髙/山名)¶
<pb:KR2o0020_WYG_043-38a>¶
　(注見唐中宗嗣聖十二年魯陽/縣名注見漢獻帝初平元年)¶
　　發明(魏詡失徳孽后亂朝潜行酖毒變生宫掖爾/朱榮舉兵討之宜矣然而河陰之禍有冦賊)¶
　　(之所不為者今又謀行簒逆魏能取而戮之綱目/正其伏誅之罪蓋亦幸之云爾然自魏晉而下如)¶
　　(榮之比何可勝數成則為帝為王敗則伏尸都市/天未厭亂使此徒得志天下未幾高歡宇文㤗踵)¶
　　(其故轍拓䟦氏遂無噍類然皆榮之黨爾/嗚呼安得以綱目之書榮者而書歡軰哉)¶
魏僕射爾朱世隆反與汾州刺史爾朱兆立長廣王曄¶
于長子冬十二月入洛陽遷其主子攸于晉陽而弑之¶
　(世隆欲還北司馬子如曰當此之際不可以弱示人/若亟北走恐變生肘腋不如分兵守河橋還軍向京)¶
<pb:KR2o0020_WYG_043-38b>¶
　(師出其不意或可成功假使不得所欲亦足示有餘/力使天下畏我之彊不敢叛散世隆從之攻河橋殺)¶
　(奚毅據北中城魏朝大懼高敖曹從榮至洛榮死魏/主引見勞勉之其兄乾亦自冀州馳赴洛陽魏主以)¶
　(乾為河北大使敖曹為直閤將軍使歸集鄉曲為形/援送之河橋舉酒指水曰卿兄弟冀部豪傑能令士)¶
　(卒致死京城儻有變可為朕河上一揚塵乾垂涕受/詔敖曹援劒起舞誓以必死十月世隆遣爾朱拂律)¶
　(歸將胡騎一千皆白服來郭下魏主遣謂之曰太原/王立功不終陰圖釁逆罪止榮身餘皆不問若降官)¶
　(爵如故拂律歸曰願得太原王尸生死無恨因涕泣/群胡皆慟哭聲振城邑魏主募敢死士討世隆一日)¶
　(得萬人與拂律歸等戰於郭外不克魏主集群臣博/議皆恇懼不知所出散騎常侍李苗奮衣起曰今朝)¶
　(廷有不測之危正是忠臣烈士效節之日臣雖不武/請以一旅之衆為陛下徑斷河橋魏主許之苖募人)¶
<pb:KR2o0020_WYG_043-39a>¶
　(從馬渚上流乘船夜下縱火船焚橋爾朱氏兵在南/岸者望之爭橋北渡俄而橋斷溺死者甚衆苖泊小)¶
　(渚南援不至爾朱氏就擊之苖赴水死世隆亦收兵/比遁詔行臺源子㳟鎮太行丹谷築壘防之汾州刺)¶
　(史爾朱兆聞榮死自汾州帥騎據晉陽世隆至長子/兆來㑹之共推太原太守長廣王曄即位王英之弟)¶
　(子也世隆兄仲遠亦起兵徐州向洛陽魏主以城陽/王徽總統内外徽憂怖不知所出性多忌嫉群臣有)¶
　(獻策者輙勸勿納又靳財貨賞賜薄少或多而中減/或與而復追故徒有靡費而恩不感物十一月仲遠)¶
　(䧟西兖州賀㧞勝與戰不勝降之初爾朱榮嘗從容/問左右曰一旦無我誰可主軍衆以兆對榮曰兆雖)¶
　(勇然所將不過三千騎多則亂矣堪代我者唯賀六/渾耳因戒兆曰爾非其匹終當為其穿鼻乃以高歡)¶
　(為晉州刺史及兆引兵向洛召歡歡曰兆狂愚如是/而敢為悖逆吾勢不得久事爾朱矣乃以山蜀未平)¶
<pb:KR2o0020_WYG_043-39b>¶
　(辭不至兆遂輕兵渉河騎叩宮門宿衛散走魏主歩/出雲龍門外遇城陽王徽乘馬走屢呼之不顧而去)¶
　(兆執魏主鎖之撲殺皇子縱兵大掠殺臨淮王彧等/徽齎金百斤馬五十匹以前洛陽令㓂祖仁一門三)¶
　(刺史皆已所引㧞故往投之祖仁私謂子弟曰今日/富貴至矣乃怖徽云捕將至令其逃於他所使人於)¶
　(路邀殺之送首於兆兆不之賞旣而夢徽謂已曰我/有金二百斤馬百匹在祖仁家卿可取之兆即捕祖)¶
　(仁依夢徴之不得殺之胡氏曰人死則氣散猶火焉/盡則光滅矣何為能見夢於人耶祖仁以怨報德刑)¶
　(戮之民也不有人禍必有鬼責矣徽嘗持大權享富/貴其用物宏而取精多身雖死而其㳺散也緩且山)¶
　(南距洛一日而近耳怨氣交魄理或有之也○世隆/仲遠皆至洛陽兆責世隆曰叔父在朝如何令天柱)¶
　(受禍按劒瞋目聲色甚厲世隆遜謝然後得已由是/深恨之初魏主殺爾朱榮詔河西賊帥紇豆陵歩蕃)¶
<pb:KR2o0020_WYG_043-40a>¶
　(襲秀容至是歩蕃南下兵勢甚盛兆留世隆鎮洛陽/亟還晉陽以禦之遷魏主於晉陽髙歡聞之帥騎邀)¶
　(之不及因與兆書為陳禍福兆不納竟弑之三級佛/寺胡氏曰衰亂之朝宗室侯王為強臣所立未有得)¶
　(令終者也若使敬宗當爾朱榮密迎之際能審彼已/有不受也受而足以興有不辭也辭而足以容其庶)¶
　(幾耶夫榮養兵三世仗鉞六年其腹心爪牙之士衆/矣雖為人麄暴輕忽去之甚易而其族黨豈一赦所)¶
　(能收也是則為榮所立弱亦不可強亦不可惟韜光/孫言確乎其不㧞為可爾豈不難其人哉○初世隆)¶
　(等徵兵於泰寜太守房謨謨斬其使及兆得志其黨/是蘭安定執謨繫州獄郡中蜀人聞之皆叛安定給)¶
　(謨弱馬令往慰勞諸賊見謨遙拜謨先所乘馬别給/將士戰敗蜀人得之善養之兒童婦女競投草粟曰)¶
　(此房公馬也世隆/聞之以為長史)集覽(一旅之衆禮小司徒㑹萬民/之卒伍而用之五人為伍五)¶
<pb:KR2o0020_WYG_043-40b>¶
　(伍為兩四兩為卒五卒為旅五旅為師五師為軍以/起軍衆終當為其穿鼻穿鼻控制之義也後爾朱兆)¶
　(保秀容川果為髙歡襲破之兆自殺撲殺撲/弼角反謂投擲而擊殺之紇豆陵此三字姓)質實(北/中)¶
　(城按一統志在懷慶府孟/縣西南即下孟州是也)¶
　　書法(兆亦反者也獨書世隆反何罪世隆也魏主/之謀誅榮也曰殺榮與天穆而赦其黨榮旣)¶
　　(伏誅魏主大赦世隆非其親弟必在赦例矣今乃/首為亂階故特書反而書與汾州刺史爾朱兆云)¶
　　(云然則弑逆雖兆之罪/而世隆亦與受其惡矣)¶
　　發明(爾朱反逆人神憤怒元曄親北靣子攸乃復/立而代之旣而亦不克終曷若力拒於初守)¶
　　(正而斃使亂臣賊子無以為倡禍之資乎綱目上/書世隆反下書立&KR0110;則見曄為反者所立是亦反)¶
<pb:KR2o0020_WYG_043-41a>¶
　　(逆之徒爾雖/欲自免難哉)¶
魏紇豆陵歩蕃大破爾朱兆於秀容兆及晉州刺史髙¶
歡擊殺之兆使歡統六鎮¶
　(紇豆陵歩蕃大破爾朱兆於秀容南逼晉陽兆懼使/人召髙歡并力僚屬皆勸歡勿應召歡不聽遂行賀)¶
　(㧞馬過兒請緩行以弊之歡往往逗留歩蕃兵日盛/兆屢敗告急歡乃往從之與兆進兵合擊大破斬之)¶
　(兆德歡相與誓為兄弟詣歡宴飲初葛榮部衆流入/并肆者二十餘萬為契胡陵暴皆不聊生大小二十)¶
　(六反誅夷者半猶謀亂不止兆患之問計於歡歡曰/六鎮反殘不可盡殺宜選腹心使統之有犯者罪其)¶
　(帥則所罪者寡矣兆曰善誰可者賀㧞允請使歡領/之歡毆允折齒曰天下事取捨在王何敢妄言請殺)¶
<pb:KR2o0020_WYG_043-41b>¶
　(之兆以歡為誠遂以其衆委焉歡以兆醉恐醒而悔/之遂出宣言受委統州鎮兵可集汾東受號令乃建)¶
　(牙陽曲川軍士素惡兆而樂屬歡莫不皆至居無何/又使劉貴請兆以并肆頻嵗霜旱請令降户就食山)¶
　(東兆從之慕容紹宗諫曰髙公雄才葢世復使握大/兵於外譬如借蛟龍以雲兩將不可制矣兆曰有香)¶
　(火重誓何慮邪紹宗曰親兄弟尚不可信何論香火/時兆左右已受歡金因稱紹宗與歡有隙兆怒囚紹)¶
　(宗趣歡發歡道逢爾朱榮妻北鄉長公主自洛陽來/有馬三百匹盡奪之兆聞之乃釋紹宗而問之紹宗)¶
　(曰此猶是掌握中物也兆乃自追歡至襄垣㑹漳水/暴漲歡隔水拜曰借馬非他備山東盗耳王信讒來)¶
　(追今不辭渡水而死恐此衆便叛兆因輕馬渡水謝/歡引頸授刀使歡斫之歡大哭曰自天柱之薨賀六)¶
　(渾更何所仰但願大家干萬歲得伸力用耳大家何/忍出此言兆乃投刀復斬白馬與歡為誓因留宿夜)¶
<pb:KR2o0020_WYG_043-42a>¶
　(飲尉景伏壯士欲執兆歡止之曰今殺之其黨必奔/歸聚結兵饑馬瘦不可與敵若英雄乘之而起則為)¶
　(害滋甚兆雖驍勇兇悍無謀不足圖也旦日兆/歸營復召歡歡將詣之長史孫騰牽歡衣乃止)集覽¶
　(北鄉郡名天柱之薨爾朱榮為天柱大將軍被敬宗/手刄之大家天子之親近侍從稱天子曰大家此乃)¶
　(髙歡過呼爾朱/兆以驕之耳)質實(襄垣按一統志秦之縣名屬上/黨郡以趙襄子所築故名襄垣)¶
　(漢因之後魏兼置襄垣郡北齊郡廢後周置韓州隋/初州罷以縣屬上黨郡唐改屬路州宋屬隆德府金)¶
　(屬潞州元仍舊本/朝因之仍屬潞州)¶
　　書法(書兆使何幸之也曷為幸之歡不得六鎮則/爾朱未易亡也書曰兆使歡統六鎮天奪之)¶
　　(魄矣是故劉章封朱虛入宿衛而諸呂誅綱目書/曰太后封髙歡得六鎮而爾朱滅綱目書曰兆使)¶
<pb:KR2o0020_WYG_043-42b>¶
　　(皆莫之為/而為者也)¶
魏齊州亂刺史蕭賛走死¶
　(齊州附于爾朱兆賛走卒於陽平梁人或竊其柩以/歸梁主猶以子禮葬之陵次胡氏曰蕭綜之罪大矣)¶
　(梁武之不忍也桐棺三寸葬之中野不/封不樹其可也子而附諸陵慈之過也)集覽(桐棺三/寸葬之)¶
　(中野不封不樹左傳哀二年若其有罪絞縊以戮桐/棺三寸無入于兆下卿之罰也注引記云夫子制作)¶
　(中都四寸之棺五寸之槨以斯知不欲速朽也鄭𤣥/云此庶人之制也案禮上大夫棺八寸下大夫棺六)¶
　(寸無三寸棺制也棺用難朽之木桐木易壊不堪為/棺故以為罰史記太史公曰墨者亦尚堯舜道言其)¶
　(送死桐棺三寸易繫辭曰古之葬者葬之中野不封/不樹孔子家語王肅注云不聚土以起墳不樹松栢)¶
<pb:KR2o0020_WYG_043-43a>¶
　(也不封之不樹之/以為至卑無餙也)¶
　　書法(於是齊州附爾朱兆賛走卒于陽平則不忍/負魏者也不書卒書死何叛父之人小節不)¶
　　(足錄也故賛雖卒而從盗賊/例書死綱目之誅惡嚴矣)¶
梁以陳慶之為南北司州刺史¶
　(慶之屢破魏兵遂罷義陽鎮兵停水陸漕運江湖/諸州竝得休息開田六千頃二年之後倉廩充實)¶
(辛梁中大通三年魏節閔帝/亥㳟普泰元主朗中興元年)春二月魏樂平王爾朱世¶
隆廢其主&KR0110;而立廣陵王恭¶
　(爾朱世隆兄弟密議以魏主曄疎遠無人望欲立近/親廣陵王恭羽之子也好學有志度以元乂擅權陽)¶
<pb:KR2o0020_WYG_043-43b>¶
　(得瘖疾郎中薛孝通説爾朱天光曰廣陵高祖猶子/夙有令望沈晦不言多歴年所若奉以為主則天人)¶
　(允協矣天光使爾朱彥伯潜往脇之恭乃曰天何言/哉世隆等大喜乃廢曄而立之邢子才為赦文敘敬)¶
　(宗枉殺爾朱榮之狀魏主曰永安手剪彊臣非為失/徳直以天未厭亂故逢成濟之禍耳魏主閉口八年)¶
　(至是乃言中外欣然以為明主詔以三皇稱皇五帝/稱帝三代稱王逓為冲挹自秦以來競稱皇帝今但)¶
　(稱帝亦已褒矣初敬宗使史仵龍守太行及爾朱兆/南向仵龍先降兆遂乘勝入洛至是世隆論仵龍功)¶
　(封千户侯魏主曰於王/有功於國無勲竟不許)集覽(永安魏敬宗年號成濟/之禍注見漢後主景耀)¶
　(三/年)¶
魏幽州行臺劉靈助反¶
<pb:KR2o0020_WYG_043-44a>¶
　(靈助推筭知爾朱氏將衰乃起兵云/劉氏當王幽瀛滄冀之民多從之)質實(幽按一統/志漢之州)¶
　(名治薊縣元鳯初改為廣陽郡本始初更為廣陽國/東漢復為幽州三國魏改為燕國晉改為范陽國後)¶
　(魏於薊立燕郡又於郡置幽州後周立總管於幽州/隋省州入涿郡唐初復為幽州開元中改州為范陽)¶
　(郡乾元初復為幽州遼初改為幽都府後改為析津/府宋改為燕山府金改為大興府元改為大都路本)¶
　(朝改為順天府直𨽻京師瀛後魏之州名治樂成縣/尋改為河間郡隋罷郡復置瀛州大業初改為河間)¶
　(郡唐改瀛州天寶初仍為河間郡乾元初為瀛州五/代晉初入遼周復取之宋陞為河間府瀛海軍節度)¶
　(元為河間路本朝改為河間府直𨽻京師滄後魏之/州名治南皮縣隋為渤海郡治陽信後徙治青池唐)¶
　(改滄州天寶初改景城郡乾元初復置滄州唐末置/義昌軍五代梁改順化軍唐改横海軍宋省長蘆入)¶
<pb:KR2o0020_WYG_043-44b>¶
　(清池金陞臨海軍屬河北東路元改𨽻河間路本朝/仍為滄州以清池縣省入改屬河間府冀東漢之州)¶
　(名治信都縣晉改長樂國後魏改長樂郡隋為信都/郡唐改冀州尋改魏州後復舊名天寳初改信都郡)¶
　(乾元初復為冀州治信都縣宋增置武安軍金仍為/冀州屬河間府元屬真定路本朝因之以信都縣省)¶
　(入屬真/定府)¶
魏河北大使髙乾起兵信都以冀州迎髙歡¶
　(乾與前河内太守封隆之等襲信都奉隆之行州事/為敬宗舉哀將士皆縞素升壇誓衆移檄州郡共討)¶
　(爾朱氏殷州刺史爾朱羽生襲之髙敖曹不暇擐甲/將十餘騎馳擊之羽生敗走敖曹馬矟絶世左右無)¶
　(不一當百髙歡屯壺關聲言討信都衆懼高乾曰吾/聞高晉州雄畧葢世其志不居人下且爾朱無道弑)¶
<pb:KR2o0020_WYG_043-45a>¶
　(君虐民正是英雄立功之㑹今日之來必有深謀吾/當輕馬迎之諸君勿懼乃潜謁歡於滏口說之曰爾)¶
　(朱酷逆痛結人神凡曰有知莫不思奮明公威德素/著天下傾心若兵以義立則屈彊之徒不足為明公)¶
　(敵矣鄙州雖小户口不減十萬穀秸之稅足濟軍資/願熟思之歡大悅與同帳寢初趙郡李顯甫喜豪俠)¶
　(集諸李數千家居殷州西山方五六十里顯甫卒子/元忠繼之家素富多出貸求利元忠悉焚契免責鄉)¶
　(人敬之時盗賊蠭起清河人西戍還經趙郡以路梗/共投元忠元忠遣奴為𨗳賊皆避之及葛榮起元忠)¶
　(帥宗黨作壘以自保賊至輙擊却之榮乃悉衆攻圍/執之賊平拜南趙郡太守好酒無政績及爾朱兆弑)¶
　(敬宗元忠棄官歸謀舉兵討之㑹高歡東出元忠乘/露車載素筝濁酒以迎歡歡未即見元忠下車獨酌)¶
　(謂門者曰今聞國士到門不吐哺輟洗其人可知還/吾刺勿通也門者以告歡遽見之引入觴再行取筝)¶
<pb:KR2o0020_WYG_043-45b>¶
　(鼔之長歌慷慨歌闋謂歡曰天下形勢可見公猶事/爾朱邪歡曰富貴皆彼所致敢不盡節元忠曰非英)¶
　(雄也歡曰趙郡醉矣使人扶出孫騰曰此君天遣來/不可違也歡乃復留與語元忠慷慨流涕歡亦悲不)¶
　(自勝元忠因進䇿曰殷州小無糧仗不足以濟大事/若向冀州髙乾邕兄弟必為明公主人殷州便以賜)¶
　(委冀殷既合滄瀛幽定自當彌服矣歡急握元忠手/而謝焉歡至山東約勒士卒絲毫不犯逺近聞之亦)¶
　(歸心焉至信都封隆之髙乾納之髙敖曹時在外畧/地聞之以乾為婦人遺以布裠歡使子澄以子孫禮)¶
　(見之敖曹/乃與俱來)集覽(穀秸禾槀也秸紇黠反說文槀去其/皮曰秸以為席而祭天免責責讀曰)¶
　(債逋財也蠭起蠭與蜂通言盗賊之衆如蜂之飛起/也路梗道路阻塞也吐哺食在口中曰哺史記魯世)¶
　(家周公戒伯禽曰我一沐三握髪一飯三吐哺起以/待士猶恐失天下之賢人輟洗洗先典反說文灑足)¶
<pb:KR2o0020_WYG_043-46a>¶
　(也漢書沛公至髙陽傳舎酈食其入謁沛公方踞牀/令兩女洗食其曰必欲誅無道秦不宜踞見長者於)¶
　(是沛公輟洗延食其上坐謝之還吾刺是一句刺注/見宋主昱元徽二年歌闋闋苦穴反曲終為闋前書)¶
　(張良傳歌闋注顔師古曰闋盡也布裠裠與/裙通下裳也釋名云裠群也言連接群幅)質實(殷/州)¶
　(按一統志晉初所置治獲嘉縣東魏置西脩武高齊/移獲嘉治共城隋廢之唐初復置殷州後廢州以縣)¶
　(屬懷州宋元仍舊本/朝因之改屬衛輝府)¶
　　書法(書起兵何惡爾朱也然則曷為不書討爾朱/氏討爾朱者髙歡也故此書以冀州迎髙歡)¶
　　(下書髙歡起兵討爾朱氏是乾之/功止於迎歡而已安得以討予之)¶
魏封其故主曄為東海王○魏以爾朱世隆為太保¶
<pb:KR2o0020_WYG_043-46b>¶
　(時天光專制關右兆奄有并汾仲逺擅命徐兖世隆/居中用事競為貪暴而仲逺為尤甚所部富室多誣)¶
　(以謀反没其婦女財物而投其男子於河人畏之如/豺狼由是四方皆惡爾朱氏而憚其彊莫敢違也)¶
　集覽(并汾并卑盈反汾符分反二州皆在河東漢置/太原郡分置并州汾亦太原郡後魏置西河郡)¶
　(兼置/汾州)質實(并州名注見齊明帝建武三年汾州名按/一統志後魏所置治蒲子城後移治西河)¶
　(北齊改置南朔州後周改為介州隋初郡廢大業中/州廢復為西河郡治隰城縣唐初改浩州尋改汾州)¶
　(天寳初改西河郡乾元初復為汾州屬河東道金置/汾陽軍節度元復為汾州屬太原路本朝以西河縣)¶
　(省入𨽻/山西道)¶
魏以高歡為渤海王質實(渤海郡名注見漢獻/帝建安八年南皮)¶
<pb:KR2o0020_WYG_043-47a>¶
　(魏封歡為渤海王徵之不至乃/以為東道大行臺冀州刺史)¶
魏都督侯淵討劉靈助誅之¶
　(魏都督侯淵叱列延慶討劉靈助至固城淵畏其衆/欲據關拒險以待其變延慶曰不如出營城外詐言)¶
　(西歸靈助聞之必自寛縱然後潜軍擊之往則成擒/矣淵從之出頓城西聲云欲還簡精騎一千夜發直)¶
　(抵其壘靈助戰敗斬之初靈助起兵自占曰三月之/末我必入定州爾朱氏不乆當滅至是首函入定州)¶
　(果如/其期)¶
夏四月梁太子統卒¶
　(統自加元服梁主使省錄朝政辨析詐謬秋毫必睹/但令改正不加案劾斷獄多所全宥寛和容衆喜愠)¶
<pb:KR2o0020_WYG_043-47b>¶
　(不形於色好讀書屬文引接才俊不蓄聲樂每霖雨/積雪遣左右周行閭巷視貧者賑之天性孝謹在東)¶
　(宮坐起恒西向母丁貴嬪卒水漿不入口腰帶十圍/減削過半及寢疾恐貽梁主憂敕參問輙自力手書)¶
　(及卒朝野惋/愕諡曰昭明)集覽(加元服元首也謂加冠於首禮記/三加冠圖初加緇布冠欲其尚質)¶
　(次加皮弁欲其行三王之德三加爵弁欲其/行敬事神明自力手書力疾而親手書冩)¶
梁主立子綱為太子六月封孫歡為豫章王譽為河東¶
王詧為岳陽王考異(主字/羨)¶
　(初昭明太子葬丁貴嬪有道士云此地不利長子請/厭之乃為蠟鵝及諸物埋於墓側宮監鮑邈之有寵)¶
　(於太子晚而見疎乃密啓梁主云太子有厭禱梁主/遣檢掘得鵝物大驚將窮其事徐勉固諫而止但誅)¶
<pb:KR2o0020_WYG_043-48a>¶
　(道士由是太子終身慙憤不能自明及卒梁主欲立/其長子華容公歡為嗣銜其舊事猶豫久之竟不立)¶
　(司馬公曰君子之於正道不可少頃離也不可跬歩/失也以昭明之孝武帝之慈一染嫌疑之迹身以憂)¶
　(死罪及後昆求吉得凶不可湔滌可不戒哉是以詭/誕之士竒邪之術君子遠之○旣而立太子母弟晉)¶
　(安王綱為太子朝野多以為不順侍郎周𢎞正以嘗/為綱主簿乃奏記曰謙讓道廢多歴年所願殿下抗)¶
　(目夷之義執子臧之節改澆競之俗以大呉國之風/綱不能從綱以徐摛為家令兼管記摛文體輕麗春)¶
　(坊學之時人謂之宮體梁主聞之怒召摛欲加誚責/及見應對明敏意更釋然因問經史及釋教摛商較)¶
　(從横梁主深嘆異之寵遇日隆朱异不悅謂所親曰/徐叟漸來見逼我須早為之所遂乘間白梁主曰摛)¶
　(老愛泉石意在一郡梁主謂摛真欲之乃謂曰新安/大好山水遂出為守尋以人言不息封歡譽詧等以)¶
<pb:KR2o0020_WYG_043-48b>¶
　(慰其心久之鮑邈之坐事法不至/死綱追思昭明之寃揮淚誅之)集覽(厭之厭益渉/反廣雅云厭)¶
　(鎮也下厭禱音同竒邪之術竒音覊邪本作衺周禮/竒袤為民注云譎觚非常也疏云謂譎詐桀出觚角)¶
　(非常目夷之義目夷即司馬子魚春秋宋桓公庶子/而太子兹父庶兄也桓公疾兹父請曰目夷長且仁)¶
　(君其立之公命子魚子魚辭曰能以國讓仁孰大焉/臣不及也遂走而退子臧之節子臧春秋曹宣公庶)¶
　(子乃負芻之兄宣公卒負芻殺其太子而自立晉厲/公執之諸侯以子臧賢欲立之子臧辭而奔宋呉國)¶
　(之風呉太伯及弟仲雍皆周太王子而王季歴之兄/也季歴有聖子昌太王欲立季歴以及昌於是太伯)¶
　(仲雍皆奔荆蠻以避季歴自太伯十九世至壽夢有/子四人㓜曰季札季札賢壽夢欲立之季札讓不可)¶
　(遂棄其室而耕春坊文公語錄或問東宮官屬曰唐/六典載太子東宮官置左右二春坊以領衆局猶朝)¶
<pb:KR2o0020_WYG_043-49a>¶
　(廷之中書/門下省也)¶
　　書法(斥梁主何譏也何譏先是梁主信讒太子統/終身慙憤不能自白及卒梁主欲立統子衘)¶
　　(其舊事不立立綱以是為梁主之私而非天下之/公也故斥書主自是梁立太子不悉書據太子大)¶
　　(噐終綱目立太子斥書/主者四詳宋丙申年)¶
魏冀州刺史髙歡起兵討爾朱氏¶
　(歡將起兵討爾朱氏斛律金庫狄干與婁昭叚榮皆/勸成之歡乃詐為書稱爾朱兆將以六鎮人配契胡)¶
　(為部曲衆皆憂懼又為并州符徵兵討歩落稽乃發/萬人將遣之孫騰尉景為請留五日如此者再歡親)¶
　(送之郊雪涕執别衆號慟歡乃諭之曰與爾俱為失/鄉客義同一家不意在上徵發乃爾今直西向已當)¶
<pb:KR2o0020_WYG_043-49b>¶
　(死後軍期又當死配國人又當死奈何衆曰唯有反/耳歡曰然當推一人為主誰可者衆推歡歡曰爾不)¶
　(見葛榮乎雖有百萬之衆曾無法度終自敗滅今以/吾為主當與前異毋得陵漢人犯軍令生死任吾則)¶
　(可不然不能為天下笑衆皆頓顙曰死生唯命歡乃/椎牛饗士起兵信都亦未敢顯言叛爾朱氏也㑹李)¶
　(元忠舉兵逼殷州歡令髙乾救之乾輕騎入見刺史/爾朱羽生因斬之持首謁歡歡撫膺曰今日反决矣)¶
　(乃以元忠為殷州刺史抗表罪狀爾朱氏斛律金敕/勒酋長也嘗為懷朔軍主行兵用匈奴法望塵知馬)¶
　(歩多少嗅地/知軍逺近)集覽(歩落稽即稽胡也匈奴别種晉時/劉元海五部之苖裔居河東之河)¶
　(曲或云山戎赤狄/之後也稽堅奚反)¶
　　書法(氏者何舉族可誅也故不書主名是故霍氏/舉族皆反則書氏爾朱氏舉族可誅則書氏)¶
<pb:KR2o0020_WYG_043-50a>¶
　　(綱目一字之/筆削嚴矣)¶
　　發明(爾朱弑逆恣行殺戮罪貫幽明人皆得而誅/之髙歡雖故部曲義不得復狥其私討之宜)¶
　　(矣然其兵衆顧謂之反而歡亦以反自處大義不/明曲直顛倒如此遂至設詐以恐其衆不能顯明)¶
　　(爾朱弑殺之罪不亦過乎綱目書起兵書討固不/以歡之所自處者不正其名也此曲直之䋲墨也)¶
魏廣宗王爾朱天光殺侍中楊侃秋七月爾朱世隆殺¶
司空楊津太保楊椿夷其族津子愔奔信都¶
　(魏楊播及弟椿津皆有名德播剛毅椿津謙恭家世/孝友緦麻同㸑男女百口人無間言椿津至三公一)¶
　(門七太守三十二刺史敬宗之誅爾朱榮也播子侃/預其謀爾朱兆入洛侃乃逃歸華陰至是天光殺之)¶
<pb:KR2o0020_WYG_043-50b>¶
　(時椿以太保致仕在華陰津為司空在洛爾朱世隆/誣奏楊氏謀反請收治之魏主不許世隆苦請不得)¶
　(已命有司檢案以聞世隆遂遣兵圍津第天光亦遣/兵掩椿家東西之族皆滅魏主惋悵久之朝野無不)¶
　(痛憤唯津子愔適出獲免往見髙歡泣訴家禍因/為言討爾朱氏之策歡甚重之以為行臺郎中)¶
梁賜其宗戚沐食鄉亭侯有差○冬十一月魏髙歡立¶
渤海太守元朗自為丞相敗爾朱兆等軍于廣阿¶
　(爾朱仲逺度律等聞髙歡起兵不以為慮獨世隆憂/之孫騰説歡曰今朝廷隔絶號令無所禀不權有所)¶
　(立衆將沮散歡乃立渤海太守元朗為帝朗以歡為/丞相都督中外諸軍事髙乾為侍中司空封拜有差)¶
　(爾朱仲遠軍陽平兆軍廣阿歡縱反間云世隆兄弟/謀殺兆復云兆與歡同謀殺仲逺等由是迭相猜貳)¶
<pb:KR2o0020_WYG_043-51a>¶
　(徘徊不進仲逺等屢使斛斯椿賀㧞勝往論兆兆執/之仲逺等懼引兵南遁歡畏兆衆彊以問叚韶韶曰)¶
　(所謂衆者得衆人之死所謂彊者得天下之心爾朱/氏上弑天子中屠公卿下暴百姓王以順討逆如湯)¶
　(沃雪何衆彊之有歡曰恐無天命不能濟耳韶曰爾/朱暴亂人心已去矣天意安得有不從者哉歡遂進)¶
　(戰大破/兆軍)集覽(陽平注見三國漢後主建興五/年廣阿注見漢帝𤣥更始二年)¶
魏南兖州人執刺史劉世明以降于梁梁遣歸魏¶
　(魏南兖州民刼刺史舉州降梁梁主以世明為征西/大將軍不受因請北歸至洛陽奉送所持節歸鄉里)¶
　(不仕/而卒)¶
　　書法(執善辭曰力屈而被執也故降皆譏辭惟執/以降為非譏處變如世明者可以無愧矣故)¶
<pb:KR2o0020_WYG_043-51b>¶
　　(書其歸元畧元彧嘗自梁歸魏矣不書遣此書遣/歸何善梁主也人執以來與來奔者異矣而能不)¶
　　(奪其志宥而遣之梁主於是有君/人之度焉書曰梁遣歸魏美梁也)¶
(壬梁中大通四年魏普泰二中/子興二孝武帝脩永熙元年)春正月梁以袁昂為司¶
空○梁封西豐侯正德為臨賀王¶
　(正德自結於朱异异/言正德失職故王之)¶
魏丞相歡克相州以楊愔為行臺右丞¶
　(時文檄教令皆出於/愔及諮議參軍崔㥄)集覽(崔㥄㥄/力膺反)¶
二月梁以元法僧為東魏王○梁邵陵王綸有罪免為¶
<pb:KR2o0020_WYG_043-52a>¶
庶人旣而復之¶
　(綸為揚州刺史市物不給其直市皆閉邸少府丞何/智通啓聞綸被責還第遣人刺智通事覺免為庶人)¶
　(鎖之三旬/旣而復之)¶
　　書法(書旣而復之何譏過慈也故槐里令朱雲言/事得罪旣而釋之為美矣邵陵王綸有罪免)¶
　　(旣而復之則何以為譏辭得者不當得者也/故釋之為美有者所實有者也故復之為譏)¶
　　發明(梁主溺於浮屠一意不殺故每事姑息至其/子弟有罪往往宥之人皆知其為慈愛之過)¶
　　(而不知其所謂慈愛者不但見之子弟而已然綱/目於梁主姑息之事未嘗不顯書于册如邵陵之)¶
　　(類旣當罪免又書旣而復之則其寛縱之失/固自曉然可知特書屢書亦所以為永鑒也)¶
<pb:KR2o0020_WYG_043-52b>¶
三月魏主朗入居于鄴髙歡自為太師¶
　　書法(書魏主何成朗之為君也成朗之為君將以/正罪歡也故自為太師則削其官至破殺爾)¶
　　(朱兆乃書/大丞相)¶
○閏月魏爾朱天光等㑹兵攻鄴髙歡擊破之¶
　(爾朱世隆卑辭諭兆使之赴洛又請魏主㳟納其女/為后兆乃悅并與天光度律復相親睦將軍斛斯椿)¶
　(陰謂賀㧞勝曰天下怨毒爾朱而吾等為之用亡無/日矣不如圖之勝曰天光與兆各據一方去之不盡)¶
　(必為後患奈何椿曰此易致耳乃説世隆追天光等/共討髙歡天光不至使椿往邀之天光不得已從之)¶
　(將行問䇿於雍州刺史賀㧞岳岳曰王家跨據三方/士馬殷盛髙歡烏合豈能為敵莫若且鎮關中以固)¶
<pb:KR2o0020_WYG_043-53a>¶
　(根本分遣銳師與衆軍合勢進可以克敵退可以自/全天光不從閏月天光自長安兆自晉陽度律自洛)¶
　(陽仲逺自東郡皆㑹于鄴衆號二十萬夾洹水而軍/髙歡出頓紫陌髙敖曹以部曲從歡曰髙都督所將)¶
　(皆漢兵恐不足集事欲割鮮卑千人雜之如何敖曹/曰敖曹所將練習已久前後格鬭不減鮮卑今若雜)¶
　(之情不相洽勝則爭功退則推罪不願更配也歡馬/不滿二千歩兵不滿三萬乃於韓陵為圓陳連牛驢)¶
　(塞歸道以示必死兆望見歡責以叛已歡曰本所以/戮力者共輔帝室今天子何在兆曰永安枉害天柱)¶
　(我報讐耳歡曰以君殺臣何報之有今日義絶矣遂/戰歡將中軍敖曹將左弟岳將右歡戰不利兆等乘)¶
　(之岳以五百騎衝其前别將斛律敦收散卒躡其後/敖曹以千騎橫擊之兆等大敗賀㧞勝於陳降歡兆)¶
　(對慕容紹宗撫膺曰不用公言以至於此欲輕騎西/走紹宗反旗鳴角收散卒成軍而去兆還晉陽仲逺)¶
<pb:KR2o0020_WYG_043-53b>¶
　(奔東郡度律/天光走洛陽)集覽(洹水注見周顯王三十六年紫陌/地名括地志云在鄴城西案鄴城)¶
　(今彰德/府是也)¶
夏四月魏將軍斛斯椿執爾朱天光度律送鄴世隆伏¶
誅仲遠奔梁¶
　(斛斯椿謂賈顯度顯智曰不先執爾朱氏吾屬死無/類矣於是入據河橋殺爾朱氏之黨度律天光出走)¶
　(擒之送髙歡又使顯智襲執世隆斬之魏主恭使中/書舎人盧辨勞歡於鄴歡使見魏主朗辨抗辭不從)¶
　(歡不能奪侯景降於高歡爾朱仲逺奔梁仲逺帳下/喬寜張子期詣歡降歡責之曰仲逺為逆汝為戎首)¶
　(仲逺南走汝復叛之事天子則不忠事仲遠則/無信犬馬尚識飼者汝曾犬馬之不如遂斬之)集覽¶
<pb:KR2o0020_WYG_043-54a>¶
　(戎首記檀弓曰毋為戎首注/云為兵主來攻伐曰戎首)¶
魏雍州刺史賀㧞岳誅爾朱顯壽¶
　(天光之東下也留其弟顯壽鎮長安召侯莫陳悅欲/與俱東岳知天光必敗欲留悅共圖顯壽宇文泰曰)¶
　(悅雖為將不能制物若先説其衆必人有留心悅進/失爾朱之期退恐人情變動乘此説之事無不遂岳)¶
　(喜從之悅與岳襲長安歡以岳為闗西大/行臺岳以泰為左丞事無巨細皆委之)¶
髙歡入洛陽廢其主恭及朗而立平陽王脩自為大丞¶
相¶
　(魏主朗至邙山髙歡以為疎逺使魏蘭根觀魏主恭/之為人欲復奉之蘭根以恭神采髙明恐後難制勸)¶
<pb:KR2o0020_WYG_043-54b>¶
　(歡廢之歡集百官問所宜立莫有應者太僕綦母儁/稱恭賢明宜主社稷歡將從之崔㥄作色曰廣陵旣)¶
　(為逆胡所立何得為天子若從儁言王師何名義舉/歡遂幽恭於崇訓寺遂入洛陽斛斯椿謂賀㧞勝曰)¶
　(今天下事在吾與君耳若不先制人將為人所制髙/歡初至圖之不難勝曰人有功而害之不祥椿乃止)¶
　(時諸王多逃匿平陽王脩懐之子也匿於田舎歡欲/立之使斛斯椿求之椿從脩所親王思政見脩脩懼)¶
　(曰賣我邪思政曰不也曰敢保之乎曰變態百端何/可保也歡乃為朗作詔策而禪位焉脩即位用代都)¶
　(舊制以黑氈蒙七人歡居其一脩於氈上西向拜天/畢入御殿以髙歡為大丞相天柱大將軍歡以司馬)¶
　(子如為行臺尚書參知軍國徵賀㧞岳為冀州刺史/岳欲入朝行臺右丞薛孝通曰歡方内撫群雄外抗)¶
　(勍敵安能去其巢穴與公爭闗中之地乎公以華山/為城黄河為塹進可以兼山東退可以封函谷奈何)¶
<pb:KR2o0020_WYG_043-55a>¶
　(欲束手受制於人岳曰/君言是也乃不就徵)集覽(綦母注見齊明/帝建武元年)¶
　　書法(髙歡自三月自為太師削其官矣此復不書/魏何歡伉也書廢其主多矣未有連書廢二)¶
　　(主者於是書曰廢其主/恭及朗歡罪可勝言哉)¶
　　發明(元朗歡所立固歡之主也恭乃爾朱所立何/以併書為歡之主乎曰擾攘之際民不可以)¶
　　(無主恭雖爾朱所立然據京邑正尊位垂及二載/魏國固主之矣歡獨非魏之臣子乎使歡正名仗)¶
　　(義討除叛逆奉戴廣陵而君之社稷有奉人神有/主則朗固不必立也脩亦不必立也何至期月之)¶
　　(間三易其主哉雖然姦賊之徒率以廢立示/威歡雖討賊實亦賊爾等而書之固非過也)¶
魏爾朱度律天光伏誅¶
<pb:KR2o0020_WYG_043-55b>¶
　(髙歡還鄴送爾朱度/律天光於洛陽斬之)¶
五月魏封其故主朗為安定王○魏主脩弑其故主恭¶
　　書法(廢主書弑多矣未有書其故主者書其故主/何無爵也綱目之法廢主有爵書爵無爵書)¶
　　(其故主綱目書弑其故/主二魏主恭西魏主欽)¶
○秋七月魏大丞相歡討爾朱兆走之遂據晉陽¶
　(髙歡擊爾朱兆軍於武鄉兆大掠晉陽北走秀容/并州平歡以晉陽四塞乃建大丞相府而居之)質¶
　實(武鄉縣名注見晉元帝大興四年晉陽縣名注見/周威烈王二十三年秀容縣名注見晉安帝隆安)¶
　(二年并州注見齊/明帝建武三年)¶
<pb:KR2o0020_WYG_043-56a>¶
　　　書法(討爾朱兆正也因而據有晉陽則專甚矣/故書據書遂綱目於髙歡自是無取焉)¶
　冬十一月魏主脩弑安定王朗東海王曄質實(安定郡/名注見)¶
　(漢光武建武元年東海郡/名注見秦二世二年郯)¶
　　　書法(恭書弑宜矣朗&KR0110;立數月耳其書弑何/一日亦君臣也魏主於是葢三弑君矣)¶
　　　發明(是時髙歡擅一國之權然恭朗曄之死皆歸/獄於魏主何也脩利於其位有争國之心慮)¶
　　　(貽後患故皆戕而滅之綱目推見至隱是/以書法如此脩雖欲曲辭其罪尚可得乎)¶
　○十二月魏主殺汝南王悅質實(汝南郡名注見漢/光武建武十九年)¶
　　(魏主以悅屬近/地尊故殺之)¶
<pb:KR2o0020_WYG_043-56b>¶
　魏立后髙氏¶
　　(歡之/女也)¶
　¶
　¶
　¶
　¶
　¶
御批資治通鑑綱目卷三十一¶
