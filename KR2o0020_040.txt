# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.282138
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二十八
<pb:KR2o0020_WYG_040-1a>¶
　欽定四庫全書¶
御批資治通鑑綱目卷二十八¶
　　(起甲子齊武帝永明二年魏孝文帝太和八年○/盡丙子齊明帝建武三年魏孝文帝太和二十年)考¶
　　異(提要分注齊明帝作齊/高宗魏孝文作魏高祖)凡十三年¶
　(甲齊永明二年/子魏太和八年)春正月齊以竟陵王子良為司徒¶
　　(子良齊主之子也少有清尚傾意賔客開西邸多聚/古人器服以充之范雲蕭琛任昉王融蕭衍謝眺沈)¶
　　(約陸倕並以文學見親號曰八友栁惲王僧儒江革/范縝孔休源亦預焉子良篤好釋氏招致名僧講論)¶
　　(或親為賦食行水世頗以為失宰相體范縝盛稱無/佛子良曰君不信因果何得有富貴貧賤縝曰人生)¶
<pb:KR2o0020_WYG_040-1b>¶
　　(如樹花同發隨風而散或拂簾幌墜茵席之上或闗/籬牆落糞溷之中墜茵席者殿下是也落糞溷者下)¶
　　(官是也貴賤雖殊因果何在子良無以難縝又著神/滅論以為形者神之質神者形之用也神之於形猶)¶
　　(利之於刀未聞刀沒而利存豈容形亡而神在哉子/良使王融謂之曰卿才美何患不至中書郎而故乖)¶
　　(刺為此甚可惜也宜急毁之縝大笑曰使縝賣論取/官已至令僕矣蕭衍好籌畧冇文武才幹王儉深器)¶
　　(之曰蕭郎出三十貴不可言後子良啟以范雲為郡/齊主曰聞其恒相賣弄朕不復窮法當宥之以逺子)¶
　　(良曰不然雲動相規誨諫書具存遂取以奏凡百餘/紙辭皆切直齊主嘆息謂子良曰不謂雲能爾方使)¶
　　(弼汝何宜出守文惠太子嘗出東田觀穫顧謂衆賔/曰刈此亦殊可觀衆皆唯唯雲獨曰三時之務實為)¶
　　(長勤伏願殿下知稼穡之/艱難無狥一朝之宴逸)¶
<pb:KR2o0020_WYG_040-2a>¶
夏六月齊以茹法亮為中書舍人¶
　(時中書舍人四人各住一省謂之四户以法亮及吕/文顯等為之權傾朝廷餉遺歳數百萬法亮語人曰)¶
　(何須求外禄此一户中年辦百萬葢約言之也後因/天文有變王儉極言文顯等專權狥私所致齊主不)¶
　(能/改)¶
秋魏始班禄¶
　(魏舊制户調帛二疋絮二斤絲一斤榖二十斛又入/帛一疋二丈委之州庫以供調外之費所調各隨上)¶
　(所出至是始班俸禄而户増調帛三疋榖二斛九斗/以給之調外亦増二疋禄行之後贓滿一疋者死舊)¶
　(律枉法十疋義贓二十疋罪死至是義贓一疋枉法/無多少皆死秦益刺史李洪之以外戚貴顯首以贓)¶
<pb:KR2o0020_WYG_040-2b>¶
　(敗賜死餘守宰死者四十餘人受禄者無不跼&KR1074;賕/賂殆絶然吏民犯他罪者魏主率寛之疑罪奏讞多)¶
　(減死徙邊都下決大辟歳不過五六人州鎮亦簡久/之淮南王佗奏請依舊斷禄太后召羣臣議之中書)¶
　(監高閭以為饑寒切身慈母不能保其子今給禄則/廉者足以無濫貪者足以勸慕不給則貪者得肆其)¶
　(姦廉者不能自保詔從閭議○閭又表以為北狄所/長者野戰所短者攻城若以狄之所短奪其所長則)¶
　(雖衆不能成患雖來不能深入又狄散居野澤隨逐/水草戰則與家業並至犇則與畜牧俱逃不齎資糧)¶
　(而飲食自足是以歴代能為邊患六鎮勢分倍衆不/鬭互相圍逼難以制之請依秦漢故事於六鎮之北)¶
　(築長城擇要害地開門造城置兵捍守狄既不攻城/野掠無獲草盡則走終必懲艾計六鎮東西不過千)¶
　(里一夫一月之功可城三歩之地彊弱相兼不過用/十萬人一月可就雖有暫勞可以永逸凡長城有五)¶
<pb:KR2o0020_WYG_040-3a>¶
　(利罷遊防之苦一也北部放牧無抄掠之患二也登/城觀敵以逸待勞三也息無時之備四也歳常遊運)¶
　(永得不匱五也/魏主優詔答之)¶
冬十月齊以長沙王晃為中書監¶
　(初太祖臨終以晃屬齊主使處輦下近藩勿令逺出/且曰宋氏若非骨肉相殘他族豈得乗其弊汝深誡)¶
　(之舊制諸王在都唯得置捉刀四十人至是晃自南/徐刺史罷還私載數百人仗齊主聞之大怒將糾以)¶
　(法豫章王嶷叩頭流涕曰晃罪誠不足宥陛下當憶/先朝齊主垂泣而罷然終不被親寵武陵王&KR0110;多才)¶
　(藝而踈悻亦無寵嘗侍宴醉伏地貂抄肉柈帝笑/曰肉汙貂對曰陛下愛羽毛而疎骨肉帝不悦)集¶
　覽(輦下近藩輦轂之下謂京師也藩謂藩屏也捉刀/捉執刀㦸為儀仗之人貂抄肉拌侍中中常侍之)¶
<pb:KR2o0020_WYG_040-3b>¶
　(冠以貂尾為飾抄平聲/畧拂過也柈與槃通)¶
高麗王璉入貢于魏亦入貢于齊¶
　(時高麗方彊魏置諸國/使邸齊第一高麗次之)¶
十一月齊以始興王鑑為益州刺史¶
　(益州自晉以來皆以名將為刺史至是大度獠恃險/驕恣刺史陳顯達遣使責其租賧獠殺其使顯達分)¶
　(部將吏聲言出獵夜襲斬之男女無少長皆死而刼/帥韓武方亦聚黨為暴郡縣不能禁乃以鑑為刺史)¶
　(鑑至上明武方出降長史請殺之鑑曰殺之失信無/以勸善乃啟宥之於是蠻夷為冦者皆望風降附道)¶
　(路或云陳顯達不肯就徴而顯達使至咸勸鑑執之/鑑曰顯達立節本朝必自無此居二日聞顯達已遷)¶
<pb:KR2o0020_WYG_040-4a>¶
　(家出城矣鑑時年十四喜文/學器服如素士蜀人悦之)集覽(大度獠獠行絞反/又音老西南夷謂)¶
　(之獠租賧租田賦也賧/吐濫反夷人以財贖罪)¶
齊増封豫章王嶷四千户¶
　(宋元嘉之世諸王入齋閣得白服帬帽唯出太極四/廟乃備朝服自後此制遂絶齊主於嶷友愛聽依元)¶
　(嘉故事嶷固辭唯車駕至其第乃白服烏帽侍宴至/於器服制度動皆陳啟務從減省又嘗求解揚州以)¶
　(授竟陵王子良齊主曰畢汝一世無所多言嶷長七/尺八寸善修容範出入殿省見者肅然太祖嘗欲以)¶
　(為太子而嶷事齊主/愈謹故友愛不衰)集覽(帬帽皆燕居所/服帬古裙字)¶
(乙齊永明三年/丑魏太和九年)春正月魏禁䜟緯巫卜¶
<pb:KR2o0020_WYG_040-4b>¶
　(詔曰圖䜟之興出於三季既非經國之典徒為妖邪/所憑今皆焚之留者以大辟論又嚴禁諸巫覡及委)¶
　(巷卜筮非經/典所載者)集覽(䜟緯徐廣曰凡䜟緯皆言將來之/驗也䜟纎也言其義纎微也緯有)¶
　(七緯易緯書緯詩緯禮緯樂緯孝經緯春秋緯葢漢/末夏賀良之徒為之以為有經必有緯也後漢張衡)¶
　(以為䜟書出於哀平之世虚偽之徒要世取資者所/為梁武時許懋曰緯書曲説非正經之通誼委巷記)¶
　(檀弓注委巷猶街/里委曲所為也)¶
　　書法(自晉武書禁星氣䜟緯至苻秦而書禁老莊/圖䜟於是復書魏禁䜟緯巫卜皆綱目所予)¶
　　(也終綱目書禁圖/䜟五詳晉丁亥年)¶
齊復立國學¶
<pb:KR2o0020_WYG_040-5a>¶
　(釋奠先師/用上公禮)¶
　　書法(復立何嘗罷也於是喪三年矣綱/目國學書復二唐代宗大歴元年)¶
三月魏主封諸弟皆為王考異(諸上漏/其字)¶
　(太后置學舘選師傅以教諸王始平王勰於兄弟最/賢敏而好學善屬文魏主尤竒愛之後徙封為彭城)¶
　(王/)¶
　　書法(書著友愛也與書封諸舅/皆為列侯者異矣故書主)¶
夏五月齊以王儉領國子祭酒¶
　(自宋世祖好文章士大夫無專經者儉少好禮學及/春秋言論造次必於儒者由是衣冠翕然更尚儒術)¶
<pb:KR2o0020_WYG_040-5b>¶
　(儉撰次朝儀國典晉宋故事無不諳憶當朝理事斷/決如流博議引證無能異者令史咨事常數十人賔)¶
　(客滿席應接無滯十日一還學監試諸生中卷在庭/劒衛令史儀容甚盛作解散髻斜揷簮朝野多慕效)¶
　(之儉嘗謂人曰江左風流宰相唯有謝安意/以自比也上深委仗之士流選用奏無不可)¶
秋七月魏以梁彌承為宕昌王¶
　(初宕昌王梁彌機死子彌博立為吐谷渾所逼犇仇/池魏仇池將將穆亮以彌承為衆所附擊走吐谷渾)¶
　(立之/而還)¶
冬十月魏詔均田¶
　(魏初民多䕃附䕃附者皆無官役而豪彊㣲歛於於/公賦給事中李安世上言歳饑民流田業多為豪右)¶
<pb:KR2o0020_WYG_040-6a>¶
　(所占奪雖桑井難復宜更均量使力業相稱又所爭/之田宜限年斷事久難明悉歸今主以絶詐妄魏主)¶
　(善之由是始議均田十月詔諸男夫十五以上受露/田四十畝婦人二十畝奴婢依良丁牛一頭受田三)¶
　(十畝限止四牛所授之田率倍之三易之田再倍之/以供耕作及還受之盈縮人年及課則受田老免及)¶
　(身没則還田奴婢牛隨有無以還受初受田者男夫/給二十畝課種桑五十株受田皆為世業終身不還)¶
　(恒計見口有盈者無受無還不足者受種如法盈者/得賣其盈諸宰民之官各隨近給公田有差更代相)¶
　(付賣者/坐如律)集覽(圴田均平也本作均給天下人田露田/杜佑通典注不栽樹者謂之露田三易)¶
　(之田禮地官不易之地家百畮一易之地家二百畮/再易之地家三百畮注不易之地歳歳可種是為上)¶
　(田一易之地兩歳一種是為中田/再易之地三歳一種是為下田)¶
<pb:KR2o0020_WYG_040-6b>¶
　　書法(王莽詔民男口不盈八而田過一井者分予/族里綱目不書書不得賣買而已於是魏詔)¶
　　(均田則書之予魏也書均田始此綱目書/均田三是年隋開皇十二年大業五年)¶
魏以任城王澄為都督梁益荆州軍事考異(為字/羡)¶
　(柔然犯魏塞魏任城王澄率衆拒之柔然遁去氐羌/反詔以澄為梁州刺史澄至州討叛柔服氐羌皆平)¶
唐富陽民唐㝢之作亂¶
　(初太祖命虞玩之等檢定黄籍齊主即位别立校籍/官置令史限日得數巧外監吕文度啟上籍被却者)¶
　(謫戍縁淮十年民多逃亡避罪富陽民唐㝢之因以/邪術惑衆三吳却籍者犇之衆至三萬文度與茹法)¶
　(亮吕文顯皆以姦諂有寵文度專制兵權領軍守虚/位而已法亮權勢尤盛王儉常曰我雖有大位權寄)¶
<pb:KR2o0020_WYG_040-7a>¶
　(豈及茹/公耶)集覽(黄籍籍簿書也編户之文以黄表之故/曰黄籍猶今之青册巧外監官名也)¶
　正誤(限日得數巧外監吕文度啟今按巧字屬上文/為句通鑑本文云限人一日得數巧巧謂姦偽)¶
　(言毎人一日限其校得姦偽數事也外監官名屬中/領軍而親任過之綱目宋孝武帝大明八年外監所)¶
　(統委領軍王𤣥/謨亦其證也)¶
柔然部真可汗死子伏名敦可汗豆崘立¶
(丙齊永明四年/寅魏太和十年)春正月朔魏主朝㑹始服衮冕¶
　　書法(魏世禮樂之事綱目於/其始毎詳書之予之也)¶
○齊討唐㝢之平之¶
<pb:KR2o0020_WYG_040-7b>¶
　(唐㝢之攻陷錢塘東陽殺太守齊發禁兵擊斬之乗/勝縱掠軍還軍主陳天福坐棄市天福齊主寵將也)¶
　(既伏誅内外震肅遣使慰勞遭賊/郡縣百姓被驅逼者悉無所問)¶
武都王楊後起卒種人集始立考異(立當/作嗣)考證(當去楊/姓立當)¶
(作代/之)○魏置三長定民户籍¶
　(魏無鄰黨之法唯立宗主督䕶民多隠䕶三五十家/始為一户内秘書令李冲上言宜凖古法五家立鄰)¶
　(長五鄰立里長五里立黨長取鄉人彊謹者為之鄰/長復一夫里長二夫黨長三夫三載無過則升一等)¶
　(其民調一夫一婦帛一匹粟二石大率十疋為公調/二疋為調外費三疋為百官俸此外復有雜調八十)¶
　(一子不從役孤老貧病不能自存者三長内迭養食/之詔百官議中書令鄭羲等皆以為不可太尉丕曰)¶
<pb:KR2o0020_WYG_040-8a>¶
　(此法若行公私有益但方秋校比民必勞怨請至冬/遣使於事為宜冲曰民可使由之不可使知之若不)¶
　(因調時民徒知立長校户之勤未見均徭省賦之益/心必生怨及今行之令得其利則差易矣太后從之)¶
　(民始皆愁苦豪彊者尤不願既/而課調省十餘倍上下安之)集覽(復一夫復芳目/反除也除免其)¶
　(一夫徭役若不因調為句調去聲謂宜因校户/而定其課調時民屬下句謂當時之民也)正誤(若/不)¶
　(因調時今按時字當屬上文為/句謂秋成徴收課調之時也)¶
三月柔然遣使如魏¶
　(三月柔然遣使如魏時敕勒叛柔然柔然可汗自將/討之追至西漠魏僕射穆亮請乗虚擊之高間曰秦)¶
　(漢之世海内一統故可逺征今南有吳冦何可捨之/深入虜庭乎魏主曰兵者凶器聖人不得巳而用之)¶
<pb:KR2o0020_WYG_040-8b>¶
　(先帝屢出征伐者以有未賔之虜故也今朕承太/平之業奈何無故動兵革乎厚禮其使者而歸之)¶
夏四月魏制五等公服¶
　(朱衣玉珮/大小組綬)¶
秋九月魏作明堂辟雍○魏改中書學為國子學○魏¶
分置州郡¶
　(凡三十八州二十五/在河南十三在河北)¶
(丁齊永明五年魏/卯太和十一年)春正月魏定樂章¶
　(凡非雅/者除之)¶
<pb:KR2o0020_WYG_040-9a>¶
齊南陽降魏¶
　(齊荒人桓天生據南陽故城請兵於/魏以冦齊境齊遣將軍陳顯達討之)集覽(荒人注見/漢安帝永)¶
　(寧元年/荒外)¶
魏光禄大夫咸陽公高允卒¶
　(允歴事五帝出入三省五十餘年未嘗有譴馮太后/及魏主甚重之允仁恕簡靜雖處貴重情同寒素執)¶
　(書吟覽夜不去手誨人以善恂恂不倦篤情念念故/無所遺棄顯祖徙青徐望族於代其人多允婚媾流)¶
　(離饑寒允傾家賑施咸得其所又隨其才行薦之於/朝議者多以初附間之允曰任賢使能何有新舊必)¶
　(若有用豈可以此抑之至是卒年九十八贈司空/諡曰文賻襚甚厚魏初以來存亡䝉賚皆莫及也)集¶
<pb:KR2o0020_WYG_040-9b>¶
　覽(賻襚公羊傳隠元年車馬曰賵貨財曰賻衣被曰/襚何休學云此春秋制也賵猶覆也賻猶助也皆)¶
　(助生送死之禮襚猶遺也是助死之禮知生者/賵賻知死者贈襚賵撫鳳反賻音附襚音遂)¶
二月齊敗魏師取舞陽¶
　(桓天生引魏兵至泚陽陳顯達遣戴僧靜等與戰於/深橋火破之天生退保沘陽僧靜圍之不克而還齊)¶
　(以顯達為雍州刺/史進據舞陽城)集覽(沘陽南陽國邑沘水出焉沘/音七舞陽潁川郡邑舞水出)¶
　(焉故城在許州/葉縣東十里)質實(一統志云沘陽漢之縣名屬南/陽郡以縣在沘水之陽故名後)¶
　(魏置東荆州西魏改淮州隋初改顯州後改淮安郡/唐初復為顯州尋廢州以縣屬泌州又改泌州為唐)¶
　(州治沘陽縣天寳初改淮安郡乾元初復為唐州五/代梁改泌州徙治泌陽後唐復為唐州晉又改泌州)¶
<pb:KR2o0020_WYG_040-10a>¶
　(漢仍復舊宋屬京西南路元屬南陽府至本朝降州/為縣改屬南陽府舞陽漢之縣名屬南陽郡以縣居)¶
　(舞水之陽得名東漢屬潁川郡魏置舞陽郡後仍為/縣晉屬襄城後改北舞縣隋屬潁川郡唐貞觀中屬)¶
　(許州尋廢開元中復置仍曰舞陽五代宋金並依舊/元初省入葉縣後復置至本朝因之改屬南陽府)¶
夏五月魏詔宗戚有服者復勿事¶
　(魏詔復七廟子孫及外戚/緦麻服已上賦役無所與)集覽(復勿事注見漢高帝/五年緦麻服其制三)¶
　(月其服用十五升布為之布八十縷為一升十五升/布極細熟布也又注見晉哀帝興寧元年無所與與)¶
　(讀曰預不干/預賦役也)¶
魏大旱秋七月詔有司賑貸¶
<pb:KR2o0020_WYG_040-10b>¶
　(魏春夏大旱代地尤甚牛疫民死濟州刺史韓麒麟/上表曰京師民庻不田者多遊食之口三分居二豐)¶
　(稔積年矜夸成俗貴富之家童妾袨服工商之旅僕/𨽻玉食而農夫闕糟糠蠶婦乏短褐故今耕者日少)¶
　(田有荒蕪饑寒之本實在於斯愚謂凡珍異之物皆/宜禁斷吉凶之禮備為格式勸農課桑嚴加賞罰數)¶
　(年之中必有盈贍往年校比户貫租賦輕少臣所統/濟州租粟纔可給俸畧無入倉雖於民為利而不可)¶
　(長久脱有戎役或遭天災恐供給之方無所取濟可/減絹帛増榖租年豐多積歳儉出賑所謂私民之榖)¶
　(寄積於官官有宿積則民無荒年於於是詔有司開/倉賑貸聽民出闗就食遣使造籍以分去留所過給)¶
　(糧所至三/長贍養之)集覽(袨服袨熒絹反好衣也多積積子智/反儲蓄也下寄積宿積同三長鄰長)¶
　(里長黨長也/去年初置)¶
<pb:KR2o0020_WYG_040-11a>¶
八月柔然侵魏魏人擊敗之高車阿伏至羅自立為王¶
　(柔然伏古敦可汗殘暴部衆離心八月冦魏邊魏以/尚書陸叡為都督擊破之初高車阿伏至羅有部落)¶
　(十餘萬役屬柔然伏古敦之侵魏也阿伏至羅諫不/聽怒與從弟窮竒帥部落西走自立為王二人甚親)¶
　(睦分部而立伏古敦擊之/屢為所敗乃引衆東徙)¶
九月魏出宫人罷末作¶
　(魏詔罷起部無益之作出宫人不執機杼者又罷尚/方錦繡綾羅之士民欲造者任之是時魏久無事府)¶
　(藏盈積詔盡出御府衣服珍寳太官雜器太僕乗具/内庫弓矢刀鈴十分之八外府衣物繒布絲纊非供)¶
　(國用者以其大半班賚百司下至工商皂𨽻逮于六/鎮邊戍畿内孤寡貧癃有差後又出宫人以賜北鎮)¶
<pb:KR2o0020_WYG_040-11b>¶
　(人貧無/妻者)¶
　　書法(魏主以方富之年而有此詔於是過人逺矣/終綱目書出宫人九詳漢成帝綏和二年)¶
　　發明(拓䟦氏自有中原以來胡俗未改至是魏主/賢明故其政事施設皆有可觀如班禄均田)¶
　　(作辟雍定樂章詔賑貸出宫人罷末作等事皆南/朝之所無者綱目特書屢書不一書而止豈以其)¶
　　(出於夷狄之故而遂/掩其美哉予之宜也)¶
冬十二月魏以高祐為西兖州刺史質實(一統志云西/兖州後魏所)¶
(置治定陶縣後周改為曹州隋改為濟隂郡唐復為曹/州五代晉改威信軍周改彰信軍宋為興仁府金復為)¶
(曹州元仍舊至本/朝因之屬兖州府)¶
<pb:KR2o0020_WYG_040-12a>¶
　(魏主問秘書令高祐曰何以止盜對曰昔宋均立德/猛虎渡河卓茂行化蝗不入境况盜賊人也苟守宰)¶
　(得人治化有方止之易矣又言今之選舉不採識治/之優劣專簡年勞之多少非所以盡人才也若停薄)¶
　(藝棄朽勞唯才是舉則官方穆矣又勲舊之臣才非/撫民者可加以爵賞不宜委以方任所謂王者可私)¶
　(人以財不私人以官者也魏主善之/祐出鎮滑臺命縣立講學黨立小學)集覽(宋均立德/均字叔庠)¶
　(漢明帝時遷九江太守郡多虎暴均曰虎為民害咎/在殘吏當務退姦貪厥後虎皆東遊渡江卓荗行化)¶
　(茂字子康漢光武時為河南宻/縣令時天下大蝗獨不入宻境)質實(一統志云宋均/南陽安衆人好)¶
　(經書通詩禮漢永平中累官九江太守郡多虎暴均/至皆東遊渡江而去遷東海相徴拜尚書令執義不)¶
　(撓出為河内太守政化大行卓茂南陽宛人新莽時/以儒術舉遷宻令教化大行道不拾遺蝗不入境光)¶
<pb:KR2o0020_WYG_040-12b>¶
　(武即位徵為太/傅封褒德侯)¶
(戊齊永明六年魏/辰太和十二年)春正月魏詔犯死刑而親老無他子¶
旁親者以聞○夏四月魏侵齊據隔城齊擊破之¶
　(桓天生復引魏兵出據隔城齊遣將軍曹虎督諸軍/討之將軍朱公恩將兵蹹伏遇天生遊軍與戰破之)¶
　(遂進圍隔城天生引魏兵來戰虎奮擊/大破之㧞隔城斬其太守天生棄城走)集覽(蹹伏蹹/與踏同)¶
　(謂蹹踐伏兵也左傳宣十二年軍行前茅慮無注慮/無如今軍行前有斥候蹹伏皆持以絳及白為旛見)¶
　(騎賊舉絳幡舉步賊舉白幡備慮有/無也茅明也或曰時楚以茅為旌識)正誤(蹹伏今按/蹹猶今言)¶
　(踏勘踏逐謂/蹤跡隠伏也)¶
<pb:KR2o0020_WYG_040-13a>¶
　　書法(嘗書伐齊矣此其書侵何齊既易世/故從其恒辭罰不及嗣綱目之厚也)¶
齊侵魏攻沘陽魏擊却之¶
　(魏築城於醴陽陳顯達攻㧞之進攻沘陽城中將士/皆欲出戰鎮將韋珍曰彼初至氣鋭未可與爭待其)¶
　(力攻疲弊然後擊之乃憑城拒戰/旬有二日夜開門掩擊顯達乃還)¶
冬十月齊始讀時令於太極殿○齊詔糴買榖帛¶
　(齊主以中外榖帛甚賤用右丞李/珪議出上庫及諸州錢糴買之)¶
齊吳興饑¶
　(西陵戍主杜元懿言吳興無秋㑹稽豐登商旅往來/倍多常歳牛埭税格日可増倍乞與領攝一年格外)¶
<pb:KR2o0020_WYG_040-13b>¶
　(可長四百許萬事下㑹稽行事顧憲之議以為始立/牛埭之意非茍逼蹴以取税也乃以風濤迅險濟急)¶
　(利物耳後之監領者不達其本各務己功或禁遏他/道或空税江行况吳興薦饑民流衆散舊格尚減將)¶
　(何以加而元懿不仁幸災𣙜利若事不副言懼貽譴/詰必百方侵苦為公賈怨書云與其有聚斂之臣寧)¶
　(有盜臣此言盜公為損葢微歛民所害乃大也愚又/以便宜者非能於民力之外用天分也率皆即日不)¶
　(宜於民方來不便於公名與實反有乖政/體凡如此等誠宜深察齊主納之而止)集覽(西陵/今越)¶
　(州蕭山縣西十二里西興渡是吳越武肅王以西陵/非吉語改名西興與杭州浙江亭對境牛埭税格以)¶
　(土築壩截河障水曰埭埭兩岸樹轉軸凡船欲過埭/須以綆繋船尾用人推軸絞綆引前跨之或以牛繞)¶
　(軸輓之名曰牛埭葢征税之所舊有程格唐上元中/敕江淮堰埭商賈牽船過處凖斛斗紏錢謂之埭格)¶
<pb:KR2o0020_WYG_040-14a>¶
　質實(一統志云西陵即西興渡也在紹興府蕭山縣/西一十二里五代時錢鏐以西陵非吉語乃改)¶
　(名西興與杭州/府浙江亭對境)¶
魏主訪羣臣言事考異(提要訪/作詔)¶
　(魏主訪羣臣以安民之術秘書丞李彪上封事曰豪/貴之家奢僭過度第宅車服宜為等制又國之興亡)¶
　(在冢嗣之善惡冡嗣善惡在教諭之得失高宗嘗謂/羣臣曰朕始學㓜冲情未能專既臨萬幾不遑温習)¶
　(今日思之豈唯予咎抑亦師傅之不勤尚書李訢免/冠謝此近事之可鑒者也謂宜凖古立師傅之官以)¶
　(訓導太子去歳京師不稔移民就豐既廢營生又損/國體曷若豫儲倉粟安而給之宜折州郡常調九分)¶
　(之二京師度支嵗用之餘各立官司年豐糴粟積之/於倉儉則加私之二糶之於人年登則常積歳凶則)¶
<pb:KR2o0020_WYG_040-14b>¶
　(直給數年之中榖積而人足雖災不為害矣又宜於/江表七州人中擢其門才引令赴闕隨能序之以廣)¶
　(聖朝均新異之義以懐江漢歸有道之情又父子兄/弟異體同氣罪不相及乃君上厚恩至於憂懼相連)¶
　(固自然之恒理也無情之人父兄繫獄子弟無慘容/子弟逃刑父兄無愧色宴安自若衣冠不變骨肉之)¶
　(恩豈當然也臣以為父兄有犯宜令子弟素服肉袒/詣闕請罪子弟有坐宜令父兄露板引咎乞解所司)¶
　(若不許者慰免留之如此足以敦厲凡薄使人知恥/又朝臣遭喪假滿赴職衣錦乘軒從祀陪燕傷人子)¶
　(之道虧天地之經愚謂凡遭大父母父母喪者非有/軍旅之警皆宜聽其終服若無其人職業冇曠則優)¶
　(㫖慰諭起令視事國之吉慶無所預焉魏主/皆從之由是公私豐贍雖有水旱而民不困)集覽(冡/嗣)¶
　(左傳閔二年晉里克曰太子奉冡嗣社稷之粢盛以/朝夕視君膳者也故曰冢子注冡大也號曰冡子言)¶
<pb:KR2o0020_WYG_040-15a>¶
　(其大異於諸子也露板以木簡為書不/封之謂之露板漢李雲露布上書即此)¶
(巳齊永明七年魏/已太和十三年)春正月魏主祀南郊始備大駕○齊¶
以王晏為吏部尚書¶
　(初齊主為鎮西長史主簿王晏以傾諂見親及為太/子晏為中庻子以齊王得罪於太祖遂稱疾自疎及)¶
　(即位以為丹陽尹意任如舊朝夕進見議論政事/至是出為江州刺史晏不願出復留為吏部尚書)¶
　　書法(齊世書為吏部尚書者二何戢王晏而/傾諂如晏者居一焉官方之失人宜矣)¶
夏五月齊中書監南昌公王儉卒¶
　(儉卒禮官欲諡為文獻王晏與儉不平啟齊主曰此/諡宋氏以來不加異姓出謂人曰平頭憲事已行矣)¶
<pb:KR2o0020_WYG_040-15b>¶
　(乃諡文憲徐湛之孫孝嗣為御史中丞風儀/端簡儉嘗薦以自代至是徴為五兵尚書)¶
魏汝隂王天賜南安王楨有罪免死奪爵¶
　(魏汝隂王天賜南安王楨皆坐贓當死馮太后及魏/主引見王公令曰卿等以為當存親以毁令耶當滅)¶
　(親以明法耶羣臣皆言二王景穆皇帝之子宜䝉矜/恕太后不應魏主詔曰二王所犯難恕而太皇太后)¶
　(追惟高宗孔懐之恩且楨事母孝謹聞於中外並特/免死奪爵禁錮初魏主聞楨貪暴遣中散閭文祖察)¶
　(之文祖受賂為之隠事覺亦抵罪太后謂羣臣曰文/祖前自謂廉今竟犯法人心信不可知魏主曰卿等)¶
　(自審不勝貪心者聽辭位歸第中散慕容契曰小人/之心無常而帝王之法有常以無常之心奉有常之)¶
　(法非所克堪乞從退黜魏主曰契知心不可/常則知貪之可惡矣何必求退遷宰官令)¶
<pb:KR2o0020_WYG_040-16a>¶
秋八月魏遣使如齊¶
　(魏主使羣臣議久與齊絶今欲通使何如尚書游明/根曰朝廷不遣使者又築醴陽其直在彼今復遣使)¶
　(不亦可乎/魏主從之)¶
冬十二月齊遣使如魏○齊以張緒領揚州中正江斆¶
為都官尚書¶
　(長沙王晃屬張緒用吳興聞人邕緒不許晃使固請/緒正色曰此是身家州鄉殿下安得見逼中書舍人)¶
　(紀僧真得幸於齊主容表有士風請於齊主曰臣出/自武吏階榮至此無復所須唯就陛下乞作士大夫)¶
　(齊主曰此由江斆謝瀹可自詣之僧真詣斆登榻坐/定斆顧左右曰移吾牀逺客僧真喪氣而退告齊主)¶
<pb:KR2o0020_WYG_040-16b>¶
　(曰士大夫故非天子所命/斆湛之弟瀹朏之弟也)集覽(聞人邕聞人復姓也/風俗通曰少正卯魯)¶
　(之聞人也其後遂以聞人為氏身家爾/雅朕余躬身也注今人亦自呼為身)¶
　　書法(自曹魏書置州中正是後未有書者於是/始書張緒嘉稱職也終綱目一人而已矣)¶
(庚齊永明八年魏/午太和十四年)春正月齊人歸魏隔城之俘¶
　　發明(魏主議通齊使其臣能將順其美齊亦遣使/報之今齊又歸其俘于魏庻幾繼好息兵以)¶
　　(為生民之幸故綱/目皆書而予之也)¶
秋七月齊以蕭緬為雍州刺史¶
　(緬留心獄訟得劫皆赦遣許以/自新再犯乃加誅民畏而愛之)集覽(得刼皆赦遣胡/致堂曰賊者不)¶
<pb:KR2o0020_WYG_040-17a>¶
　(仁而害人者也刼尤甚焉劫而可赦則竊盜不伏而/治矣得劫而治非失於嚴縱劫使自新不足為惠矣)¶
齊荆州刺史巴東王子響有罪伏誅¶
　(子響有勇力好武事自選帯仗左右六十人皆有膽/幹數以牛酒犒之私作錦袍絳襖欲以餉蠻交易器)¶
　(㐲長史劉寅司馬習恭穆等宻以啟聞子響怒執寅/等殺之齊主欲遣戴僧靜討之僧靜曰巴東王年少)¶
　(長史執之太急忿不思難故耳天子兒過誤殺人有/何大罪忽遣軍西上人情惶懼僧靜不敢奉敕齊主)¶
　(不答而心善之乃遣衛尉胡諧之將軍尹畧中書舍/人茹法亮帥數百人詣江陵檢捕羣小敕之曰子響)¶
　(若束手自歸可全其命軍副張欣泰曰今諧之行勝/既無名負誠可恥彼凶狡相聚為其用者或利賞逼)¶
　(威無由自潰若頓軍夏口宣示禍福可不戰而擒也/諧之不從至江津築城燕尾洲子響白服登城遣使)¶
<pb:KR2o0020_WYG_040-17b>¶
　(相聞曰天下豈有兒反今便單舸還闕受殺人之罪/何築城見捉耶尹畧獨答曰誰將汝反父人共語子)¶
　(響灑泣具酒饌餉臺軍畧棄之江流子響呼茹法亮/法亮執其使子響怒遣兵西渡與臺軍戰而自與百)¶
　(餘人操萬鈞弩從江隄上射之臺軍大敗畧死諧之/逃去齊主又遣丹陽尹蕭順之將兵繼至子響即日)¶
　(乗舴艋至建康太子長懋素忌子響宻諭順之使早/為之所勿令得還子響見順之欲自申明順之不許)¶
　(縊殺之久之齊主遊華林園見一猿透擲悲鳴問左/右曰猿子前日墜崖死齊主思子響因嗚咽流涕頗)¶
　(責法亮順之慙懼而卒初方鎮皆啟子響為逆兖州/刺史垣榮祖曰此非所宜言正應云劉寅等孤負恩)¶
　(奬逼廹巴東使至於此齊主以為知言臺軍焚燒江/陵府舍皆盡齊主以樂藹為荆州治中藹繕廨舍數)¶
　(百區頃之咸畢而役/不及民荆部稱之)¶
<pb:KR2o0020_WYG_040-18a>¶
　　書法(既敗臺軍矣不書反何子響之反尹/畧廹之也綱目原情故止書有罪)¶
九月魏太后馮氏殂¶
　(魏主勺飲不入口者五日哀毁過禮中部曹華隂楊/椿諫曰聖人之禮毁不滅性縱陛下欲自賢於萬代)¶
　(其若宗廟何帝感其言為之一進粥於是王公表請/時定兆域既塟公除詔曰奉侍梓宫猶希髣髴山陵)¶
　(遷厝所未忍聞十月王公固請乃塟永固陵太尉丕/等進曰臣等老朽歴奉累聖國家舊事頗所知聞願)¶
　(抑至情奉行舊典魏主曰祖宗精專武畧未脩文教/朕今仰禀聖訓庶習古道論時比事又與先世不同)¶
　(乃問尚書游明根高閭等曰聖人制卒哭之禮授服/之變皆奪情以漸今旬日之間言及即吉得無傷於)¶
　(禮乎對曰踰月而塟塟而即吉此金冊遺㫖也魏主/曰朕惟中代所以不遂三年之喪葢由君上違世繼)¶
<pb:KR2o0020_WYG_040-18b>¶
　(主初立君德未流臣義不洽故身襲衮龍行即位之/禮朕誠不德在位過紀足令億兆足有君矣於此之)¶
　(日而不遂哀慕之心使情禮俱失豈不深可恨耶閭/曰杜預論古天子無行三年之喪者以為漢文之制)¶
　(闇與古合是以臣等敢有請耳魏主曰金册之㫖羣/公之請所以然者慮廢政事故耳朕今不敢闇黙不)¶
　(言以荒庻政唯欲衰麻廢吉禮朔望盡哀誠如預之/論葢亦誣矣秘書丞李彪曰漢明德馬后保養章帝)¶
　(及后之崩塟不淹旬尋已從吉然漢章不受譏明德/不損名願陛下察之魏主曰朕所以眷戀衰絰不從)¶
　(所議者實情不能忍豈徒茍免嗤嫌而已哉羣臣又/言春秋烝嘗事難廢闕魏主曰先朝恒以有司行事)¶
　(朕䝉慈訓始親致敬今昊天降罰人神喪恃想宗廟/之靈亦輟歆祀脱行薦饗恐乖㝠杳且平時公卿毎)¶
　(稱四海晏安禮樂日新可以參美唐虞今乃欲苦奪/朕志使不踰於魏晉何耶李彪曰今雖治安然江南)¶
<pb:KR2o0020_WYG_040-19a>¶
　(未賔漠北不臣臣等猶懐不虞之累耳魏主曰魯公/帯絰從戎晉侯墨衰敗敵固聖賢所許如有不虞雖)¶
　(越紼無嫌而况衰麻乎豈可以晏安之辰豫念軍旅/之事以廢喪紀哉古人亦有稱王者除衰而諒闇居)¶
　(喪者若不許朕衰服則當除衰拱黙委政冡宰二事/之中唯公卿所擇明根曰淵黙不言則大政將曠傾)¶
　(順聖心請從衰服太尉丕曰魏家故事尤諱之後三/月必迎神於西禳惡於北具行吉禮魏主曰若能以)¶
　(道事神不迎自至茍失仁義雖迎不來此乃平日所/不能行况居喪乎朕在不言之地不應如此喋喋但)¶
　(公卿執奪朕情遂成往復追用悲絶遂乃號慟而入/羣臣亦哭而出初太后忌魏主英敏恐不利於己盛)¶
　(寒閉之絶食三日欲廢之而立咸陽王禧東陽王丕/僕射穆泰尚書李冲固諫乃止魏主初無憾意唯深)¶
　(徳丕等又有宦者譛魏主於太后太后杖之/數十魏主黙然受之及太后殂亦不復追問)集覽(卒/哭)¶
<pb:KR2o0020_WYG_040-19b>¶
　(之禮授服之變記檀弓篇卒哭曰成事是日也以吉/祭易喪祭注祭以吉為成葢漸成吉禮也司馬公曰)¶
　(小祥易練服大夫首去絰負板辟領衰婦人裁長裙/不令曵地大祥易禫服丈夫黲紗幞頭黲布衫婦人)¶
　(冠梳假髻以鵝黄青皂為衣履禫事後方服金珠紅/綉漢文之制漢文帝遺詔短喪以日易月春秋烝嘗)¶
　(記王制篇宗廟之祭春曰礿夏曰禘秋曰嘗冬曰烝/注此葢夏殷之祭名詩小雅曰礿祠烝嘗于公先王)¶
　(此周四時祭宗廟之名不虞之慮左傳豫備不虞古/之善教也注虞度也不虞猶言不意魯公帯絰從戎)¶
　(記曾子問篇昔者魯公伯禽有為為之也注伯禽周/公子封於魯有徐戎作難喪卒哭而征之急王事也)¶
　(晉侯墨衰敗敵左傳僖公三十三年秦伐鄭晉先軫/曰秦不哀吾喪而伐吾同姓遽興姜戎子墨衰絰敗)¶
　(秦師于殽注晉文公未塟故襄公稱子以凶服從戎/故以墨染衰而加絰越紼記王制篇喪三年不祭唯)¶
<pb:KR2o0020_WYG_040-20a>¶
　(祭天地社稷則越紼而行事注不敢以卑廢尊/越猶獵也紼輴車索也喋喋注見漢文帝三年)¶
　　書法(太后前書弑其主矣此其恒辭書何何譏魏/朝之無大臣也太后之罪大矣主㓜不知大)¶
　　(臣其不知乎生不能正死而絶之可也而魏主且/致孝焉葢魏主之至性有過人者知古禮之當復)¶
　　(而不知大讎之不可忘則朝無大臣故也故書謁/陵書祥禫書遷祔辭繁而不殺綱目之意㣲矣然)¶
　　(則何以無貶辭復古禮是也何貶/焉獨用非所用綱目所以深惜之)¶
冬十月齊以伏登之為交州刺史¶
　(交州刺史房法乗專好讀書常屬疾不治事由是長/史伏登之得擅權改易將吏法乗聞之大怒繫登之)¶
　(於獄登之厚賂法乗妹夫崔景叔得出因將部曲襲/執法乗囚之啟法乗心疾不任視事詔以登之為刺)¶
<pb:KR2o0020_WYG_040-20b>¶
　(史/)¶
齊議鑄錢不果行¶
　(初太祖以南方錢少更欲鑄錢奉朝請孔覬上言食/貨相通理勢自然李悝云糴甚貴傷民甚賤傷農三)¶
　(吳歳被水潦而糴不貴是錢少非榖賤此不可不察/也鑄錢之弊在輕重屢變重錢患難用而難用為累)¶
　(輕輕錢弊盜鑄而盜鑄為禍深氏所以盜鑄嚴法不/能禁者由上惜銅愛工謂錢為無用之器務欲數多)¶
　(而易成不詳慮其為患也夫民之趣利如水走下今/開其利端從以重刑是導其為非而陷之於死也漢)¶
　(鑄輕錢巧偽者多及鑄五銖民計其費不能相償私/鑄益少此不惜銅不愛工之效也宋文帝鑄四銖至)¶
　(景和錢益輕雖有周郭而鎔冶不精於是盜鑄紛紛/而起不可復禁此惜銅愛工之驗也凡鑄錢與其不)¶
<pb:KR2o0020_WYG_040-21a>¶
　(衷寧重無輕自漢至宋五百餘年制度世有興廢而/不變五銖者明其輕重可法得貨之宜故也自鑄四)¶
　(銖又不禁民翦鑿為禍既博鍾弊于今豈不悲哉自/晉氏不鑄錢後經冦戎水火所失歳多士農工商各)¶
　(喪其業愚以為宜如舊制大興鎔鑄錢重五銖一依/漢法嚴斷翦鑿輕小破缺無周郭者悉不得行官錢)¶
　(小者銷以為大利貧良之民塞姦巧之路錢貨既均/百姓樂業市道無爭衣食滋殖矣太祖然之使州郡)¶
　(大市銅炭㑹晏駕事寢是歳益州行事劉悛言嚴道/銅山舊鑄錢處可以經畧齊主從之頃之以功費多)¶
　(而/止)集覽(悝口回反周郭漢書注周郭錢之形制也不/𠂻𠂻與中通去聲記王制曰用器不中度不)¶
　(粥於/市)正誤(不𠂻今按史漢折𠂻等字多音去聲具實/與中同義當音平聲此言與其不得輕重)¶
　(之中則寧重而無輕又後云未衷謂未為得中也只/如字讀有何不可凡此等字世儒有過求者不從可)¶
<pb:KR2o0020_WYG_040-21b>¶
　(也/)¶
齊免前却籍戍邊者¶
　(齊自校籍謫戍百姓怨望至是乃詔自宋昇明以前/皆聽復注其謫役者各許還本此後有犯嚴加翦治)¶
高車遣使如魏¶
(辛齊永明九年魏/未太和十五年)春正月魏主始聽政¶
　　書法(太后/專也)¶
○齊太廟加薦䙝味别祀于清溪故宅¶
　(詔太廟四時之祭薦宣皇帝起麵餅鴨&KR0796;孝皇后筍/鴨卵高皇帝肉膾菹羮昭皇后茗□炙魚皆所嗜也)¶
<pb:KR2o0020_WYG_040-22a>¶
　(齊主夢太祖謂巳宋氏諸帝常在太廟從我求食可/别為吾致祠乃命豫章王妃庾氏四時祠於清溪故)¶
　(宅用家人禮司馬公曰昔屈到嗜芰屈建以為不可/以私欲干國之典况天子而以庻人之禮祭其父乎)¶
　(衛成公欲祀相寗武子猶非之况/降祀祖考於私室使庻婦尸之乎)集覽(鴨&KR0796;音却肉/羹無菜曰&KR0796;)¶
　(肉膾古外反細切曰膾菹羮菹臻魚反以米粒和酢/以漬菜也茗粣茗晚茶也粣音幘粽也炙魚炙音蔗)¶
　(猶燔也屈到嗜芰屈建以為不可以私欲干國之典/屈居勿反春秋楚武王子瑕食菜於屈因氏焉屈重)¶
　(屈蕩屈平並其後也屈蕩生屈到屈到生屈建世為/莫敖之官芰菱屬屈到素嗜此味國語屈到有疾召)¶
　(宗老屬之曰祭我必以芰及祥宗老將薦芰屈建不/可曰夫子不欲以私欲干國之典也記郊特牲曰敢)¶
　(用䙝味而貴多品衛成公欲祀相寗武子猶非之相/去聲夏后啟之孫居帝丘左傳僖三十一年衛遷于)¶
<pb:KR2o0020_WYG_040-22b>¶
　(帝丘成公夢康叔曰相奪予享公命祀相寗武子不/可曰鬼神非其族類不歆其祀尸之尸主也古者立)¶
　(尸以主神詩曰誰其尸/之箋云主設羮之事)正誤(尸之今按尸主/也謂主其祭也)¶
　　書法(書薦䙝味祀故/宅譏非古也)¶
　　發明(加薦䙝味降祀别室皆非禮也司/馬公論之當矣書之著其陋爾)¶
二月齊遣使如魏¶
　(散騎常侍裴昭明侍郎謝竣如魏弔欲以朝服行事/主客曰弔有常禮以朱衣入凶庭可乎昭明等曰受)¶
　(命本朝不敢輒易往還數四魏主命著作郎成淹與/之言昭明曰魏朝不聽使者朝服出何典禮淹曰羔)¶
　(裘𤣥冠不以弔此童稚所知也昭明曰齊高皇帝之/喪魏遣李彪來弔初不素服齊朝亦不以為疑何今)¶
<pb:KR2o0020_WYG_040-23a>¶
　(日而見逼耶淹曰齊不能行亮隂之禮踰月即吉彪/不得主人之命固不敢以素服往厠其間今皇帝仁)¶
　(孝居廬食粥豈得以此方彼乎昭明曰三王不同禮/孰能知其得失淹曰然則虞舜高宗非耶昭明竣相)¶
　(顧而笑曰非孝者無親何可當也乃對曰弔服唯主/人裁之然違本朝之命必獲罪返矣淹曰使彼有君)¶
　(子卿將命得宜且有厚賞若無君子卿出而光國得/罪何傷自當有良史書之乃以衣幍給之魏主嘉淹)¶
　(之敏遷侍郎/賜絹百匹)集覽(竣七/倫反)¶
三月魏主謁永固陵質實(一統志云永固陵在大同/府城北五十里方山之巔)¶
　(魏主謁陵踰月設薦於太和廟/始進蔬食追感哀哭終日不飯)¶
魏自正月不雨至于夏四月¶
<pb:KR2o0020_WYG_040-23b>¶
　(自正月不雨至于是月有司請祈百神帝曰成湯遭/旱以至誠致雨固不在曲禱山川今普天喪恃幽顯)¶
　(同哀何宜遽行祀事/唯當責躬以待天譴)¶
魏遣使如齊¶
　(魏遣員外散騎常侍李彪等聘于齊齊為置燕設樂/彪辭曰主上孝思罔極興墜正失朝臣雖除衰絰猶)¶
　(以素服從事是以使臣不敢承奏樂之賜從之彪凡/六奉使齊主甚重之將還親送至瑯邪城命羣臣賦)¶
　(詩以/寵之)¶
魏作明堂太廟○五月魏主更定律令親決疑獄¶
　(魏主更定律令於東明觀親決疑獄命李冲議定輕/重潤色辭㫖然後書之冲忠勤明斷加以慎宻為魏)¶
<pb:KR2o0020_WYG_040-24a>¶
　(主所委情義無間舊臣貴/戚莫不心服中外推之)¶
秋七月魏定廟祧之制¶
　(詔曰烈祖有創業之功世祖有開拓之德宜為祖宗/百世不遷平文之功少於昭武而廟號太祖道武之)¶
　(功高於平文而廟號烈祖於義未允今尊烈祖/為太祖以世祖顯祖為二祧餘皆以次而遷)¶
八月魏正祀典¶
　(先是魏常以正月吉日於朝廷設幕中置栢樹設五/帝座而祠之又有探䇿之祭魏主皆以為非禮罷之)¶
　(移道壇於桑乾之隂改曰崇虚寺詔曰國家饗祀諸/神凡一千二百餘處今欲減省務從簡約朝日夕月)¶
　(皆欲以二分之日於東西郊行禮然月有餘閏行無/常凖若一依分日或值月於東而行禮於西序情即)¶
<pb:KR2o0020_WYG_040-24b>¶
　(理不可施行昔秘書監薛謂等以為朝日以朔夕月/以朏卿等以為如何游明根等請如謂説從之魏舊)¶
　(制宗廟四時之祭皆用中節至是詔用孟月擇日而/祭舊制每歳祀天於西郊魏主與公卿從二十餘騎)¶
　(戎服遶壇謂之蹋壇明日戎服登壇/祀畢又遶壇謂之遶天至是亦罷之)集覽(探策之祭/晉裴楷𫝊)¶
　(武帝初登阼探䇿以卜世數案魏探䇿之祭即此朝/日夕月國語春朝朝日秋夕夕月栁宗元論云夕之)¶
　(名者朝拜之偶也漢武帝元鼎五年天子親郊見朝/日夕月羣書考索曰夫因郊社而祀之非正祀也春)¶
　(分朝之於東門之外秋分夕之於西門之外此祀之/正為常者也日言朝則於日出之朝朝之月言夕則)¶
　(於月出之夕夕之也以朔月一日始蘇曰朔以朏書/召誥曰丙午朏注朏芳尾反月出也三日明生之名)¶
九月魏主祥祭于廟冬十月謁永固陵十一月魏主禫¶
<pb:KR2o0020_WYG_040-25a>¶
祭遂祀圜丘明堂饗羣臣遷神主于新廟考異(提要無字/魏主二)¶
　(有司上言求卜祥者詔曰筮日求吉既乖敬事之志/又違永慕之心今直用晦日前一日夜宿于廟帥羣)¶
　(臣哭已易服縞冠革帯黒屨侍臣易服黑介幘白絹/單衣革帯烏履遂哭盡一夜明日易祭服縞冠素紕)¶
　(白布深衣繩履侍臣去幘易幍既祭出廟立哭久之/乃還十月謁永固陵毁瘠尤甚司空穆亮諫曰王者)¶
　(為天地所子為萬民父母未有子過哀而父母不戚/父母憂而子獨悦豫者也今和氣不應風旱為災願)¶
　(陛下襲輕服御常膳庻使天人交慶詔曰孝悌之至/無所不通今飄風旱氣皆誠慕未濃幽顯無感也所)¶
　(言過哀之咎諒為未𠂻十一月禫祭始服衮冕易黒/介幘素紗深衣拜陵而還冬至祀園丘遂祀明堂臨)¶
　(太華殿服通天冠絳紗袍以饗羣臣樂縣而不/作服衮冕辭太和廟帥百官奉神主遷于新廟)集覽¶
<pb:KR2o0020_WYG_040-25b>¶
　(卜祥日記喪大記曰期而小祥再期而大祥文公家/禮曰自喪至此不計閏凡十三月為小祥二十五月)¶
　(為大祥古者卜日而祭今小祥止用初忌日以從簡/易也大祥亦止用第二忌日祭黒介幘拜陵之服也)¶
　(白絹單衣單衣即中單也炙轂子曰古者燕朝之服/有中單漢高與項羽交戰汗透中單因改汗汗衫也)¶
　(又青紗單衣注見十年縞冠素紕記玉藻曰縞冠素/紕既祥之冠也淫縞素也紕緣邊也讀如埤益之埤)¶
　(已祥祭而服之猶未純吉也深衣古聖人之法服也/用十五升布鍛濯灰治而後為之其制詳見禮記深)¶
　(衣篇未𠂻𠂻竹仲反當也譚祭禫徒感反除服祭名/鄭𤣥曰澹澹然平安之意文公家禮曰大祥後中月)¶
　(而禫中間也與大祥間一月也/自喪至此不計閏凡二十七月)¶
　　發明(春秋之法書之詞詞之複其中必有大美惡/存焉哀姜預弑二君故於其入也書納幣書)¶
<pb:KR2o0020_WYG_040-26a>¶
　　(至齊書㑹榖書逆女書姜氏入書宗婦用幣於其/出也書孫于邾書薨于夷書齊人以歸書喪至自)¶
　　(齊書塟哀姜皆所以起臣子之心因事而求其義/者也魏馮氏䙝瀆宫闈親行大逆魏之諸臣俛首)¶
　　(事之魏主制於其手不能明其父之禍故綱目詳/而書之葢自魏太安二年書立馮氏為后天安元)¶
　　(年書太后稱制至承明元年書其弑逆遂復臨朝/自是政事一出於其手又至去秋書馮氏殂今春)¶
　　(書魏主始聽政既而三書謁永固陵一書祥祭一/書禫祭及遷神主之類魏朝母后之禮前此無是)¶
　　(也後此亦無是也非惟魏國雖歴代亦無之書之/詳詞之複所以深嗟魏人不能明鴆毒之禍機魏)¶
　　(主薄於其父而厚於其父之讎爾抑嘗因是考之/魏孝文以辛亥歳受位於其父時方五歳已有至)¶
　　(性遂至悲泣代親之感又五年而顯祖遇鴆于時/孝文固已十閲歳矣聰明岐嶷必非前日之比侍)¶
<pb:KR2o0020_WYG_040-26b>¶
　　(疾嘗藥之事既無所聞則是魏主所不知乃父晏/駕之由畧不能推究一二况今馮氏既殞烏可置)¶
　　(而不問而魏主則拳拳哀毁以致孝於祖后是固/綱目之所深貶者也或謂魏人前世不能盡禮至)¶
　　(孝文始能行之故特書于冊是又不然使綱目止/述行禮之事胡不附載于分注之下而特書於綱)¶
　　(目之上哉因一事則起一義使後人詳而考之然/後知其中有大美惡正所以扶三綱立人極為萬)¶
　　(世之戒也觀者其毋以常/事視之常詞讀之則得矣)¶
魏正官品考牧守○十二月高麗王璉卒¶
　(璉夀百餘歳魏主為之制素委貌布深/衣舉哀於東郊䇿諡曰康孫雲嗣立)集覽(委貌冠/名也制)¶
　(長七寸高四寸師古曰委曲有貌也/記郊特牲篇注或謂委貌為𤣥冠)¶
<pb:KR2o0020_WYG_040-27a>¶
魏主始迎春于東郊○魏置樂官¶
　(初魏世祖克統萬及姑臧獲雅樂器服工人其後樂/工浸盡音制多亡至是始命有司訪民間曉音律者)¶
　(議定雅樂當時無能知者然金石羽旄之飾稍壯/麗於往時矣乃詔置樂官命中書監高閭參定)集¶
　覽(雅樂器服堂上之樂有玉磬琴瑟堂下之樂有柷/敔鼗鼔晉鼔鎛鍾特鍾編鍾編磬笙竿塤籥簫箎)¶
　(篴管牘雅是謂雅樂之器今時俗寡得而聞唯琴琴/&KR1055;管形制僅存而笙與&KR1055;又流入胡部獨琴得用於)¶
　(於士君子焉/其服未詳也)¶
齊律書成¶
　(初晉張裴杜預共注律三十卷自泰始以來用之律/文簡約或一章之中兩家所處生殺頓異臨時斟酌)¶
<pb:KR2o0020_WYG_040-27b>¶
　(吏得為姦齊主留心法令詔獄官詳正舊注刪定郎/王植集定奏之詔公卿參議竟陵王子良總其事衆)¶
　(不能一者制㫖平決是歳書成廷尉孔稚珪以為律/文雖定茍用失其平則寃魂猶結古之名流多有法)¶
　(學今之士子莫肯為業縱有習者世議所輕將恐此/書永淪胥吏之手矣今若置律助教國子有欲讀者)¶
　(䇿試擢用庶幾士流勸/慕詔從之事竟不行)¶
魏以咸陽王禧為司州牧¶
　(魏冀州刺史咸陽王禧入朝州民三千人詣闕言禧/有惠政請世胙冀州詔曰利建雖古未必今宜經野)¶
　(由君理非下請乃/以禧為司州牧)集覽(利建雖古未必今宜利建謂/宜利建立諸侯也易屯卦利)¶
　(建侯伊川傳曰天下之屯豈獨力所能濟必須廣資/輔助故利建侯也胡氏曰不井田不封建而治天下)¶
<pb:KR2o0020_WYG_040-28a>¶
　(終茍道也先王善教良法豈有古今之間哉經野由/君理非下請謂經野之事由從而上於理臣下不得)¶
　(奏請也周禮惟王建國體國經野胡氏曰當下酌民/言之公而從違之今一無所問直以下不得請而拒)¶
　(之非/矣)¶
魏以宦者符承祖為悖義將軍封佞濁子¶
　(初魏太后寵任宦者符承祖官至侍中賜以不死之/詔太后殂承祖坐贓應死魏主原之削職禁錮除悖)¶
　(義將軍封佞濁子月餘卒承祖方用事親姻爭趨附/以求利其從母楊氏為姚氏婦獨否常謂承祖之母)¶
　(曰姊雖有一時之榮不若妹有無憂之樂與之衣服/多不受彊與之則曰我夫家世貧美衣服使人不安)¶
　(不得已或受而埋之與之奴婢則曰我家無食不能/飼也常著弊衣自執勞苦承祖遣車迎之不肯起彊)¶
<pb:KR2o0020_WYG_040-28b>¶
　(使人抱置車上則大哭曰爾欲殺我由是符氏内外/號為癡姨及承祖敗有司執其二姨至殿庭其一姨)¶
　(伏法魏主見姚氏/姨貧弊特赦之)¶
　　書法(承祖坐贓應死削爵禁錮則已矣加以惡稱/而將軍之而子之果何謂哉東都不義候之)¶
　　(繼也故從恒辭/而舊以譏之)¶
　　發明(悖義豈可為將軍佞濁豈可爵五等方之光/武封子宻為不義侯彼猶受其殺彭寵之降)¶
　　(固非一區區宦者之比若其有罪則誅之可也/何必立為如是之名哉書之于冊葢譏之也)¶
魏封李安祖等四人為侯考異(封字下/漏舅字)¶
　(李惠之誅也思皇后之昆弟皆死惠從弟鳳亦坐他/事死子安祖等四人逃匿遇赦乃出既而魏主訪舅)¶
<pb:KR2o0020_WYG_040-29a>¶
　(氏存者得安祖等皆封侯加將軍既而謂曰王者設/官以待賢才由外戚而舉者季世之法也卿等既無)¶
　(異能且可還家自今外戚無能者視此時人皆以為/魏主待馮氏太厚待李氏太薄高閭嘗以為言不聽)¶
(壬齊永明十年魏/申太和十六年)春魏主始祀明堂¶
　(魏主宗祀顯祖於明堂以配上帝遂登靈臺以/觀雲物降居青陽左个布政事自是毎朔行之)集覽¶
　(登靈臺以觀雲物物色也詩靈臺篇注天子有靈臺/者所以觀祲象察氣之妖祥也文王受命而立靈臺)¶
　(春秋傳曰公既視朔遂登觀臺以望而書雲物為備/故也青陽左个明堂四面旁室曰个左右為个以其)¶
　(介於太廟左右也記月令孟春天子居青陽左个仲/春居青陽太廟季春居青陽右个注皆所以順時氣)¶
　(也青陽左个在/太寢東堂北偏)¶
<pb:KR2o0020_WYG_040-29b>¶
魏定行次為水德¶
　(魏主命羣臣議行次高閭議以為帝王莫不以中原/為正統不以世數為與奪善惡為是非晉承魏為金)¶
　(趙承晉為水燕承趙為木秦承燕為火秦之既亡魏/乃稱制且魏得姓出於軒轅臣愚以為宜為土德李)¶
　(元等以為神元與晉武往來通好至于和穆志輔晉/室是則司馬祚終而拓䟦受命昔秦併天下漢猶比)¶
　(之共工卒繼周為火德况劉石苻氏地褊世促豈可/捨晉而為土耶穆亮等皆附其議乃詔為水德祖申)¶
　(臘/辰)集覽(劉石苻晉時劉元海據離石國號漢石勒據/襄國國號後趙苻堅據長安國號秦祖申臘)¶
　(辰王者各以其行盛日為祖墓日為臘魏水德王水/生於申墓在辰故以申祖辰臘又祖臘注見新莽始)¶
　(建國/三年)¶
<pb:KR2o0020_WYG_040-30a>¶
　　書法(五德之運秦始倡行之綱目嘗一書矣於/是始復書魏皆水德也舍是無書者矣)¶
　　發明(魏主興文治以變其俗固可嘉尚至於必定/五德之運則亦過矣書非美之亦譏之耳)¶
魏罷租課○魏詔疎屬異姓王公遞降一等¶
　(魏宗室及功臣子孫封王者衆詔自非烈祖之胄餘/王皆降為公公降為侯而品如舊唯上黨王長孫觀)¶
　(以其祖有大功特不降丹陽/王劉昶封齊郡公號宋王)¶
魏主初朝日于東郊¶
　(自是朝日夕/月皆親之)¶
魏修堯舜禹周公孔子之祀考異(提要禹下/有及字)¶
<pb:KR2o0020_WYG_040-30b>¶
　(祀堯於平陽舜於廣寗禹於安邑周公於洛陽皆令/牧守執事其宣尼之廟祀於中書省改諡曰文聖尼)¶
　(父親行/拜祭)質實(一統志云廣寗漢之縣名屬上谷郡晉/改屬廣寗郡後魏郡廢北齊置北燕郡)¶
　(隋廢郡以其地屬涿郡唐初改媯州遼改儒州金廢/州以縣屬德興府元屬奉聖州後陞龍慶州  本朝)¶
　(因之直/𨽻京師)¶
夏四月魏班新律○齊大司馬太傅豫章王嶷卒考異¶
(提要無大司/馬太傅五字)¶
　(嶷性仁謹廉儉不爭財賄齋庫失火燒荆州還資評/直三千餘萬杖主局數十而已疾篤遺令諸子曰才)¶
　(有優劣位有通塞運有貧富此自然之理無足以相/陵侮也及卒第庫無見錢敕月給錢百萬諡曰文獻)¶
<pb:KR2o0020_WYG_040-31a>¶
　　書法(宗臣具官卒自齊王攸後無聞焉晉/武帝太康四年於是復見賢嶷也)¶
齊以竟陵王子良為揚州刺史○秋七月吐谷渾遣子¶
入朝于魏¶
　(初魏主召吐谷渾王伏連籌入朝不至而脩洮陽泥/和二戍置兵焉魏遣兵伐之㧞二戍及馮后之喪使)¶
　(人告哀伏連籌拜命又不恭羣臣請討之魏主不許/又請還其貢物魏主曰貢物乃人臣之禮今而不受)¶
　(是棄絶之彼雖欲自新其路無由矣因命歸洮陽泥/和之俘於是吐谷渾遣其世子賀虜頭入朝于魏)¶
　集覽(吐谷渾注見晉/武帝建武元年)質實(一統志云洮陽古地名秦/漢以來為諸戎之地晉魏)¶
　(時為吐谷渾所據後周置洮陽郡尋立洮州隋初郡/廢大業初州廢置臨洮郡唐復為洮州治美相貞觀)¶
<pb:KR2o0020_WYG_040-31b>¶
　(中徙治臨潭開元中改臨州後復舊又改臨洮郡唐/末陷于吐蕃號臨洮城宋復舊仍置洮州仍仍舊元)¶
　(𨽻吐蕃等處宣慰司都元帥府至本朝/置洮州衛軍民指揮使司𨽻陜西都司)¶
魏遣使如齊¶
　(魏散騎常侍宋弁聘于齊及還魏主問江南何如弁/曰蕭氏父子無大功于天下既以逆取不能順守政)¶
　(令苛碎賦役繁重朝無股肱之臣野有愁怨/之民其得沒身幸矣非貽厥孫謀之道也)¶
八月魏敗柔然于大磧柔然殺伏名敦可汗考異(提要/作柔)¶
(然殺其可/汗伏名敦)○魏主養老于明堂¶
　(魏司徒尉元大鴻臚卿游明根累表請老魏主引見/賜元𤣥冠素衣明根委貌青紗單衣而遣之至是親)¶
<pb:KR2o0020_WYG_040-32a>¶
　(養老於明堂以元為三老明根為五更帝再拜三老/親袒割牲執爵而饋肅拜五更且乞言焉元明根勸)¶
　(以孝友化民又養國老庻老於卿/階下禄三老以上公五更以元)集覽(𤣥冠記玉藻篇/𤣥冠委貌也青)¶
　(紗單衣單與襌通晉丹前漢江充衣紗縠襌衣顔師/古曰襌衣若今之服服中單後公孫述為馬援製都)¶
　(布單衣又白絹單衣注見去年肅拜詩話云直身肅/容而㣲下手且乞言猶記内則篇曰有乞言注有讀)¶
　(曰又又從而求善言也國老庻老記王制篇疏云國/老卿大夫士之老者庻老庻人在官之老者唐禮樂)¶
　(志所司奏五品以上致仕者為/國老六品以下致仕者為庻老)¶
九月魏主謁永固陵¶
　(魏主以太后再朞哭於永固陵/左終日不輟聲凡二日不食)¶
<pb:KR2o0020_WYG_040-32b>¶
冬齊遣使如魏¶
　(魏主甚重齊人親與談論顧謂羣臣曰江南多好臣/侍臣李元凱對曰江南多好臣歳一易主江北無好)¶
　(臣百年一易/主魏主甚慙)¶
齊詔太子家令沈約撰宋書¶
　(約撰宋書疑立袁粲傳齊主曰袁粲自是宋室忠臣/約又多載宋世祖太宗諸鄙瀆事上曰孝武事迹不)¶
　(容頓爾我昔經事明帝卿可/思諱惡之義於是多所刪除)集覽(諱惡之義公羊傳/隠十年春秋録内)¶
　(而畧外於外大惡書小惡不書内内大惡諱小惡書/僖十七年滅項孰滅之齊滅之曷為不言齊㓕之為)¶
　(桓公諱也春秋為賢者諱此滅人之國何賢爾君子/之惡惡也疾始善善也樂終桓公嘗有繼絶存亡之)¶
<pb:KR2o0020_WYG_040-33a>¶
　(功故君子/為之諱也)¶
魏南陽公鄭羲卒¶
　(羲嘗為西兖州刺史在州貪鄙及卒尚書奏謚/曰宣詔以羲雖有文業而治闕廉清可諡文靈)¶
(癸齊永明十一年/酉魏太和十七年)春正月齊以陳顯達為江州刺史崔¶
慧景為豫州刺史¶
　(顯達自以門寒位重毎遷官常有愧懼之色戒其子/勿以富貴陵人而諸子多事豪侈顯達曰麈尾蠅拂)¶
　(是王謝家物汝不須捉此取而燒之○初齊主造露/車三千乘欲歩道取彭城魏人知之而劉昶亦數訴)¶
　(於魏主乞處邊戍招集遺民以雪私恥魏主乃於/淮泗間大積馬芻齊主聞之以慧景為豫州刺史)集¶
<pb:KR2o0020_WYG_040-33b>¶
　覽(麈尾蠅拂是王謝家物麈似鹿而大尾可為拂而/揮蝇陸佃曰於文主鹿為麈羣相隨之皆視鹿尾)¶
　(所轉而行古之談者揮焉良為是也東晉王導王衍物/謝尚謝安諸人嘗捉玉柄麈尾而談故曰是王謝家)¶
齊太子長懋卒¶
　(齊主晚年好遊宴尚書曹事分送太子省之由是威/加内外太子性奢靡治堂殿園囿過於上宫而莫敢)¶
　(以聞者及卒齊主乃見其服玩大怒敕皆毁除太子/惡西昌侯鸞嘗曰我殊不喜此人不解其故當由其)¶
　(福薄故也及鸞得政/太子子孫無遺焉)¶
二月魏主始耕籍田○齊雍州刺史王奐有罪伏誅¶
　(奐惡寧蠻長史劉興祖誣其搆扇山蠻殺之齊主大/怒遣中書舍人吕文顯曹道剛收奐敕鎮西司馬曹)¶
<pb:KR2o0020_WYG_040-34a>¶
　(虎㑹之奐子彪素凶服奐不能制輒發州兵閉門拒/守奐門生鄭羽叩頭啟奐乞迎臺使奐曰我不作賊)¶
　(欲先遣啟自申正恐曹吕軰小人相陵藉故且閉門/自守耳彪遂出與虎戰兵敗走歸司馬黄瑶起寧蠻)¶
　(長史裴叔業起兵攻奐斬之執彪及/弟爽弼并誅之彪弟肅獨得脱犇魏)¶
夏四月齊主立其孫昭業為太孫考異(主其二字羡據/提要立太子皆)¶
(有主其字定本/綱目並削去)¶
　(東宫文武悉起/為太孫官屬)¶
　　書法(終綱目書立太孫三晉臧唐重照/皆不終者也惟照業立一年而已)¶
五月魏主親録囚徒¶
<pb:KR2o0020_WYG_040-34b>¶
　(魏主謂司空穆亮曰自今朝廷政事日中以前/卿等自先論議日中以後朕與卿等共決之)¶
　　書法(前書親決疑獄於是復書親/録囚徒魏主可謂能恤刑矣)¶
秋七月魏主立其子恂為太子考異(主其二字羡據提/要立太子皆有主)¶
(其字定本綱/目並削去)¶
　　書法(子恂生嘗書矣立為太子則斥書魏主何恂/於是生十一年性不好學立之三載至欲違)¶
　　(父逃叛據據恒朔其惡如是所由來者漸矣綱目/立書主主殺書魏主咎不詳也終綱目立太子斥)¶
　　(書主者四詳宋/丙申年皆譏也)¶
魏詔大舉伐齊考異(魏上漏/圏子)¶
<pb:KR2o0020_WYG_040-35a>¶
　(魏主以平城地寒六月雨雪風沙常起將遷都洛陽/恐羣臣不從乃議大舉伐齊欲以脅衆命太常卿土)¶
　(諶筮之遇革魏主曰湯武革命順乎天而應乎人吉孰/大焉任城王澄曰陛下奕葉重光帝有中上今出師)¶
　(而得革命之象未為全吉也魏主厲聲曰社稷我之/社稷任城欲沮衆耶澄曰社稷雖為陛下之有臣為)¶
　(社稷之臣安可知危而不言耶魏主還宫召澄屏人/謂曰平城用武之地非可文治移風易俗其道誠難)¶
　(朕欲因此遷宅中原卿以為何如澄曰陛下欲卜宅/中土以經畧四海此周漢之所以興隆也魏主曰北)¶
　(人習常戀故必將驚擾奈何澄曰非常之事故非常/人之所及陛下斷自聖心彼亦何所能為魏主曰任)¶
　(城吾之子房也於是戒嚴齊王聞之/亦發揚徐民丁廣設召募以備之)¶
　　書法(前書侵齊矣此復書伐何魏詔云耳非/事實也綱日因而録之以著其譎焉)¶
<pb:KR2o0020_WYG_040-35b>¶
　　書明(昔盤庚遷都其民傲上從康相與咨嗟胥怨/盤庚方且登進厥民咸造勿䙝在王庭敷其)¶
　　(心腹腎腸播告之餘不匿厥指諄諄然告之諭之/若家人父子之相唯諾遂至不變一法不戮一民)¶
　　(莫不心悦誠服以從其上然後奠厥攸居迄成中/興之業葢服民以勢不若服民以理故也今魏主)¶
　　(谷欲遷都不廣謀於衆乃率然决意行之故綱目/書詔大舉伐齊而分注載其欲以脅衆之語於下)¶
　　(夫遷都大事自當詢謀僉同烏可但脅之以威此/魏氏遷洛之後所以屢形八叛人心不服不再傳)¶
　　(而遂微者也嗚呼觀綱目所載拓䟦遷都之事而/參之盤庚三篇之訓然後知古先哲王舉大事決)¶
　　(大疑其廣謀從衆不彊民以/勢者豈後世所能及哉噫)¶
齊主賾殂太孫昭業立以竟陵王子良為太傅蕭鸞為¶
<pb:KR2o0020_WYG_040-36a>¶
尚書令¶
　(中書郎王融自恃人地三十内望為公輔嘗夜直省/中撫案歎曰為爾寂寂鄧禹笑人行逢朱雀桁開喧)¶
　(湫不得進槌車壁歎曰車前無八騶何得稱丈夫竞/陵王子良愛其文學特親厚之融見齊主有北伐之)¶
　(志數上書奬勸因大習騎射及聞有魏師子良於東/府募兵㧞融寧朔將軍使典其事融傾意招納得江)¶
　(西傖楚數百人㑹齊主不豫詔子良甲仗入侍太孫/間日參承齊主亟亟蹔絶太孫未入融欲矯詔立子)¶
　(良詔草已立㑹太孫來融戎服絳衫於中書省閣口/斷其仗不得進頃之齊主復蘇問太孫所在召入以)¶
　(朝事委僕射西昌侯鸞而殂融以子良兵禁諸門鸞/聞之馳至雲龍門不得進鸞曰有敕召我排之而入)¶
　(奉太孫登殿命左右扶出子良融知不遂釋服還省/歎曰公誤我矣世祖留心政事務總大體嚴明有斷)¶
<pb:KR2o0020_WYG_040-36b>¶
　(郡縣久於其職長吏犯法封刃行誅故永明之世百/姓豐樂賊盜屏息然頗好遊宴華靡之事常言恨之)¶
　(未能頓遣鸞性儉素居官名嚴能世祖重之遺詔子/良輔政鸞知尚書事子良素仁厚不樂世務乃更推)¶
　(鸞齊主昭業少養於子良妃袁氏慈愛甚著及王融/有謀遂深忌之以子良居中書省使郎將潘敞領仗)¶
　(屯太極西階以防之既成服諸王皆出子良乞停至/山陵不許稱遺詔以鸞為尚書令子良為太傅蠲逋)¶
　(調省御府池田邸治減關市征稅先是蠲原之詔/多無事實督責如故及是恩信兩行衆皆悦之)集¶
　覽(鄧禹笑人鄧禹佐光武中興封梁侯時年二十有/四今王融自歎年將三十不能如鄧禹故云然朱)¶
　(雀桁開謂時暫撤開之以通舟過也朱雀桁注見晉/明帝太寧二年喧湫不得進史炤釋文曰湫本作啾)¶
　(音即由反謂喧譁啾唧也愚謂史注未允案啾唧乃/小兒聲安能阻人之行兼諸本俱是此湫字當音子)¶
<pb:KR2o0020_WYG_040-37a>¶
　(了反訓隘也謂因桁開而行人壅塞以致語聲喧囂/道路湫隘不可前進也左傳昭三年齊景公欲更晏)¶
　(子之宅曰子之宅近市湫隘不可以居注湫子小反/又在酒反八騶騶廐御也左傳使訓羣騶知禮注騶)¶
　(哄喝聲板融板注見漢靈帝建寧元年逋調逋欠也/調賦税也顔師古曰欠負官物亡匿不還者皆謂之)¶
　(逋/)¶
　　書法(於是稱遺詔蠲租調減關市數事不書何削/之也曷為削之昭業不欲子良輔政矯稱遺)¶
　　(詔以為太𫝊因復假此求信/於人以是為非情也故削之)¶
魏山陽公尉元卒¶
　(諡曰/景桓)¶
<pb:KR2o0020_WYG_040-37b>¶
魏主發平城¶
　(魏主發平城南伐歩騎三十餘萬使太尉丕與廣陵/王羽留守羽曰太尉宜專節度臣止可為副魏主曰)¶
　(老者之智少者/之決汝無辭也)¶
齊中書郎王融有罪伏誅¶
　(齊主昭業性辯慧美容止而矯情飾詐隂懐鄙慝與/左右羣小共衣食同卧起始從竟陵王子良在西州)¶
　(文惠太子毎禁節之昭業宻就富人求錢夜開後閤/淫宴諸營暑師史仁伹侍書胡大翼相謂曰若言之)¶
　(二宫則其事未易若為異人所毆及犬物所傷豈直/罪止一身亦當盡室及禍相繼自殺二宫不知也所)¶
　(愛左右皆逆加官爵疏於黄紙使囊盛帯之許南面/之日依此施行侍疾居喪憂容毁毁裁還私室即歡)¶
<pb:KR2o0020_WYG_040-38a>¶
　(笑酣飲常令女巫禱祀速求天位世祖有疾與何妃/書作一大喜字而三十六小喜字繞之世祖不知以)¶
　(為必能負荷大業臨終執其手曰若憶翁當好作遂/殂大斂始畢悉呼世祖諸伎備奏諸樂即位十餘日)¶
　(即收王融下廷尉融求援子良子良憂懼不敢救遂/賜死時年二十七初融欲與東海徐勉相識勉謂人)¶
　(曰王君名高望促難可輕&KR1491;衣裾太學生魏凖為融/所賞常勸融立子良太學生虞羲丘國賔竊相謂曰)¶
　(竟陵才弱王中書無斷敗在眼中矣及融誅召凖詰/問惶懼而死舉體皆青時人以為膽破而勉由是知)¶
　(名/)集覽(營署句絶軍壘曰營官舍曰署難可輕/&KR1491;衣裾史炤釋文曰&KR1491;毗祭反帛也)正誤¶
　(難可輕&KR1491;衣裾按韻書&KR1491;敗衣也此&KR1491;字從衣當與/敝通言不可輕壊其身也以衣裾言者謂曵而從之)¶
　(也&KR1491;雖或與幣通謂/為輕帛衣裾無義)¶
<pb:KR2o0020_WYG_040-38b>¶
九月魏主追尊其父為文皇帝¶
　(廟號/世祖)¶
魏主至洛陽罷兵¶
　(魏主至肆州見道路民有跛眇者停駕慰勞給衣食/終身大司馬安定王休執軍士為盜者將斬之魏主)¶
　(遇欲赦之休曰陛下親御六師將逺清江表今始行/至此而小人已為攘盜不斬之何以禁姦帝曰誠如)¶
　(卿言然王者時有非常之澤可特赦之既而謂司馬/馮誕曰大司馬執法嚴諸君不可不慎於軍中肅然)¶
　(司馬公曰人主之於其國譬如一身視逺如視邇在/境如在庭舉賢才以任百官修政事以利百姓則封)¶
　(域之内無不得其所矣是以先王黈纊塞耳前旒蔽/明欲其廢耳目之近用推聰明於四逺也彼廢疾者)¶
<pb:KR2o0020_WYG_040-39a>¶
　(宜養當命有司均之境内今獨免於所遇則所遺者/多矣况赦罪人以撓有司之法尤非人君之體也惜)¶
　(哉孝文魏之賢君而猶有是乎○至并州刺史王襲/治有聲迹魏主嘉之襲教民多立銘道側虚稱其美)¶
　(魏主怒降襲號二等九月至洛陽詣故太學觀石經/霖雨不止詔諸軍前發魏主戎服執鞭乗馬而出羣)¶
　(臣稽顙於馬前曰今者之舉天下所不願臣不知陛/下獨行何之臣等敢以死請魏主大怒曰吾方經營)¶
　(天下期於混壹而卿等屢疑大計斧鉞有常卿勿復/言䇿馬將出於是安定王休等並慇勤泣諌魏主乃)¶
　(諭羣臣曰今者興發不小動而無成何以示後茍不/南當遷都於此王公以為何如欲遷者左不欲者右)¶
　(安定王等等相帥如右南安王楨進曰成大功者不/謀於衆今陛下茍輟南伐之謀遷都洛邑此臣等之)¶
　(願蒼生之幸也羣臣皆呼萬歳時舊人雖不願内徙/而憚於南伐無敢言者遂定遷都之計李冲曰願陛)¶
<pb:KR2o0020_WYG_040-39b>¶
　(下暫還代都俟經營畢功然後臨之魏主曰朕將廵/省州郡至鄴小停春首即還未宜歸北乃遣任城王)¶
　(澄還平城諭留司百官曰此真所謂革/矣王其勉之又使將軍單于烈鎮平城)集覽(黈纊塞/耳黈他)¶
　(口反黄色也纊新綿也以黄綿為九用組垂之於冕/當兩耳旁古者黈纊充耳所以塞聰示不外聽也前)¶
　(旒蔽明旒垂玉也陸佃云王五冕旒皆十二不如是/不為蔽明其諸臣之旒數雖不同然垂皆過目此真)¶
　(所謂革初魏主將遷都命王/諶筮之遇革卦今故云然)¶
　　書法(前書大舉伐齊此書至洛陽罷兵因而録/之所以著譎也古之遷都不若是之欺矣)¶
魏關中亂討平之¶
　(北地民支酉聚衆數千起安於長安北遣使告齊梁/州刺史隂智伯智伯遣兵數千應之秦雍七州民皆)¶
<pb:KR2o0020_WYG_040-40a>¶
　(響震衆至十萬各守堡壁以待齊救魏河南王幹及/穆亮與戰皆不利酉等進向長安盧淵薛𦙍等拒擊)¶
　(大破之降者數萬淵唯誅/首惡餘悉不問獲酉斬之)¶
冬十月魏營洛都¶
　(魏主徴穆亮使與尚書李冲將作大匠董爾經營洛/都設壇於滑臺城東以告行廟任城王澄至平城衆)¶
　(始聞遷都莫不驚駭澄援引古今徐以曉之衆/乃開伏澄還報魏主喜曰向非任城事不成矣)¶
魏以王肅為輔國將軍¶
　(王肅見魏主於鄴陳伐齊之䇿魏主與之言不覺促/席移晷自是器遇日隆人莫能間或屏左右語至夜)¶
　(分自謂相得之晚時魏主方議興禮/樂變華風凡威儀文物皆肅所定)¶
<pb:KR2o0020_WYG_040-40b>¶
齊益州刺史劉悛坐贓禁錮¶
　(初悛罷廣司二州傾貲以獻世祖家無留儲任益州/作金浴盆餘物稱是及齊主即位以悛所獻減少怒)¶
　(欲殺之西昌侯鸞救/之得免猶禁錮終身)集覽(禁錮禁止錮塞其仕進/之路而不得叙用也)¶
　　書法(悛以進奉减少獲罪書坐贓何追罪悛也上/供有常數而悛刺三州皆傾貲以媚世祖及)¶
　　(是不繼嗣主怒之綱目書曰坐贓所/以為剥下奉上之戒也其㫖深矣)¶
(甲齊主昭業隆昌元昭文延興元高宗/戍明帝鸞建武元魏太和十八年年)春正月齊以隨¶
王子隆為撫軍將軍¶
　(西昌侯鸞將謀廢立引蕭衍與同謀荆州刺史隨王/子隆性温和有文才鸞欲徴之恐其不從衍曰隨王)¶
<pb:KR2o0020_WYG_040-41a>¶
　(雖有美名其實庸劣既無智謀之士爪牙唯仗司馬/垣歴生武陵太守卞白龍耳二人唯利是從若㗖以)¶
　(顯職無有不來隨王止須折簡耳鸞從之徴二人並/至續召子隆為撫軍將軍豫州刺史崔慧景高武舊)¶
　(將鸞疑之以衍為寧朔將軍戍夀/陽慧景懼白服出迎衍撫安之)¶
魏主南廵祭比干墓質實(一統志云比干墓在衛輝府/城北一十里即武王所封者)¶
(有石題曰殷太師比干之墓後魏/孝文帝南廵親幸弔祭刻文墓上)¶
　(魏主過比干墓祭以太牢自/為文曰嗚呼介上胡不我臣)¶
　　書法(書嘉魏也綱目書祭臣六未有祭往世之賢/者比干墓書祭一書封一皆予之也貞觀十)¶
　　　　(九/年)¶
<pb:KR2o0020_WYG_040-41b>¶
齊蕭鸞殺直閤將軍周奉叔¶
　(齊主昭業寵幸中書舍人綦母珍之朱隆之直閤將/軍曹道剛周奉叔宦者徐龍駒等有司相語曰寧拒)¶
　(至尊勅不可違舍人命龍駒常居舍章殿南面書勑/左右侍直與齊主不異齊主自山陵之後即與左右)¶
　(㣲服遊走市里擲塗賭跳作諸鄙戲世祖聚錢及金/帛不可勝紀未朞歳用垂盡西昌侯鸞數諌不從心)¶
　(忌鸞欲除之以衛尉蕭諶征南諮議蕭坦之皆祖父/舊人甚親信之何后亦淫佚與左右楊珉通齊主恣)¶
　(之齋閤夜開無復分别鸞遣坦之入奏誅珉何后流/涕救之坦之固請齊主不得已而許之鸞又啟誅徐)¶
　(龍駒齊主亦不能違而心忌鸞益甚諶坦之見齊主/狂縱日甚恐禍及己乃更勸鸞廢立隂為耳目齊主)¶
　(不之覺也周奉叔恃勇挾勢陵轢公卿鸞忌之使二/人説齊主出奉叔為外援以為青州刺史將之鎮稱)¶
<pb:KR2o0020_WYG_040-42a>¶
　(敕召入毆殺之齊主為南郡王時杜文謙為侍讀至/是常說綦母珍之曰天下事可知不早為計吾徒無)¶
　(類矣珍之曰計將安出文謙曰先帝舊人多見擯斥/召而使之誰不慷慨若宻報奉叔使殺蕭諶則宫内)¶
　(之兵皆為我用勒兵入尚書斬蕭令兩都伯/力耳珍之不能用及鸞殺奉叔并收殺之)集覽(綦/毋)¶
　(複姓綦渠之反毋音無都伯猶漢都侯也漢左/右都侯各一人主劔㦸士及天子有所收考)¶
魏以韓顯宗為中書侍郎¶
　(顯宗上書曰竊聞輿駕今夏不廵三齊當幸中山蠶/麥方急何以堪命願早還北京以省諸州供張之苦)¶
　(洛陽宫殿故基皆魏明帝所造前世已譏其奢宜加/裁損北都富室競以第舍相尚宜加遷徙為之制度)¶
　(端廣衢路通利溝渠陛下還洛陽輕將從騎王者於/闈闥之内猶施警蹕况渉履山河而不加三思乎至)¶
<pb:KR2o0020_WYG_040-42b>¶
　(於景昃而食夜分而寢又非所以嗇神養性保無疆/之祚也伏願陛下垂拱司契而天下治矣魏主頗納)¶
　(之顯宗麒麟之子也顯宗又言州郡貢察&KR1131;有秀孝/之名而無其實朝廷但檢其門望不復彈坐如此則)¶
　(可令别貢門望何假冒秀孝之名哉夫門望者乃其/父祖之遺烈何益於時益於時者賢才而已茍有其)¶
　(才雖屠釣奴虜聖主不恥以為臣茍非其才雖三后/之𦙍墜於皁𨽻矣議者或云世無竒才不若取以門)¶
　(望此亦失矣豈可以世無周召遂廢宰相耶但當較/其寸長銖重者先叙之則賢才無遺矣人刑罰之要)¶
　(在於明當不在於重今内外之官欲邀當時之名爭/以深酷為無私迭相敦厲遂成風俗陛下居九重之)¶
　(内視人如赤子百司分萬務之任遇下如仇讎是則/堯舜止一人而桀紂以千百和氣不至葢由於此又)¶
　(昔周公洛邑猶存宗周漢遷東都京兆置尹春秋之/義邑有宗廟曰都况代京陵廟所託王業所基而可)¶
<pb:KR2o0020_WYG_040-43a>¶
　(同之郡國乎謂宜建畿置尹一如故事古者四民異/居欲其業專志定也太祖創基日不暇給然猶分别)¶
　(士庻不令雜居工伎屠沽各有攸處但不設科禁久/而混殽今聞洛邑居民之制專以官位相從不分族)¶
　(類夫官位無常朝榮夕悴則是衣冠皁𨽻不日同處/矣借使一里之内或習歌舞或講詩書縱羣兒隨其)¶
　(所之則必不棄歌舞而從詩書矣故使工伎之家習/士人風禮百年難成士人之子效工伎容態一朝而)¶
　(就此乃風俗之原不可不察况今遷徙之初皆是公/地分别工伎在於一言有何可疑而闕盛美又南人)¶
　(昔有淮北僑置郡縣仍而不改名實難辨宜皆釐革/小者幷合大者分置君人者以天下為家不可有所)¶
　(私比來頒賚動以千計若分以賜鰥寡孤獨所濟實/多今直以與親近之臣殆非周急不繼富之謂也魏)¶
　(主善/之)集覽(景昃而食景日光也昃日西也書無逸篇/自朝至于日中昃不遑暇食用思慮政事)¶
<pb:KR2o0020_WYG_040-43b>¶
　(也垂拱垂衣拱手無為而天下治記玉藻篇疏云垂/拱沓手也身俯手杳下垂也司契老子和太怨章聖)¶
　(人執左契而不責於人有徳司契無徳司徹林希逸/云左契如今之合同文字一人得左一人得右有德)¶
　(者則司主此契而無求索之心三后之𦙍墜於皁𨽻皁/𨽻卑賤人也左傳昭三十二年三后之姓於今為庻)¶
　(是也周居洛邑猶存宗周宗周鎬京也鎬京有先周/之宗社故曰宗周周之初武王居鎬成王始營洛邑)¶
　(後犬戎攻宗周殺幽王平王/東遷洛邑而猶不廢宗周)¶
三月魏主還平城¶
　(魏主至平城使羣臣更諭遷都利害燕州刺史穆羆/曰今四方未定未宜遷都且征伐無馬將何以克魏)¶
　(主曰廐牧在代何患無馬尚書于果曰先帝以來久/居於此一旦南遷衆情不樂平陽公丕曰遷都大事)¶
<pb:KR2o0020_WYG_040-44a>¶
　(當訊之卜筮魏主曰昔周召聖賢乃能卜宅今無其/人卜之何益且卜以決疑不疑何卜黄帝卜而龜焦)¶
　(天老曰吉黄帝從之然則至人之知未然審於龜矣/王者以四海為家或南或北何常之有朕之逺祖世)¶
　(居北荒平文始都東木根山昭成更營盛樂道武遷/平城朕幸屬勝殘之運何為獨不得遷乎羣臣乃不)¶
　(敢/言)¶
夏四月魏罷西郊祭天¶
　　書法(祭天南郊古也魏世用西至有蹋壇遶天之/稱不經甚矣辛未雖正祀典西郊自若也及)¶
　　(是罷之/故書)¶
○竟陵王子良以憂卒考異(提要竟上有齊字良下無/以憂二字按無統事冠以)¶
<pb:KR2o0020_WYG_040-44b>¶
(國當加/齊字)¶
　(司馬公曰王融乗危徼幸謀易嗣君故以子良之賢/王素守忠慎而不免憂死其所以然由融速求富貴)¶
　(而已輕躁之/士烏可近哉)¶
　　書法(竟上缺/齊字)¶
五月朔日食○魏遣使如齊¶
　(魏遣散騎常侍王清石聘於齊清石世仕江南魏主/謂曰卿勿以南人自嫌彼有知識欲見則見欲言則)¶
　(言凡使人以和為貴勿迭相矜/夸見於辭色失將命之體也)¶
秋七月魏以宋王劉昶都督吳越楚諸軍事鎮彭城¶
<pb:KR2o0020_WYG_040-45a>¶
　(魏以宋王劉昶為大將軍鎮彭城以王肅/為府長史昶不能撫接義故卒無成功)¶
魏安定王休卒¶
　(自卒至殯魏主三臨其第葬/日送之出郊乃慟哭而返)¶
齊蕭鸞弑其君昭業而立新安王昭文自為驃騎大將¶
軍録尚書事封宣城公考異(提要漏/封字)¶
　(鸞既誅徐龍駒周奉叔而尼媪外入者頗傳異語中/書令何𦙍以后之從叔為齊主昭業所親使直殿省)¶
　(與謀誅鸞𦙍不敢當依違諌説齊主意復止乃謀出/鸞於西州中勅用事不復關咨於鸞是時蕭諶蕭坦)¶
　(之握兵權僕射王晏總尚書事鸞以廢立之謀告晏/及丹陽尹徐孝嗣皆從之驃騎録事樂豫謂孝嗣曰)¶
<pb:KR2o0020_WYG_040-45b>¶
　(外傳籍籍似有伊周之事君䝉武帝殊常之恩荷託/付之重恐不得同人此舉人笑禇公至令齒冷孝嗣)¶
　(不能從直閤將軍曹道剛疑外間有異宻有處分謀/未能發鸞慮事變以告坦之坦之馳謂諶曰廢天子)¶
　(古來大事聞道剛等轉已猜疑衛尉明日若不就事/無所復及弟有百歳母豈能坐聽禍敗正應作餘計)¶
　(耳諶惶懼從之鸞使諶先入遇道剛及朱隆之皆殺/之鸞引兵入雲龍門齊主聞變猶為手勅呼蕭諶俄)¶
　(而諶引兵入閤齊主㧞劍自刺不入輿接而出行至/西弄弑之輿屍出殯徐龍駒宅塟以王禮諸嬖幸皆)¶
　(伏誅以太后令追廢昭業為欝林王迎立新安王昭/文吏部尚書謝瀹方與客棊聞變竟局還卧竟不問)¶
　(外事大匠虞悰竊歎曰王徐遂縛袴廢天子天下豈/有此理耶朝臣被召入宫國子祭酒江斆至雲龍門)¶
　(託藥發吐車中而去鸞欲引中散大夫孫謙為腹心/使兼衛尉給甲伏百人謙不欲與之同輒散甲士鸞)¶
<pb:KR2o0020_WYG_040-46a>¶
　(亦不之罪也新安王即位年十五以西昌侯鸞為/驃騎大將軍録尚書事揚州刺史封宣城郡公)集¶
　覽(人笑褚公褚淵袁粲蕭道成俱事宋順帝道成廢/順帝故粲欲誅道成而謀之淵淵乃以告道成道)¶
　(成遂殺粲故民為之謡曰寧為袁粲死不/作褚淵生縛袴戎服也正義曰急裝也)正誤(西弄/今按)¶
　(丁度集韻弄厦也亦作㢅今人謂小巷/及過道屋為弄疑即江左相傳之語也)¶
　　發明(昭業繼統大政悉出於鸞雖云狂暴然未嘗殺/害朝臣如宋子業之比鸞有異志幸其昏庸)¶
　　(而斃之是時鸞茍自取則亦已矣又立昭文而輔/之然後盡殺高武子孫而自立遂至再行弑逆其)¶
　　(惡愈肆其祚愈促綱目詳而/書之亦足見世道之愈降矣)¶
齊以始安王遥光為南郡太守¶
<pb:KR2o0020_WYG_040-46b>¶
　(遥光鸞兄子也鸞有異志遥光賛成之鸞/欲樹置親黨故用為南郡守而不之官)¶
九月魏主考績黜陟百官¶
　(初魏主詔三載考績即行黜陟各令當曹考其優劣/為三等其上下二等仍分為三大品已下尚書重問)¶
　(五品以上親與公卿論之上上者遷下下者黜中者/守本任於是親臨朝堂黜陟百官謂諸尚書未嘗獻)¶
　(可替否進賢退不肖録尚書事陵王羽無勤恪之聲/有阿黨之迹而令僕左右丞不能相導罷黜削禄有)¶
　(差任城王澄以神志驕傲解少保尚書于果以不勤/事削禄餘皆面數其過而行之又謂陸叡曰人言北)¶
　(俗質魯何由知書然今知書者甚衆顧學與不學耳/朕脩百官興禮樂其志固欲移風易俗如卿等子孫)¶
　(漸染美俗聞/見廣博耳)¶
<pb:KR2o0020_WYG_040-47a>¶
　質實(一統志云任城晉之縣名屬高平郡劉宋屬濟/北郡元魏屬濟州隋復屬濟北郡唐宋俱屬濟)¶
　(州金徙濟州治北至本朝初屬濟寧州/後省入州故城在兖州府濟寧州東)¶
齊宣城公鸞殺鄱陽王鏘等七人¶
　(宣城公鸞權勢益重中外皆知其畜不臣之志鄱陽/王鏘毎詣鸞鸞語及家國言涙俱發鏘以此信之宫)¶
　(臺之内皆屬意於鏘制局監謝粲說鏘及隨王子隆/曰二王但出天子置朝堂夾輔號令粲等閉城上仗)¶
　(誰敢不同東城人正共縛送蕭令耳子隆欲定計鏘/意猶豫命駕將入復還與母别日暮不成行典籖告)¶
　(之鸞遣兵殺鏘及子隆謝粲等時太祖諸子子隆最/壯大有才能故鸞尤忌之江州刺史晉安王子懋聞)¶
　(二王死欲起兵謂防閤陸超之曰事成則宗廟獲安/不成則為義鬼董僧慧曰此州雖小宋孝武嘗用之)¶
<pb:KR2o0020_WYG_040-47b>¶
　(若舉兵向闕以請欝林之罪誰能禦之子懋母阮氏/在建康宻遣迎之阮氏報其同母兄于瑶之為計瑶)¶
　(之馳告鸞鸞遣軍主裴叔業與瑶之先襲尋陽子懋/部曲多雍州人皆勇躍願奮叔業畏之遣瑶之説子)¶
　(懋曰還都正當作散官不失富貴也子懋既不出兵/衆情稍沮叅軍于琳之説叔業取子懋叔業遣將隨)¶
　(之㧞白刄入齋子琳罵曰小人何忍行此琳之以䄂/障面使人殺之王𤣥邈執董僧慧將殺之僧慧曰晉)¶
　(安舉義僕實豫謀死不恨願大斂畢退就鼎鑊𤣥邈/義之白鸞免死子懋子昭基九歳以方二寸絹為書)¶
　(參其消息僧慧視之曰郎君書也悲慟而卒于琳之/勸陸超之匿亡超之曰人皆有死此不足懼吾若逃)¶
　(亡非惟孤晉安之眷亦恐田横客笑人𤣥邈等欲囚/以還都超之端坐俟命超之門生謂殺超之當得賞)¶
　(宻自後斬之頭墜而身不僵𤣥邈厚加殯斂門生亦/助舉棺棺墜壓其首折頸而死鸞遣將軍王廣之襲)¶
<pb:KR2o0020_WYG_040-48a>¶
　(南兖州刺史安陸王子敬斬之又遣徐𤣥慶西上害/荆州刺史臨海王昭秀行事何昌㝢曰僕受朝廷意)¶
　(寄翼輔外藩殿下未有愆失何容即以相付耶若朝/廷必須殿下當自啟聞更聽後㫖昭秀由是得還建)¶
　(康鸞以孔琇之行郢州事使殺郢州刺史晉熙王銶/琇之辭不許遂不食而死裴叔業進向湘州欲殺南)¶
　(平王鋭防閤周伯玉大言於衆曰此非天子意今斬/叔業舉兵匡社稷誰敢不從典籖叱左右斬之遂殺)¶
　(鋭又殺銶及南豫/州刺史宜都王鏗)集覽(請欝林之罪蕭鸞廢齊主為/欝林王今子懋欲誅鸞故云)¶
　(請罪田横客笑人注見漢獻帝/建安十三年田横齊之壯士)¶
冬十月齊宣城公鸞自為太傅揚州牧進爵為王¶
　(宣城公鸞謀繼大統多引名士與參籌䇿侍中謝朏/心不願乃求出為吳興太守至郡致酒數斛遺其弟)¶
<pb:KR2o0020_WYG_040-48b>¶
　(吏部尚書謝瀹可力飲此勿豫人事司馬公曰衣人/之衣者懐人之憂食人之食者死人之事二謝兄弟)¶
　(比肩貴賤安享榮禄危不預知為臣如此可謂忠乎/○鸞雖專政人情未服自以脾有赤誌以示王洪範)¶
　(而謂之曰人言此是日月相卿幸勿泄洪/範曰公日月在軀如何可隠當轉言之)¶
齊宣城王鸞殺衡陽王鈞等四人¶
　(桂陽王鑠與鄱陽王鏘齊名鏘好文章鑠好名理時/稱為鄱桂鏘死鑠不自安至東府見鸞還謂左右曰)¶
　(向録公見接慇懃不已而面有慙色欲殺我也是夕/遇害江夏王鋒有才行鸞嘗與之言遥光才力可委)¶
　(鋒曰遥光之於殿下猶殿下之於高皇衛宗廟安社/稷實有攸寄鸞失色及殺諸王鋒遺鸞書誚責之鸞)¶
　(深憚之使兼祠官於太廟夜遣兵收之鋒手擊數人/皆仆地然後死遣茹法亮殺巴陵王子倫子倫性英)¶
<pb:KR2o0020_WYG_040-49a>¶
　(果時鎮瑯琊有守兵鸞恐不肯就死以問典籖華伯/茂伯茂曰今若以兵取之恐不可即辦若委伯茂一)¶
　(夫力耳乃自執酖逼之子倫正衣冠出受詔謂法亮/曰先朝昔滅劉氏今日理數固然君是身家舊人今)¶
　(銜此使當由事不獲已此酒非勸酬之爵因仰之而/死時年十六法亮及左右皆流涕初諸王出鎮皆置)¶
　(典籖主帥一方之事悉以委之時入奏事刺史美惡/專繫其口莫不折節奉之於是威行州郡大為姦利)¶
　(武陵王曅為江州性烈直不可干典籖趙渥之謂人/曰今出都易刺史及見世祖盛毁之曅遂免還南海)¶
　(王子罕戍瑯琊欲暫遊東堂典籖姜秀不許子罕泣/謂母曰兒欲移五歩亦不得與囚何異永明巴東之)¶
　(亂世祖謂羣臣曰子響遂反戴僧靜曰諸王都自應/反豈唯巴東上問其故對曰大王無罪而一時被囚)¶
　(取一杯漿亦諮籖帥籖帥不在則竟日忍渇諸州唯/聞有籖帥不聞有刺史何得不反及鸞誅諸王皆令)¶
<pb:KR2o0020_WYG_040-49b>¶
　(典籖殺之無能拒者孔稚珪聞之流涕曰若不立籖/帥故當不至於此鸞亦深知其弊乃詔自今諸州有)¶
　(事宻以奏聞勿遣典籖入都自是典籖之任浸輕矣/蕭子顯曰帝王之子生長富厚朝出閨閫暮司方岳)¶
　(防驕剪逸積代常典故用左右為主將動息皆應聞/啟處地雖重行己莫由威不在身恩未下及一朝艱)¶
　(難總至望其釋位扶危何可得矣/斯宋氏之餘風至齊室而尤弊矣)集覽(録公時鸞録/尚書事故鑠)¶
　(稱為録公因仰之仰首而飲酖永/明巴東之風在武帝永明八年)¶
魏主發平城¶
　(魏以太尉東陽王丕為太傅録尚事事留守平城魏/主親告於太廟使高陽王雍于烈奉遷神主于洛陽)¶
　(遂發/平城)¶
<pb:KR2o0020_WYG_040-50a>¶
齊宣城王鸞廢其主昭文為海陵王而自立¶
　(齊主昭文在位起居飲食皆諮宣城王鸞而後行至/是鸞以皇太后令廢昭文為海陵王而自立以王敬)¶
　(則為大司馬陳顯達為太尉尚書虞悰稱疾不陪位/齊主鸞欲引參佐命使王晏喻之悰曰主上聖明公)¶
　(卿戮力寧假朽老以賛惟新乎不敢聞命因慟/哭朝議欲紏之徐孝嗣曰此亦古之遺直乃止)¶
齊禁牧守薦獻¶
　(詔藩牧守宰或有薦獻/事非任上悉加禁斷)¶
魏禁蠻毋得侵掠齊境¶
　(詔曰縁邊之蠻多掠南土父子乖離家室分絶朕方/蕩一區宇子育萬姓若茍如此南人豈知德哉可禁)¶
<pb:KR2o0020_WYG_040-50b>¶
　(蠻民勿/有侵暴)¶
　　書法(特筆也魏主可/謂能兼育矣)¶
十一月齊以始安王遥光為揚州刺史聞喜公遥欣為¶
荆州刺史○齊立子寳卷為太子考異(提要作齊/主立其子)○魏¶
主至洛陽○魏主置牧塲于河陽¶
　(魏主敕將軍宇文福行牧地福表石濟以西河内以/東距河凡十里魏主自代徙雜畜置其地使福掌之)¶
　(畜無耗失以為司衛監初世祖平統萬及秦凉以河/西水草豐美用為牧地蓄甚蕃息馬至二百餘萬匹)¶
　(橐駞半之牛羊無數及高祖置牧塲於河陽常畜戎/馬十萬匹毎歳自河西徙牧并州稍復南徙欲其漸)¶
<pb:KR2o0020_WYG_040-51a>¶
　(習水土不至死傷而河西之牧愈蕃及/正光以後皆為冦盜所掠無孑遺矣)集覽(孑遺詩/靡有孑)¶
　(遺注孑然/孤獨貌)質實(一統志云統萬赫連夏之城名在朔/方郡北黒水之南後魏廢為統萬鎮)¶
　(唐省入夏州屬本朝改夏/州為寧夏衛  陜西道)¶
齊主鸞弑海陵王¶
　(鸞詐稱王有疾數遣/御師瞻視因而殞之)¶
魏賜郢州刺史韋珍榖帛¶
　(珍在州有聲績魏主賜以駿馬榖帛珍集境内孤貧/者散與之謂之曰天子以我能撫綏卿等故賜以榖)¶
　(帛吾何敢/獨有之)¶
<pb:KR2o0020_WYG_040-51b>¶
　　書法(常賜不書書賜珍何予珍也終綱目書賜榖/二毛義等韋珍書賜帛四韓福韋珍令狐熙)¶
　　(于志寧皆予之也/惟賜韓福為譏辭)¶
十二月魏禁胡服¶
　(魏主欲變易舊風詔禁民胡服國人不悦散騎常侍/劉芳黄門侍郎郭祚皆以文學見親禮大臣貴戚皆)¶
　(不平帝使陸凱私諭之曰至尊但欲詢訪前/世法式耳終不親彼而相疏也衆意乃稍解)¶
魏主自將伐齊¶
　(魏主以齊主自立謀大舉伐之㑹邊將言齊雍州刺/史曹虎遣使請降乃分遣諸將出兵應接以尚書盧)¶
　(淵督襄陽前鋒淵辭不許淵曰恐曹虎為周魴耳魏/主欲自將伐齊引公卿入議鎮南將軍李冲曰臣等)¶
<pb:KR2o0020_WYG_040-52a>¶
　(正以遷都草創人思少安為内應者未得審諦不宜/輕動魏主曰彼降欵虚實誠未可知若其虚也朕廵)¶
　(撫淮甸訪民疾苦使彼知君德之所在有北嚮之心/若其實也今不以時應接則失乗時之機孤歸義之)¶
　(誠敗朕大畧矣任城王澄曰虎無質任使不再來詐/可知也今新遷之民扶老携幼居無一椽之室食無)¶
　(甔石之儲冬月垂盡東作將起而驅之使擐甲執兵/泣當白刄殆非歌舞之師也且諸軍已進待平樊沔)¶
　(然後順動亦何晚之有今率然輕舉上下疲勞恐挫/損天威更成賊氣非策之得者也穆亮及諸公卿皆)¶
　(以為宜行澄謂亮曰公輩平居論議不願南征何得/對上即為此語面背不同豈大臣之義乎冲曰任城)¶
　(可謂忠於社稷然魏主竟不從遂發洛陽/詔諸將所獲男女皆放還南曹虎果不降)集覽(周魴/三國)¶
　(吳鄱陽太守也魴詐以郡降魏魏揚州牧曹休率騎/應之遂為吳所敗質任注見三國漢後主延熙十二)¶
<pb:KR2o0020_WYG_040-52b>¶
　(年甔石之儲甔或作擔注見/漢桓帝延熹五年家無擔石)¶
　　書法(嘗書侵齊矣此其復書伐何惡鸞也鸞於是/弑二君且自立矣予魏以伐所以深惡齊也)¶
(乙齊建武二年魏/亥太和十九年)春二月魏主攻鍾離不克遣使臨江¶
數齊主之罪而還考異(攻下漏/齊字)¶
　(齊遣將軍王廣之蕭坦之沈文季督諸軍以拒魏魏/徐州刺史拓䟦衍攻鍾離齊徐州刺史蕭惠休拒守)¶
　(間出襲擊破之魏大將軍劉昶將軍王肅攻義陽齊/司州刺史蕭誕拒之肅屢破誕兵昶性褊躁御軍嚴)¶
　(暴人莫敢言參軍陽固苦諫昶怒欲斬之使當攻道/固志意閑雅臨敵勇決昶始竒之二月魏主至壽陽)¶
　(衆號三十萬道遇甚雨命去蓋見軍士病者親撫慰/之遣使呼城中人齊豫州刺史豐城公遥昌使參軍)¶
<pb:KR2o0020_WYG_040-53a>¶
　(崔慶逺出問師故魏主曰齊主何故廢立慶逺曰廢/昏立明古今非一未審何疑魏主曰卿主若不忘忠)¶
　(義何以不立近親而自取之乎慶逺曰霍光亦捨近/親而立宣帝唯其賢也魏主曰霍光何以不自立慶)¶
　(逺曰非其類也主上正可比宣帝耳安可比光且若/然者武王伐紂而不立㣲子亦為貪天下乎魏主大)¶
　(笑賜慶逺酒殽衣服而遣之魏主循淮而東民皆安/堵租運屬路遂至鍾離齊遣將軍崔慧景救之劉昶)¶
　(王肅衆號二十萬塹柵三重并力攻義陽王廣之不/敢進黄門侍郎蕭衍間道夜發徑上賢首山魏人不)¶
　(敢逼黎明城中望見援軍遣長史王伯瑜出攻魏柵/因風縱火衍等自外擊之魏解圍去追擊破之魏主)¶
　(欲南臨江㑹司徒馮誕卒乃遣使臨江數齊主罪惡/而還魏主欲築城置戍於淮南賜相州刺史高閭璽)¶
　(書問之閭表對曰昔世祖以回山倒海之威歩騎數/十萬南臨𤓰歩諸郡盡降而盱眙小城攻之不克班)¶
<pb:KR2o0020_WYG_040-53b>¶
　(師之日兵不戍一城土不闢一廛夫豈無人以為大/鎮未平不可守小故也夫壅水者先塞其源伐木者)¶
　(先斷其本本源尚在而攻其末流終無益也壽陽盱/眙淮隂淮南之本源也三鎮不克其一而留守孤城)¶
　(少置兵則不足以自固多置兵則糧運難通大軍既/還士心孤怯夏水盛漲救援甚難以新擊舊以勞禦)¶
　(逸若果如此必為敵擒天時尚熱雨水方降願陛下踵/世祖之成規旋轅洛邑蓄力觀釁布德行化中國既)¶
　(和逺人自服矣尚書令陸叡上表以為長江浩蕩彼/之巨防南土欝蒸夏多疾病而遷鼎草創庻事甫爾)¶
　(兵徭并舉聖王所難驅罷弊之兵討堅城之虜將何/以取勝乎願早還洛邑使根本深固然後命將出師)¶
　(何憂不服魏主從之齊人據渚邀斷歸路魏軍主奚/康生縛筏積柴因風縱火依煙直進飛刀亂斫齊兵)¶
　(遂潰魏主使前將軍楊播將步卒三千騎五百為殿/時春水方長齊兵大至戰艦塞川播結陳於南岸以)¶
<pb:KR2o0020_WYG_040-54a>¶
　(禦之諸軍盡濟齊兵四集圍播播為圓陳以禦之身/自搏戰所殺甚衆相拒再宿軍中食盡圍兵愈急魏)¶
　(主在北岸以水盛不能救既而水減播引精騎歴齊/艦大呼曰我今欲渡能戰者來遂擁衆而濟播樁之)¶
　(兄也時魏使者盧昶等猶在建康齊人飼以蒸豆昶/懼食之謁者張思寧辭氣不屈死於館下及還魏主)¶
　(讓昶曰人誰不死何至自同牛馬屈身尋國/縱不逺慙蘇武獨不近愧思陵乎乃黜為民)集覽(為/殿)¶
　(殿丁練反左傳哀十一年孟之側後入以為殿又注/見漢昭烈帝章武二年後殿蘇武漢武帝時奉使匃)¶
　(奴一十九年/不辱君命)質實(一統志云賢首山在汝寧府信/陽縣西南七里又名賢隠山)¶
　　書法(敵國相數以罪多矣不書於是特書惡鸞/也前書伐此書罪綱目之誅亂賊嚴矣)¶
　　發明(南北交攻非一未嘗有問罪之師今蕭鸞弑/立魏主借是舉兵既而攻城不克始數其罪)¶
<pb:KR2o0020_WYG_040-54b>¶
　　(而還綱目掲而書之不獨見魏主不遂窮/兵之美亦所以彰齊主有罪可名之實)¶
魏太師馮熙卒¶
　(熙卒于平城平陽公丕不樂南遷與陸叡表請魏主/還臨熙塟帝曰開闢以來安有天子逺犇舅喪者乎)¶
　(今經始洛邑豈宜妄相誘引䧟君不/義付法官貶之仍迎熙柩塟洛陽)¶
夏四月魏圍齊南鄭不克而還¶
　(魏主之在鍾離也梁州刺史拓䟦英請以州兵㑹擊/漢中許之齊梁州刺史蕭懿遣部將尹紹祖等將兵)¶
　(據險立五柵以拒之英曰彼帥賤莫相統壹我選精/卒并攻一營彼必不相救若克一營四營皆走矣乃)¶
　(急攻一營㧞之四營俱潰乗勝長趨遂圍南鄭懿遣/其將姜脩擊英英掩擊盡獲之將還齊軍繼至將士)¶
<pb:KR2o0020_WYG_040-55a>¶
　(已疲大懼欲走英故緩轡徐行神色自若登高望敵/東西指麾狀若處分然後整列而前齊軍疑有伏遷)¶
　(延引退英追擊破之遂圍南鄭禁將士毋得侵暴逺/近悦附爭供租運城中恟懼參軍庾城封題空倉數)¶
　(十指示將士曰此粟皆滿足攴二年但努力堅守衆/心乃安㑹魏主召英還英使老弱先行自將楷兵為)¶
　(後拒遣使與懿别懿以為詐英去二日乃遣將追之/英下馬與戰懿兵不敢逼而反英入斜谷㑹天大雨)¶
　(士卒截竹貯米執炬火於馬上炊之先是懿遣人誘/説仇池諸氐使起兵斷英運道及歸路英勒兵奮擊)¶
　(且戰且前矢中英頰卒全軍還仇池討叛氐平之英/楨之子懿衍之兄也英之攻南鄭也魏主詔雍涇岐)¶
　(州發兵六千人戍南鄭俟克城則遣之李冲諫曰秦/川險阨地接羌夷西師出後氐胡叛逆運糧擐甲迄)¶
　(兹未已今復豫差戍兵懸擬山外脱攻不克徒動民/情連結胡夷事或難測輒依㫖宻下刺史待克鄭城)¶
<pb:KR2o0020_WYG_040-55b>¶
　(然後差遣然西道險阨單徑千里今欲深戍絶境之/外孤據羣賊之中敵攻不可猝援食盡不可運糧古)¶
　(人有言雖鞭之長不及馬腹南鄭於國實馬腹也今/鍾離壽陽宻邇未㧞赭城新野跬歩不降東道既未)¶
　(可以近力守西藩寧可以逺兵固若果/欲置者臣恐終以資敵也魏主從之)集覽(南鄭注/見周安)¶
　(王十五年後拒即後殿斜谷注見漢成帝元延三年/褒斜仇池注見晉惠帝元康六年雖鞭之長不及馬)¶
　(腹左傳宣十五年文注言非所擊赭城赭通作堵堵/水東入蔡河縣在水北故名赭陽屬南陽漢哀改赭)¶
　(陽為順陽郡括地志云順陽故城在鄧州穰縣西三/十里新野注見漢平帝元始四年跬步管子司馬法)¶
　(曰一舉足曰跬跬三尺也/兩舉足曰歩步六尺也)質實(一統志云仇池後魏/之郡名梁改為南泰)¶
　(州西魏改為成州隋改為漢陽郡唐復改為成州天/寶初改同谷郡五代梁改汶州唐復為成州宋因之)¶
<pb:KR2o0020_WYG_040-56a>¶
　(寳慶初陞同慶府元仍為成州以附郭同谷縣及天/水縣省入至本朝改州為縣仍屬鞏昌府赭城漢之)¶
　(縣名屬南陽郡東漢為順陽縣西魏置方城縣及襄/邑郡隋初廢郡以縣屬淯州唐初於此置北澧州貞)¶
　(觀中改魯州尋罷州以縣屬唐州宋仍舊金始置裕/州治方城元屬南陽府至本朝以方城縣省入改屬)¶
　(南陽府新野漢之縣名屬南陽郡晉為義陽郡治後/改義陽為新陽郡治棘陽縣西魏改郡曰黄岡及改)¶
　(棘陽為百寧縣後周以南棘陽縣省入隋仍為新野/本屬鄧州唐省入穰縣五代宋金俱為新野鎮元復)¶
　(置縣屬鄧州至本朝/因之改屬南陽府)¶
魏主如魯城祠孔子封其後為崇聖侯¶
　(魏主如魯城親祠孔子拜孔氏四人顔氏二人官仍/選諸孔宗子一人封崇聖侯奉孔子祀命修其墓更)¶
<pb:KR2o0020_WYG_040-56b>¶
　(建碑銘將如碻磝命謁者僕射成淹其舟楫欲自泗/入河泝流還洛淹諫以河流悍猛非萬乘所宜乘魏)¶
　(主曰我以平城無漕運之路故京邑民貧今遷洛陽/欲通四方之運而民猶憚河流之險故朕有此行所)¶
　(以開百姓/之心也)集覽(碻磝注見晉孝/武帝太元九年)¶
　　書法(魏主燾嘗書進至魯郡祠孔子矣於是復書/如魯城祠孔子焉如者何專辭也終綱目書)¶
　　(祠孔子五魏居其二詳漢高帝十二年而/又一書進至一書如皆予其專之辭也)¶
　　發明(魏主於是乎可謂知所尊尚矣聖人與天地/合其德時有升降道無汙隆豈必有求於人)¶
　　(主哉人主尊師重道所以表示天下使皆知所師/法此固風化之本是時異端方熾時君惟知篤意)¶
　　(浮屠崇尚黄老而魏孝文乃獨知有吾道是烏可/以拓䟦氏待之書如魯祠孔子封其後為崇聖侯)¶
<pb:KR2o0020_WYG_040-57a>¶
　　(魏主於是乎可謂/知所尊尚者矣)¶
魏攻齊赭陽齊擊敗之¶
　(魏城陽王鸞等攻赭陽圍守百餘日諸將欲不戰以/疲之李佐獨晝夜攻擊士卒死者甚衆齊遣右衛率)¶
　(垣歴生救之諸將欲退佐獨逆戰而敗歴生追擊大/破之魏主降封鸞為定襄縣王削戸五百佐削官爵)¶
　(徙瀛/州)集覽(右衛率注見晉惠帝/元康元年左衛率)¶
五月魏廣川王諧卒¶
　(諧卒魏主曰古者大臣之喪有三臨之禮魏晉以來/王公之喪哭於東堂自今諸王之喪期親三臨大功)¶
　(再臨小功緦麻一臨罷東堂之哭廣川王/於朕大功也將大斂素服深衣往哭之)集覽(三臨/臨去)¶
<pb:KR2o0020_WYG_040-57b>¶
　(聲喪哭也顔師古曰衆哭曰臨期/親期通作朞謂周年之服屬也)¶
魏主至洛陽○魏減冗官之禄¶
　　書法(凡書減俸譏也冗官而減之宜矣終綱目書/減俸五詳漢桓帝延熹四年惟此非譏辭)¶
○六月魏禁胡語求遺書法度量¶
　(魏主欲變北俗謂羣臣曰卿等欲朕逺紹商周為欲/不及漢晉耶咸陽王禧對曰羣臣願陛下度越前王)¶
　(耳魏主曰然則當變風易俗當因循守故耶對曰願/聖政日新魏主曰為止於一身為欲傳之子孫耶對)¶
　(曰願傳之百世魏主曰然則必當改作卿等不得違/也對曰上令下從其誰敢違魏主曰夫名不正言不)¶
　(順則禮樂不可興於是下詔斷諸北語一從正音違/者免官又詔求遺書祕閣所無而冇益於時用者加)¶
<pb:KR2o0020_WYG_040-58a>¶
　(以優賞又詔改用長尺/大斗其法依漢志為之)¶
　　書法(胡服胡語魏故俗也文帝一變魏於是彬彬/矣求遺書自漢成河平三年一書之至是五)¶
　　(百餘年然後復/見書嘉之也)¶
　　發明(魏本胡人而能改其胡俗後世乃有中國之/人胡語胡服若欲效其武勇者可謂不知愧)¶
　　(恥之甚矣綱目前書魏禁胡服此書魏禁胡語/皆予之之詞也嗚呼用夏變夷臣於魏文見之)¶
齊殺其領軍蕭諶及西陽王子明等¶
　(齊主之廢欝林王也許蕭諶以揚州既而除南徐州/刺史諶恃功干政所欲選用輒命尚書申論齊主聞)¶
　(而忌之以其兄誕弟誄方將兵拒魏隠忍不發至是/殺之幷其諸弟及西陽王子明南海王子罕邵陵王)¶
<pb:KR2o0020_WYG_040-58b>¶
　(子/貞)集覽(誕誄蕭諶/兄弟名)¶
秋八月魏置羽林虎賁¶
　(凡十五/萬人)¶
　　書法(羽林自漢武始矣不書此何以/書譏也於是置凡十五萬人)¶
魏立國子太學四門小學○魏以薛聰為直閤將軍¶
　(魏主遊華林園觀故景陽山侍郎郭祚請復脩之魏/主曰魏明帝已失之於前朕豈可襲之於後乎魏主)¶
　(好讀書手不釋卷又善屬文詔䇿皆自為之好賢樂/善情如飢渇所與遊接常寄以布素之意如李冲李)¶
　(彪高閭王肅之徒皆以文雅見親貴顯用事制禮作/樂欝然可觀有太平之風焉治書侍御史薛聰彈劾)¶
<pb:KR2o0020_WYG_040-59a>¶
　(不避彊禦魏主或欲寛貸聰輒爭之魏主毎曰朕見/聰不能不憚况諸人乎自是貴戚斂手累遷直閤將)¶
　(軍魏主外以德器遇之内以心膂為寄親衛禁兵委/聰管領時政得失動輒匡諫而厚重沈宻外莫窺其)¶
　(際毎欲進以名位軌苦讓不受魏主亦雅相體/悉謂之曰卿天爵自高固非人爵之所能榮也)¶
九月魏六宫文武遷于洛陽○魏以高陽王雍為相州¶
刺史¶
　(魏主戒雍曰作牧亦易/而行所以易其身不正)　(難其身正不令/令不從所以難)¶
冬十月魏詔州牧考其官屬得失品第以聞考異(提要/無品)¶
(第二字/當從之)○十一月魏主祀圜丘¶
<pb:KR2o0020_WYG_040-59b>¶
　(魏主引諸儒議圜丘禮李彪建言魯人將有事/于上帝必先有事于泮宫請前一日告廟從之)¶
十二月魏班品令賜冠服¶
　(魏主見羣臣於光極堂宣下品令光禄勲于烈子登/引例求遷官烈表曰聖明之朝理宜廉讓而登引人)¶
　(求進是臣素無教訓乞行黜落魏主曰此乃有識之/言不謂烈能辦此乃引見登謂曰以卿父有謙遜之)¶
　(美直士之風進卿校尉魏主謂羣臣曰國家從來有/一事可歎臣下莫肯公言得失是也夫人君患不能)¶
　(納諫人臣患不能盡忠自今朕舉一人如有不可卿/等直言其失若有才能而朕所不識卿等亦當舉之)¶
　(得人有賞/不言有罪)¶
齊修晉諸陵増置守衛質實(一統志云晉諸陵俱在/應天府上元縣境内)¶
<pb:KR2o0020_WYG_040-60a>¶
　　書法(綱目於蕭鸞無取焉/於是特書録小善也)¶
○魏行太和五銖錢¶
　(先是魏人未嘗用錢魏主始命鑄/之是歳鼔鑄粗備詔公私用之)集覽(鼓鑄當鑄冶/之時扇熾其)¶
　(火謂之/鼔鑄)¶
　　書法(魏始用錢也終魏之世再鑄皆五銖可/謂得輕重之中矣己酉年鑄永安五銖)¶
(丙齊建武三年魏/子太和二十年)春正月魏改姓元氏初定族姓¶
　(魏主下詔以為北人謂土為拓后為䟦魏之先出於/黄帝以土德王故為拓䟦氏夫土者黄中之色萬物)¶
　(之元也宜改姓元氏諸功臣舊族自代來者姓或重/複皆改之魏主雅重門族以范陽盧敏清河崔宗伯)¶
<pb:KR2o0020_WYG_040-60b>¶
　(滎陽鄭羲太原王瓊四姓衣冠所推咸納其女以充/後宫及更為六弟聘室而以前所納者為妾媵又詔)¶
　(以代人穆陸賀劉樓于嵇尉八姓勲著當世位盡王/公勿充猥官一同四姓其舊為部落大人而三世官)¶
　(在給事已上若本非大人而三世官在尚書以上者/皆為姓其大人之後而官不顯若本非大人而官顯)¶
　(者皆為族時趙郡諸李人物尤多故世之言高華者/以五姓為首魏主與羣臣論選調李冲曰未審張官)¶
　(列位為膏粱子弟乎為致治乎魏主曰欲為治耳冲/曰然則今日何為專取門品不㧞才能乎魏主曰君)¶
　(子之門借使無當世之用要自德行純篤朕故用之/冲曰傅説吕望豈可以門地得之魏主曰非常之人)¶
　(曠世乃有一二耳李彪曰魯之三卿孰若四科韓顯/宗曰陛下豈可以貴襲貴以賤襲賤魏主曰必有高)¶
　(明卓然出類㧞萃者朕亦不拘此制司馬公曰選舉/之法先門地而後賢才此魏晉之深弊雖魏孝文之)¶
<pb:KR2o0020_WYG_040-61a>¶
　(賢而不能免斯弊也故夫明辨/是非而不惑於世俗者誠鮮矣)集覽(衣冠所推衣冠/士大夫也推奬)¶
　(也奉也更為六弟聘室更改也為其弟咸陽王禧等/六人改聘李輔穆明樂鄭平城盧神實李冲鄭懿女)¶
　(嵇元和姓纂云嵇本山名在亳州嵇康其先姓奚㑹/稽人後避怨徙居此山側因命氏焉尉姓也紆勿反)¶
　(大人代俗以勇健能理決鬬訟者推為大人為姓説/文天子因生以賜姓命氏諸侯命族族者氏之别名)¶
　(姓者所以繫統百世使不别氏者所以别子孫所出/也故氏本之書言姓即在上言氏即在下為族注見)¶
　(上為姓高華謂高門華族魯之三卿春秋魯之大夫/仲孫叔孫季孫也皆桓公子孫故曰三桓哀公患三)¶
　(桓之彊三桓亦患公作難遂攻/公四科謂德行言語政事文學)正誤(魯之三卿孰若/四科今按四科)¶
　(當指其人而言魯孟孫叔孫季孫世卿/之貴不若顔閔等十人布衣之賢也)¶
<pb:KR2o0020_WYG_040-61b>¶
二月魏詔羣臣聽終三年喪¶
　　書法(詔聽大臣終喪漢安桓之世各一書矣然皆/六年而書復斷於是書魏詔羣臣聽終三年)¶
　　(喪而終魏之世無改焉自上率/之故也比事而觀得失可見矣)¶
　　發明(三年之喪自天子達於庻人三代共之後世/乃斷其臣子終喪之理此何理也魏孝文能)¶
　　(矯其弊書之于/冊葢予之也)¶
○三月魏宴羣臣及國老庻老於華林園¶
　(詔國老黄耉已上假中散大夫郡守耆年已上假給/事中縣令庻老直假郡縣各賜鳩杖衣裳詔諸州中)¶
　(正各舉民望五十已上/守素衡門者授以令長)集覽(黄耉注見漢哀帝建平/元年耉年耆渠伊反周)¶
<pb:KR2o0020_WYG_040-62a>¶
　(禮八十曰耆禮記六十曰耆音義曰耆至也至老境/也鳩杖後漢禮儀志仲秋之月縣道皆案户比民年)¶
　(始七十者授之以玉杖餔之以糜粥八十九十禮有/加賜玉杖端以鳩鳥為飾鳩者不噎之鳥也欲老人)¶
　(不噎守素衡門守素謂隠居而循守常分之士也衡/門漢書注顔師古曰衡横也横一木以為楣貧者之)¶
　(居也詩陳國風衡門之下可以棲遲毛萇𫝊云衡門/横木為門言淺陋也文公傳云門之深者在阿塾堂)¶
　(宇此惟横木為之令長本秦官名掌治其縣萬户以/上為令秩千石至六百石減萬户為長䄮五百石至)¶
　(三百/石)¶
　　書法(不書養老何因宴及之也與/古乞言之禮異矣故止書宴)¶
齊詔去乘輿金銀飾¶
<pb:KR2o0020_WYG_040-62b>¶
　(齊主志慕節儉故有是詔太官嘗進裹烝齊主曰我/食此不盡可四破之餘充晚食又嘗用皂莢以餘濼)¶
　(授左右曰此可更用太官元日上壽有銀酒鎗齊主/欲壊之王晏等咸稱盛德衛尉蕭穎胄曰朝廷盛禮)¶
　(莫若三元此器舊物不足為侈齊主不悦後遇曲宴/銀器滿席頴胄曰陛下前欲壊酒鎗恐宜移在此器)¶
　(齊主甚慚齊主躬親細務綱目亦宻於是郡縣及六/署九府常行職事莫不啟聞取決文武勲舊皆不歸)¶
　(選部親近憑勢互相通進南康侍郎鍾嶸上書言古/者明君揆才頒政量能授職三公坐而論道九卿作)¶
　(而成務天子惟恭已南面而已齊主不懌謂大中大/夫顧暠曰鍾嶸何人欲斷朕機務對曰嶸雖位末名)¶
　(卑而所言或有可采且繁碎職事各有司存今人主/總而親之是人主愈勞而人臣愈逸所謂代庖人宰)¶
　(而為大匠斵也齊/主不顧而言他)集覽(太官案後漢百官志太官令/一人掌御飲食左丞主飲食)¶
<pb:KR2o0020_WYG_040-63a>¶
　(甘丞主膳具湯丞主酒果丞主果餘濼濼謂滓也疑/濼本作瀝音狼狄反韻㑹注滴瀝謂漉去而餘滴也)¶
　(元日上壽元旦日上酒稱壽大行酒也壞酒鎗壊音/怪毁之也鎗楚庚反鼎屬也緯畧曰三足温酒器曲)¶
　(宴曲猶言私也天子享卿當用宴禮案國/語親戚宴饗注賈逵曰不脱屨升堂曰宴)¶
　　書法(書譏矯也觀頴胄移在/此器之言則矯可知矣)¶
魏詔漢魏晉諸陵皆禁樵蘇¶
　　書法(魏前修堯舜禹周公孔子之祀而不及湯武/亦豈别有意乎今又詔漢魏晉諸陵皆禁樵)¶
　　(蘇在漢氏則固無間然者若魏晉則操丕懿昭皆/在焉何居雖然此皆歴代所不能行者而魏主能)¶
　　(行之姑畧其小而取其大/可也此綱目之所以特書)¶
<pb:KR2o0020_WYG_040-63b>¶
夏五月魏主祭方澤○秋七月魏主廢其后馮氏¶
　(初文明大后欲其家貴重簡馮熙女入掖庭得幸未/幾有疾還家為尼及太后殂魏主立熙少女為后既)¶
　(而其姊疾愈思之復迎入宫拜左昭儀后寵浸衰昭/儀因譛而廢之后素有德操遂居瑶光寺為練行尼)¶
魏旱¶
　(魏主以久旱不食三日羣臣請見魏主遣舍人辭焉/且問來故王肅對曰今四郊雨已霑洽獨京城㣲少)¶
　(庻民未乏一餐而陛下撒膳三日臣下惶惶無復情/地魏主使應之曰朕不食數日猶無所感比來中外)¶
　(皆言四郊有雨朕疑其欲相寛勉未必有實方將遣/使視之果如所言即當進膳如其不然朕何以生為)¶
　(當以身為萬民塞/咎耳是夕大雨)¶
<pb:KR2o0020_WYG_040-64a>¶
八月魏太子恂有罪廢為庻人¶
　(恂不好學體素肥大苦河南地熱常思北歸魏主賜/之衣冠恂常私著胡服中庻子高道悦數切諌恂惡)¶
　(之謀輕騎犇平城手刄道悦於禁中魏主大駭引見/羣臣議欲廢之太傅穆亮太保李冲免冠謝帝曰)¶
　(大義滅親古人所貴恂欲違父逃叛跨據恒朔天下/之惡孰大焉若不去之乃社稷之憂也乃廢恂為庻)¶
　(人置於河陽無/鼻城以兵守之)¶
　　書法(綱目書廢太子十有一皆無罪也未有書有/罪廢者書有罪廢者宜廢者也惟魏太子恂)¶
　　(書有罪廢唐太子承乾書謀反廢/終綱目書太子罪廢者二而已)¶
　　發明(廢太子非美事也若其有罪則亦末如之何/矣上書廢后以失寵故故無罪可書此書廢)¶
<pb:KR2o0020_WYG_040-64b>¶
　　(太子以悖逆故故特書其罪/不如是何以為輕重之權衡)¶
冬十月魏吐京胡反州兵討平之考異(此書討/當作擊)¶
　(魏吐京胡反詔元彬行汾州事討破之胡去居等六/百餘人保險不服彬請兵二萬以討之魏主大怒曰)¶
　(小寇何有發兵之理若不克者先斬刺/史然後發兵彬大懼身先將士討平之)集覽(吐京西/胡種名)¶
　(胡去居去居吐/京胡之人名也)¶
魏置常平倉○魏恒州刺史穆泰定州刺史陸叡謀反¶
魏主遣任城王澄討擒之¶
　(初魏文明太后欲廢魏主穆泰切諌而止由是有寵/及魏主南遷所親任者多中州儒士宗室及代人往)¶
<pb:KR2o0020_WYG_040-65a>¶
　(往不樂泰出為定州刺史自陳久病土温則甚乞為/恒州魏主為之徙恒州刺史陸叡為定州以泰代之)¶
　(泰至叡未發遂相與謀作亂推陽平王頤為主頤偽/許之而宻以聞任城王澄有疾帝召見謂曰穆泰謀)¶
　(為不軌今遷都甫爾北人戀舊南北紛擾朕洛陽不/立也此大事非卿不能辦彊為我北行儻其微弱直)¶
　(往擒之若已彊盛可承制發并肆兵擊之遂授澄節/行至鴈門太守夜告泰已引兵西就陽平澄遽令進)¶
　(發右丞孟斌曰事未可量宜依敕召兵然後徐進澄/曰奉既謀亂應據堅城而更迎陽平度似勢弱既不)¶
　(相拒發兵非宜但速往鎮之民心自定乃倍道兼行/先遣御史李煥單騎入代曉諭泰黨示以禍福皆莫)¶
　(為之用泰攻煥不克而走追擒之澄/至窮治黨與収陸叡繫獄民間帖然)集覽(中州猶言/中原中華)¶
　(也代人代土之人也并肆汾石雲朔恒定等州皆古/代也并肆二州名并本秦太原郡漢置并州唐為太)¶
<pb:KR2o0020_WYG_040-65b>¶
　(原府肆古楊津地漢置代/郡魏為肆州隋改代州)質實(一統志云并舜之州/名周封叔虞於此為)¶
　(唐國春秋時為晉國戰國時屬趙秦置太原郡治晉/陽漢兼置并州東漢省入冀州三國魏復置并州晉)¶
　(為劉淵所據後魏仍為太原郡後周置并州總管隋/復為太原郡唐初復為并州後改為太原府屬河東)¶
　(道宋初復置并州後改為太原府金改為河東軍元/置太原路至本朝仍為太原府𨽻山西道肆後魏之)¶
　(州名為晉昌郡治所隋復立新興郡尋改置忻州取/界水為名大業初州廢復立新興郡唐初為忻州天)¶
　(寳初為定襄郡乾元初復為忻州金屬太原府元改府/為九原府尋復舊至本朝以秀容縣省入改屬太原)¶
魏除逋亡縁坐法¶
　(初魏主以有罪徙邊者多逋亡乃制一人逋亡闔門/充役光州刺史崔挺諌曰善人少惡人多若一人有)¶
<pb:KR2o0020_WYG_040-66a>¶
　　(罪延及闔門則司馬牛受桓魋之罰栁/下惠嬰盜跖之誅豈不哀哉魏主從之)¶
　¶
　¶
　¶
　¶
　¶
　¶
　¶
<pb:KR2o0020_WYG_040-66b>¶
　¶
　¶
　¶
　¶
　¶
　¶
　¶
御批資治通鑑綱目卷二十八¶
