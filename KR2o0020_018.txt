# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.517746
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷九下
<pb:KR2o0020_WYG_018-1a>¶
　欽定四庫全書¶
御批資治通鑑綱目巻九下¶
　(丙/辰)建武中元元年春正月以第五倫為㑹稽太守¶
　　(京兆掾第五倫領長安市公平亷介市無姦枉每讀/詔書歎息曰此聖主也一見决矣後補淮陽王醫工)¶
　　(長王入朝倫随官屬得㑹見帝問以政事倫因此酬/對帝大悦明日復特召入與語至夕以倫為扶夷長)¶
　　(未到官追拜㑹稽太守為/政清而有惠百姓愛之)集覽(第五倫第五複姓元/和姓纂云出於齊諸)¶
　　(田之後諸田徙園陵者多故以次第為氏倫其名也/長安市長安縣司市也周禮地官司市掌市之治敎)¶
　　(政刑量度禁令扶夷長扶夷縣之長也/百官志萬戶以上為令减萬戶為長)質實(一統志/云第五)¶
<pb:KR2o0020_WYG_018-1b>¶
　　(倫長陵人扶夷漢之縣名屬零陵郡長沙王子義封/為扶夷矦國即此東漢省之故址在寳慶府武岡州)¶
　　(城東北二百四十二里㑹稽/郡名注見和帝永元元年)¶
　二月帝東廵封泰山禪梁陰¶
　　(上讀河圗㑹昌符曰赤劉之九㑹命岱宗上感此文/乃詔虎賁中郎將梁松等按索河洛䜟文言九世當)¶
　　(封禪者凡三十六事於是張純等復奏請封禪上乃/許焉詔有司求元封故事當用方石再累玉檢金泥)¶
　　(上以石功難就欲因孝武故封石置玉牒其中梁松/爭以為不可乃命石工取完青石無必五色丁卯車)¶
　　(駕東廵二月己卯幸魯進幸泰山辛卯晨燎祭天於/泰山下南方群神皆從用樂如南郊事畢至食時天)¶
　　(子御輦登山日中後到山上更衣晡時升壇北面尚/書令奉玉牒檢天子以寸二分璽親封之訖太常命)¶
<pb:KR2o0020_WYG_018-2a>¶
　(騶騎二千餘人發壇上方石尚書令藏玉牒已復石/覆訖尚書令以五寸印封石檢事畢天子再拜群臣)¶
　(稱萬嵗乃復道下夜半後上乃到山下百官明旦乃/訖甲午禪祭地于梁隂以高后配山川群神從如元)¶
　(始中北郊故事胡氏曰七十二君之編録詩書禮典/畧不經見審有是事乃天下國家之盛舉堯舜禹湯)¶
　(周武成康昭宣皆身致太平安得闕而弗講故前世/論登封者莫善於許𢡟惜乎世祖之臣智不及此陷)¶
　(其君於過舉而不得聞也延平陳氏曰三十年群臣/請封禪詔引欺天林放之語以止之然而信聖人之)¶
　(言不如信圖/䜟之篤也)集覽(㑹昌符符者䜟記之書也㑹昌其/書之名赤劉之九赤火色漢姓劉)¶
　(以火德王故尚赤赤劉猶言炎正也九世數也光武/高帝九世孫故云河洛䜟文易繫辭𫝊曰河出圖洛)¶
　(出書聖人則之孔安國云河圖者㐲羲氏王龍馬出/河遂則其文以畫八卦洛書者禹治水時神龜負文)¶
<pb:KR2o0020_WYG_018-2b>¶
　(而列於背有數至九禹遂因而第之以成九類孫奕/示兒編曰河出圖洛出書論語與易大𫝊兩言之而)¶
　(已春秋緯乃云河以通乾出天苞洛以流坤吐地符/河龍圖發洛龜書感河圖有九篇洛書有六篇䜟符)¶
　(命之書也當用方石再累王檢金泥謂當用玉牒書/藏方石有玉檢又用石檢十枚列於石傍檢用金縷)¶
　(五周以水銀和金為泥詳見郊祀志玉牒注見武帝/元封元年泰山下南方泰山之陽也梁隂山北曰陰)¶
　(謂梁父山之北也瓉曰梁父泰山下小山也莫善於/許𢡟梁武帝時有請封㑹稽禪國山者許𢡟諫之而)¶
　(止/)質實(一統志云岱宗注見章帝元和二年梁父山/在濟南府泰安州東南一百一十里漢嘗以)¶
　(此山/名縣)¶
　　書法(先是群臣請封禪不許至是感河圖文遂/行之帝於是亦不得為有定見矣書譏之)¶
<pb:KR2o0020_WYG_018-3a>¶
　　發明(唐貞觀間群臣有請封禪太宗不許綱目備/書于冊今此建武三十年群臣亦請封禪光)¶
　　(武不許綱目何為削而不書蓋太宗之所謂不許/其後終於不行光武之所謂不許曽未幾而行之)¶
　　(此書法之所以異也然則封禪是耶否耶先儒辯/論既已詳矣秦皇漢武之侈心何足多述然太宗)¶
　　(之不封禪亦非確然不惑者惟綱目樂予人為善/故幸其不許大書以美之若世祖既蹈其失綱目)¶
　　(雖欲予之不可得也故凡書不許封禪者皆/幸之予之也其書封禪者皆譏之貶之也)¶
三月司空純卒○夏四月帝還宫○赦改元¶
　　書法(改元不書此何以書非常也自文帝以來改/元多矣此其為非常何帝即位三十一年不)¶
　　(改元矣於是特改中元以是為異也故書是故/文帝改後元書更世祖改中元書改皆異之也)¶
<pb:KR2o0020_WYG_018-3b>¶
○六月以馮魴為司空質實(馮魴南陽/湖陽人)○司徒勤卒○¶
京師醴泉出赤草生郡國言甘露降集覽(醴泉言泉之/味甘如醴赤)¶
(草朱草也孝經援神契/曰徳及草木則生朱草)¶
　(群臣奏言靈物仍降宜令太史撰集以傳來世帝不/納常自謙無徳毎郡國所上輙抑而不賞故史官罕)¶
　(得而/記焉)¶
　　書法(宣帝之篇書鳳皇甘露降集矣此其書言甘/露降何疑辭也若曰郡國之言云爾是故世)¶
　　(祖中元之甘露書言是年桓帝永康之黄龍書言/元年齊高湛之河清書言陳壬午年皆疑之之辭)¶
　　(也終綱目書甘露二宣帝元/康二年是年舍是無書者矣)¶
<pb:KR2o0020_WYG_018-4a>¶
秋蝗¶
　　書法(書蝗何為災也上書醴泉赤草下書秋蝗則/醴泉赤草之不為瑞明矣是故武帝書産芝)¶
　　(九莖而繼書早元封二年世祖書醴泉/赤草而繼書蝗是年綱目之意微哉)¶
○冬十月以李訢為司徒○尊薄太后曰高皇后遷吕¶
太后主于園薄后配食地祗吕后四時上祭¶
　　書法(書尊薄太后何譏也文帝之立也吕后不書/太絶之於帝矣則薄太后之尊宜也何譏焉)¶
　　(后不書太誠絶之於文帝矣其書吕后則固未嘗/絶之於高帝也於是遷主于園四時上祭可乎尊)¶
　　(薄太后曰高皇后卑其祖也至以配食地祗益不/稱矣綱目於此書曰尊薄太后曰高皇后遷吕太)¶
<pb:KR2o0020_WYG_018-4b>¶
　　(后主于園又書曰薄后配食地祇吕后四/時上祭辭繁不殺所以著其甚不可也)¶
○十一月晦日食○起明堂靈臺辟雍宣布圖䜟於天¶
下¶
　(初上以赤伏符即帝位由是信用䜟文多以决定嫌/疑給事中桓譚上䟽諫曰凡人忽於見事而貴於異)¶
　(聞觀先王之所紀述咸以仁義正道為本非有竒恠/虛誕之事蓋天道性命聖人所難言也自子貢以下)¶
　(不得而聞况後世淺儒能通之乎今諸巧慧小才伎/數之人增益圖書矯稱䜟記以欺惑貪邪詿誤人主)¶
　(焉可不抑逺之哉臣譚伏聞陛下窮折方士黄白之/術甚為明矣而乃欲聽納䜟記又何誤也其事雖有)¶
　(時合譬猶卜數隻偶之類陛下宜垂明聽發聖意屏/群小之曲説述五經之正義䟽奏帝不悦㑹議靈臺)¶
<pb:KR2o0020_WYG_018-5a>¶
　(所處帝謂譚曰吾欲以䜟决之譚黙然良乆曰臣不/讀䜟帝問其故譚復極言䜟之非經帝大怒曰桓譚)¶
　(非聖無法將下斬之譚叩頭流血良乆乃得解出為/六安郡丞道病卒范曄曰桓譚以不善䜟流亡鄭興)¶
　(以遜辭僅免賈逵能附㑹文致/最差貴顯世主以此論學悲哉)集覽(赤㐲符注見建/武元年見事謂)¶
　(常見之事詿誤注見元帝建昭二年黄白之術丹竈/之事也漢武内傳曰李少君言臣能凝汞成白銀飛)¶
　(丹砂成黄金金成服之白日升天抱朴子論僊篇曰/夫作金皆在神僊集漢淮南王安抄出以作鴻寳枕)¶
　(中書雖有其文然皆秘其要所用藥物復多改其本/名不可按之便用隻偶猶易所謂竒偶也所處猶言)¶
　(方所也非經言/䜟文不合經典)正誤(見事今按見當音現見在之事/即常見之事也所處今按處上)¶
　(聲謂靈臺所/宜處之地也)質實(六安郡名注見秦/二世二年六國)¶
<pb:KR2o0020_WYG_018-5b>¶
　　書法(書起何兼靈臺言之也建辟雍盛典也而繼/有宣布圖䜟之書則帝之所學駁矣特書譏)¶
　　(之書圖䜟始此終綱目書圖䜟五是年丁亥年晉/武帝孝武帝寧康三年秦齊乙丑年魏隋文帝開)¶
　　(皇十三年皆禁之者也/惟光武書宣布為譏辭)¶
　　發明(賊莽詐稱符命簒奪漢祚公孫述自陳符命/竊據蜀土皆不免敗滅此帝之所親覩者也)¶
　　(帝既君臨大寳踰三十載乃始宣布圖䜟於天下/何哉且帝之中興漢業以間關百戰得之非以圖)¶
　　(䜟在已拱手而得之也彼苻堅醜類猶能禁絶䜟/緯帝乃宣布崇尚之曽謂聖武天挺之君乃不如)¶
　　(夷狄敗亡之酋乎/書以譏之宜也)¶
南單于比死弟莫立考異(南上漏匈/奴二字)¶
<pb:KR2o0020_WYG_018-6a>¶
　(帝遣使齎璽書拜授璽綬賜以/衣冠及繒綵是後遂以為常)¶
(丁/巳)二年春正月初立北郊祀后土¶
　　書法(書初何緩辭也二年書立郊社于城南矣至/祠后土則如河東於是始正北郊之位蓋中)¶
　　(興三十有四年/矣故書初譏之)¶
○二月帝崩¶
　(帝崩於南宫前殿年六十二帝每旦視朝日昃乃罷/數引公卿郎將講論經理夜分乃寐皇太子見帝勤)¶
　(勞不怠承閒諫曰陛下有禹湯之明而失黄老養性/之福願頥愛精神優游自寧帝曰我自樂此不為疲)¶
　(也雖以征伐濟大業及天下既定乃退功臣而進文/吏明慎政體總覽權綱量時度力舉無過事故能恢)¶
<pb:KR2o0020_WYG_018-6b>¶
　(復前烈身致太平太尉趙憙典䘮事時經王莽之亂/舊典不存皇太子與諸王雜坐同席藩國宮屬出入)¶
　(宫省與百僚無别憙正色横劒殿階扶下諸王以明/尊卑奏遣謁者將䕶官屬分止他縣諸王並令就邸)¶
　(唯朝晡入臨整禮儀嚴門衛内外肅然山陽王荆哭/臨不哀而作飛書令蒼頭詐稱大鴻臚郭况書與東)¶
　(海王彊言其無罪被廢及郭后黜辱觀令東歸舉兵/以取天下且曰高祖起亭長陛下興白水何况於王)¶
　(陛下長子故副主哉當為秋霜無為檻羊人主崩亡/閭閻之伍尚為盗賊欲有所望何况王邪彊得書惶)¶
　(怖即執其使封書上之明帝以荆/母弟秘其事遣荆出止河南宫)集覽(經理五經之/義理將䕶將)¶
　(兵䕶送也白水鄉名即舂陵也屬南陽蔡陽縣按光/武本紀注舊宅在今棗陽東南宅旁二里有白水是)¶
　(也當為秋霜無為檻羊正義曰秋霜有肅殺之威/當為此也檻籠也羊在籠中受制於人可不為此)質¶
<pb:KR2o0020_WYG_018-7a>¶
　實(白水鄉名注見/新莽地皇三年)¶
　　書法(賀善賛曰世祖即位之先綱目有特書三起/兵則書漢宗室興復帝室至河北則特書除)¶
　　(莽苛政皆𤣥等所無也故其即位也特書即皇帝/位即位之後書三大政要皆有關於風俗運祚者)¶
　　(元年首以卓茂為太傅封褒德侯而當時多循吏/天下畧定即起太學親臨視之而東都盛儒學徵)¶
　　(三處士而末造多節義之士其所以祀漢配天以/垂二百年之基者實在於此然其失亦有二焉以)¶
　　(私愛廢皇后太子信圖䜟竟事封禪獨此二者不/能不為盛徳之累至其加恩廢后母子親黨則又)¶
　　(後世人主/所難能也)¶
太子莊即位尊皇后曰皇太后○三月𦵏原陵質實(原/陵)¶
<pb:KR2o0020_WYG_018-7b>¶
(在河南府孟津縣西/至本朝載於祀典)○夏四月以鄧禹為太傅東平王¶
蒼為驃騎將軍¶
　(詔曰方今上無天子下無方伯若渉淵冰而無舟楫/夫萬乗至重而壯者慮輕實頼有徳左右小子高密)¶
　(侯禹元功之首東平王蒼寛博有謀其以禹為太傅/蒼為驃騎將軍蒼懇辭帝不許又詔驃騎將軍置長)¶
　(史掾史員四十人位在三公上蒼嘗薦西曹掾吳良/帝曰薦賢助國宰相之職也蕭何舉韓信設壇而拜)¶
　(不復考試今/以良為議郎)集覽(上無天子下無方伯公羊傳莊四/年文也何休曰有而無益於治曰)¶
　(無猶易豐卦闚其戶閴其無人注閴苦鵙反壯者慮/輕男子三十曰壯明帝年方三十故自稱壯者輕去)¶
　(聲慮輕者言無逺慮也左傳/曰輕則寡謀左右讀作佐佑)正誤(上無天子今按此/因光武初崩故云)¶
<pb:KR2o0020_WYG_018-8a>¶
　(與公羊註/義不同)質實(高密縣名注見漢王/邦三年吳良臨淄人)¶
燒當羌反遣兵擊之敗没冬復遣馬武等討之考異(提/要)¶
(無等字計字當/依上文作擊)¶
　(初燒當羌豪滇良擊破先零奪居其地滇良卒子滇/吾與弟滇岸率衆冦隴西敗太守劉旴於允街於是)¶
　(守塞諸羌皆叛詔謁者張鴻領諸郡兵擊之戰於允/吾鴻軍敗没冬十一月復遣中郎將鄧固監捕虜將)¶
　(軍馬武等二將/軍四萬人討之)集覽(燒當西羌種號也無弋爰劒之/後從爰劒五世至研研最豪徤)¶
　(自後以研為種號又十三世至燒當時元帝朝也燒/當復豪徤子孫更以為種號居河北大允谷滇良羌)¶
　(豪姓名滇音顚本西夷國名或曰句就種羌也史記/漢書並作滇越國楚莊王弟莊蹻為國於此漢武時)¶
<pb:KR2o0020_WYG_018-8b>¶
　(滇王降以其地為益州其後因以滇為氏焉滇注見/武帝元狩元年先零注見宣帝元康四年旴匈于反)¶
　(允街史炤通鑑釋文曰允街邑名也屬金城郡案金/城郡今蘭州是在鞏昌路允音鉛允吾邑名也屬金)¶
　(城郡允音/鉛吾音牙)質實(一統志云允吾漢初縣名為金城郡/治所東漢末廢之故城在臨洮府蘭)¶
　(縣西南五/十二里)¶
(戊/午)顯宗孝明皇帝永平元年春正月朝原陵¶
　(帝率公卿以下朝于原陵如元㑹儀乗輿拜神坐退/坐東廂侍衛官皆在神坐後太官上食太常奏樂郡)¶
　(國上計吏以次前當神軒占其郡榖價及民所疾苦/是後遂以為常胡氏曰送死之禮即逺而無退至于)¶
　(墓則終事盡矣人子孝思不忘則専精乎廟享而已/矣蓋墓藏體魄而致生之是不智也廟以宅神而致)¶
<pb:KR2o0020_WYG_018-9a>¶
　(死之是不仁也此聖人制禮明乎幽明之故仁智合/而義禮盡也既已送形而往安乎地下迎精而反主)¶
　(于廟中而又致隆于陵圉如元㑹儀上食奏樂郡國/奏計言民疾苦是反易陵廟之禮以體魄為有知虛)¶
　(廟祏而不重設復奉廟中之主而祭於陵所皆違禮/也明帝此舉蓋生於原廟蔡邕不折𠂻以聖人之制)¶
　(而直論其情情豈有既哉使明帝移此情於四時太/廟之祭簠簋籩豆尊彛鼎爼惟禮之循而兢兢業業)¶
　(監於光武成憲損益修明之期/乎至治其為孝也何以加諸)集覽(即逺而無退即/就也就使墓陵)¶
　(路逺亦須送至而無退却墓藏體魄而致生之是不/智也廟以宅神而致死之是不仁也墓只藏體魄而)¶
　(䰟不在焉不當祭而祭之是致生之也廟者神之宅/䰟靈在焉當祭而不祭是致死之也記檀弓上孔子)¶
　(曰之生而致死之不仁而不可為也之死而致生之/不知而不可為也注云之往也死之生之謂無知與)¶
<pb:KR2o0020_WYG_018-9b>¶
　(有知也為猶行也知音智左傳子産曰人生始化曰/魄既生魄陽曰魂注人生始變化而為形形之靈者)¶
　(名曰魄若視聽運動之類魄屬陰其中自有陽氣氣/之神者名曰魂如精神性識之類迎精而反主於廟)¶
　(中主神主也謂迎其精靈反歸其神主安置于廟中/致隆謂致此隆禮有知知靈也虛廟祏而不重設重)¶
　(去聲再也言祭於陵園而不再設祭於廟也廟祏注/見隋文帝開皇二十年宗祏原廟注見惠帝四年折)¶
　(𠂻注見成帝綏和二年折𠂻簠簋注見文帝六年籩/豆籩以竹為之口有縢縁形如豆容受四升以盛乾)¶
　(物豆以木為之高并口員徑一尺二寸漆赤中以盛/濡物尊彛尊與樽通酒器也彛宗廟常器也與爵相)¶
　(似周禮六尊六彛以待祭祀賔客注獻尊飾以翡翠/也獻通作犧鄭氏以獻與犧皆音素何反王肅讀為)¶
　(犧牲之犧象尊飾以象骨也著尊謂著地無足也著/直畧反壺尊謂以壺為尊也大尊太古之瓦尊也大)¶
<pb:KR2o0020_WYG_018-10a>¶
　(音泰山尊畫山雲於上也雞彛謂刻而畫雞之形於/彛也鳥彛畫鳳凰之形斚彛畫禾稼之形黄彛黄目)¶
　(尊也虎彛畫虎之形蜼彛畫蜼之形於彛也蜼猴屬/也音誄鼎爼鼎和五味之寳器爼所以薦肉也詳見)¶
　(周禮鼎/爼之圖)正誤(即逺而無退今按禮記曽子弔於負夏/主人既祖推柩而反之子游曰飯於牖)¶
　(下小歛於戶内大歛於阼殯於客位祖於庭𦵏於墓/所以即逺也故䘮事有進而無退註謂䘮事一節逺)¶
　(於一節有進而往無退而還豈可推柩而/反之乎愚謂即逺者漸就于逺也集覽誤)¶
　　發明(朝陵之失胡氏既已論之矣綱目書此亦/譏之爾自是而後凡書朝陵者皆倣此)¶
夏五月太傅高密侯鄧禹卒質實(高密縣名注見/漢王邦三年)¶
　(謚曰/元)¶
<pb:KR2o0020_WYG_018-10b>¶
東海王彊卒¶
　(東海王彊病上遣使者太醫乗驛視疾絡繹不絶詔/沛王輔等諸魯省疾戊寅彊薨臨終上䟽謝恩言身)¶
　(既天命孤弱復為皇太后陛下憂慮誠悲誠慙息政/小人也猥當襲臣後必非所以全利之也願還東海)¶
　(郡今天下新罹大憂惟陛下加供養皇太后數進御/餐臣彊困劣言不能盡意願並謝諸王不意永不復)¶
　(相見也帝覽書悲慟從太后出幸津門亭發哀使大/司空持節䕶䘮事贈送以殊禮詔楚王英等及京師)¶
　(親戚皆㑹𦵏帝追惟彊深執謙儉不欲厚𦵏以違其/意於是特詔遣送之物務從約省衣足歛形茅車瓦)¶
　(器物减於制以彰王卓爾獨/行之志將作大匠留起陵廟)集覽(息政息謂子也生/息之義政其子之)¶
　(名供飬供居用反養/弋亮反追惟惟思也)¶
<pb:KR2o0020_WYG_018-11a>¶
　　書法(廢太子未有書卒者書此何善彊之能處廢/也外此則惟承乾書卒然與彊霄壤矣綱目)¶
　　(書廢太子十二書太子廢二其書卒者二/而已是年彊唐太宗貞觀十八年承乾)¶
秋七月馬武等擊羌破之○祭肜討烏桓大破之罷緣¶
邊屯兵考異(此討字亦/當作擊)¶
　(遼東太守祭肜使偏裨討赤山烏桓大破之斬其魁/帥塞外震讋西自武威東盡𤣥莵皆來内附野無風)¶
　(塵乃悉罷/緣邊屯兵)集覽(武威注見光武建武九年/𤣥莵注見武帝元封三年)¶
好畤侯耿弇卒質實(好畤縣名注見光/武建武二十五年)¶
(己/未)二年春正月宗祀光武皇帝於明堂始服冠冕玉佩¶
<pb:KR2o0020_WYG_018-11b>¶
登靈臺望雲物集覽(冠冕冠有䆳延曰冕/注見平帝元始五年)○三月臨辟¶
雍行大射禮集覽(大射禮注見成/帝鴻嘉二年)○冬十月行養老禮¶
　(上幸辟雍初行養老禮以李躬為三老桓榮為五更/三老服都紵大袍冠進賢扶玉杖乗輿到辟雍禮殿)¶
　(御坐東廂遣使者安車迎三老五更於太學講堂天/子迎於門屏交禮道自阼階三老升自賔階至階天)¶
　(子揖如禮三老升東面三公設几九卿正履天子親/袒割牲執醬而饋執爵而酳祝哽在前祝饐在後五)¶
　(更南面三公進供禮亦如之禮畢引桓榮及弟子升/堂上自為下説諸儒執經問難於前冠帶縉紳之人)¶
　(圖橋門而觀聽者蓋億萬計於是下詔賜榮爵關内/侯三老五更皆以二千石禄養終厥身賜天下三老)¶
　(酒人一石肉四十斤上自為太子受尚書於桓榮及/即帝位猶尊榮以師禮嘗幸太常府令榮坐東面設)¶
<pb:KR2o0020_WYG_018-12a>¶
　(几杖㑹百官及榮門生數百人上親自執業諸生或/避位發難上謙曰太師在是既罷悉以太官供具賜)¶
　(太常家榮毎疾病帝輙遣使者存問太官太醫相望/於道及篤上䟽謝恩讓還爵土帝幸其家問起居入)¶
　(街下車擁經而前撫榮垂涕賜以牀茵帷帳刀劒衣/被良乆乃去自是諸侯將軍大夫問疾者不敢復乗)¶
　(車到門皆拜牀下榮卒帝親自變服臨䘮送𦵏賜冡/塋于首山之陽子郁當嗣讓其兄子汎帝不許郁乃)¶
　(受封而悉以租入與之帝以郁為侍中胡氏曰觀顯/宗事師之意多儀及物數千百年鮮有其儷可謂人)¶
　(主之高致盛節也惜乎桓榮授經専門章句不知仲/尼脩身治天下之微㫖大義故其君之徳業如是而)¶
　(止若使子思孟子之徒遭遇此時得行/所學則二帝可三而三王可四也必矣)集覽(養老禮/記内則)¶
　(曰凡養老五帝憲三王有乞言注憲法也五帝養之/為法其徳行也有讀曰又三王養之又從之求善言)¶
<pb:KR2o0020_WYG_018-12b>¶
　(可施行也三老五更東漢禮儀志養三老五更之儀/先吉日司徒上太傅若講師故三公人各用其徳行)¶
　(年耆高者一人為老次一人為更顔師古曰選三公/老者為三老卿大夫中老者為五更亦參五之也鄧)¶
　(展曰漢直以三公為三老大夫為五更孝經援神契/曰尊事三老父象也謂以父道事之所以示老老也)¶
　(兄事五更謂以兄道事之所以示長長也宋均曰三/老老人知天地之事者五更老人知五行更代者劉)¶
　(攽東漢刋誤曰天地之事之字當作人字言知天地/人三才故曰三老禮記鄭𤣥注皆年老更事致仕者)¶
　(也名三五者象三辰五星又謂老人更知三徳五事/者蔡邕以為更當作叟老人之稱也未詳孰是服都)¶
　(紵大袍服衣著也都謂都布也以綿裝衣曰紵袍䙝/衣也謂以都布為大袍而紵之以綿續漢志都紵作)¶
　(絺紵誤矣都布注見光武建武四年冠進賢冠去聲/進賢古緇布冠也儒者之服前高七寸後高三寸長)¶
<pb:KR2o0020_WYG_018-13a>¶
　(八寸後漢改名進賢執爵而酳爵禮器也酳音𦙍潄/也所以潔口祝哽在前哽者食留咽中也老人毎食)¶
　(多哽故於未食前祝之使毋哽也祝又職救反下同/祝饐在後饐者食窒氣不通也於已食後祝之使毋)¶
　(饐上自為下説句絶上謂天子也為去聲自為其下/説書圜橋門而觀聴漢官儀曰辟雍四門外水圜繞)¶
　(以節觀者門外皆有橋觀者在水外故曰圜橋門賜/榮爵關内侯通鑑考異曰帝紀載詔文上言李躬而)¶
　(下獨封榮似脱躬字榮傳袁宏漢紀詔獨言桓榮不/及李躬今闕疑養終厥身養去聲供也以其俸禄養)¶
　(之盡其天年天下三老謂鄉縣之三老注見漢王劉/邦二年太常府百官志太常卿掌禮儀祭祀每祭祀)¶
　(先奏其禮儀及行事常贊天子設几杖設施陳也几/老者所馮杖老者所依記曲禮曰大夫七十而致仕)¶
　(若不得謝則必賜之几杖避位發難避位猶言出席/發舉也難去聲舉所疑而難問也擁經而進擁持經)¶
<pb:KR2o0020_WYG_018-13b>¶
　(書而前進首山徐廣曰即雷首山在河東蒲阪縣封/禪書所謂薄山也括地志云薄山一名襄山一名雷)¶
　(首山一名首陽山在陜州芮縣北十里此山西起雷/山東至蒲阪凡十名以州縣分之多在蒲州専門章)¶
　(句意斷處曰章言斷處曰句言其専於分章析句之/學也儒林傳贊塗分流别専門並興注云説經者各)¶
　(自是其/一家)正誤(禄養終厥身今按下奉上曰養如養父/母之養則去聲人君養賢之養只作上)¶
　(聲/)質實(一統志云李躬梓潼人首山在開封府襄城/縣南五里集覽以首山即首陽雷首等山為)¶
　(桓榮所𦵏之處蓋此山在平陽府之蒲州而桓榮乃/沛郡龍亢人豈有賜𦵏如此之逺之理哉且襄城縣)¶
　(有首山又去沛郡不逺愚/故備考而明之觀者詳焉)¶
　　書法(書美之也自光武末年書起明堂靈臺辟雍/然徒聞宣布圖䜟而已至是始盛三雍之儀)¶
<pb:KR2o0020_WYG_018-14a>¶
　　(復先代之典帝於此可謂賢矣文治可謂盛矣故/詳書之終綱目書臨學二書視學三書詣學二詳)¶
　　(光武建武五年書養老四是年後主景耀元年魏/主髦齊壬申年魏主宏陳癸未年周主邕而魏宴)¶
　　(國老庶老於華林/不與齊丙子年)¶
　　發明(光武中興投戈講藝息馬論道其留意文治/久矣末年肇建三雍未及臨嚮明帝繼之舉)¶
　　(宗祀望雲物行大射養老之禮東都文物於是彬/彬可觀書之于冊足為美稱詩曰貽厥孫謀以燕)¶
　　(翼子光武以之又曰昭哉/嗣服繩其祖武顯宗有焉)¶
中山王焉就國¶
　(上以中山王焉郭太后少子太后尤愛之故獨留京/師至是始與諸王俱就國賜以虎賁官騎恩寵尤厚)¶
<pb:KR2o0020_WYG_018-14b>¶
　(獨得往來京師帝禮待陰郭每/事必均數受賞賜恩寵俱渥)集覽(隂郭隂/氏郭氏)¶
　　書法(焉者何郭后所愛子也建武末年嘗遣諸王/就國矣明帝請特留之至是始遣帝之待廢)¶
　　(后可謂無纎介之/嫌矣特書美之)¶
帝如長安○十一月遣使者以中牢祠蕭何霍光帝過¶
式其墓是月還宫集覽(中牢注見昭/帝元鳳元年)質實(一統志云蕭/何墓在西安)¶
(府咸陽縣北三十五里霍光墓在/西安府咸陽縣茂陵平陵之間)¶
　　書法(祭臣不書此何以書録功臣也書祭臣始此/終綱目書祭臣六是年章帝元和二年祠獻)¶
　　(王安帝延光四年祠楊震靈帝中平六年祠陳蕃/唐太宗貞觀十九年祠魏徴肅宗至徳二載祠張)¶
<pb:KR2o0020_WYG_018-15a>¶
　　(九/齡)¶
(庚/申)三年春二月太尉憙司徒訢免以郭丹為司徒虞延¶
為太尉質實(郭丹南陽穰縣人/虞延陳留東昏人)○立貴人馬氏為皇后¶
子炟為皇太子¶
　(后援之女也光武時以選入太子宫能奉承隂后傍/接同列禮則修備上下安之遂見寵異及帝即位為)¶
　(貴人時后前母姊女賈氏亦以選入生皇子炟帝以/后無子命養之謂曰人未必當自生子但患愛養不)¶
　(至耳后於是盡心撫育勞悴過於所生太子亦孝性/淳篤母子慈愛始終無纎介之間后常以皇嗣未廣)¶
　(薦逹左右若恐不及後宫有進見者每加慰納若數/所寵引輙增隆遇及有司奏立長秋宫帝未有所言)¶
<pb:KR2o0020_WYG_018-15b>¶
　(皇太后曰馬貴人徳冠後宫即其人也后既正位宫/闈愈自謙肅好讀書常衣大練裙不加縁朔望諸姬)¶
　(主朝請望見后袍衣踈麄以為綺縠就視乃笑后曰/此繒特宜染色故用之耳群臣奏事有難平者帝數)¶
　(以試后后輙分解趣理各得其情然未嘗/以家私干政事帝由是寵敬始終無衰焉)集覽(難平/平音)¶
　(病平其不/平曰平)¶
圖畫中興功臣於雲臺¶
　(帝思中興功臣乃圖二十八將於南宫雲臺以鄧禹/為首次馬成吳漢王梁賈復陳俊耿弇杜茂冦恂傅)¶
　(俊岑彭堅鐔馮異王霸朱祜任光祭遵李忠景丹萬/修蓋延邳肜姚期劉植耿純臧宫馬武劉隆又益以)¶
　(王常李通竇融卓茂合三十二/人馬援以椒房之親獨不與焉)集覽(椒房注見昭/帝元始四年)質¶
<pb:KR2o0020_WYG_018-16a>¶
　實(一統志云雲臺在河南/府洛陽縣東水南堡)¶
夏六月有星孛于天船北集覽(天船天官書曰天船有/九星在大陵北一曰舟)¶
(星/)○大起北宫既而罷之¶
　(時天旱尚書僕射鍾離意詣闕免冠上䟽曰昔成湯/遭旱以六事自責切見北宫大作民失農時自古非)¶
　(苦宫室小狹但患民不安寧宜且罷止以應天心帝/策詔報曰湯引六事咎在一人其冠履勿謝又敕大)¶
　(匠止作諸宫減省不急詔因謝公卿百僚遂應時㴻/兩帝性褊察好以耳目隠發為明公卿大臣數被詆)¶
　(毁近臣尚書以下至見提曵常以事怒郎藥崧以杖/撞之崧走入牀下帝怒甚疾言曰郎出崧乃曰天子)¶
　(穆穆諸侯皇皇未聞人君自起撞郎帝乃赦之是時/朝廷莫不悚慄爭為嚴切以避誅責唯鍾離意獨敢)¶
<pb:KR2o0020_WYG_018-16b>¶
　(諫爭數封還詔書臣下過失輙救解之㑹連有變異/上䟽曰陛下畏敬鬼神憂恤黎元而天氣未和寒暑)¶
　(違節者咎在群臣不能宣化治職而以苛刻為俗百/官無相親之心吏民無雍雍之志至於感逆和氣以)¶
　(致天災百姓可以徳勝難以力服鹿鳴之詩必言燕/樂者以人神之心洽然後天氣和也願陛下垂聖徳)¶
　(緩刑罰順時氣以調隂陽帝雖不/能時用然知其至誠終愛厚之)集覽(成湯遭旱以/六事自責帝)¶
　(王世紀湯時八年七旱遂齋戒以已為犧牲禱於桑/林之社以六事自責説苑曰湯時雒拆川竭遂使人)¶
　(持六足鼎祝之山川曰政不節邪使民疾邪宫室營/邪女謁盛邪苞苴行邪䜛夫昌邪何不雨之極也言)¶
　(未巳而天大雨㴻雨㴻又音注説文時雨生萬物好/以耳目隠發為明七制解云喜以耳聞目見閒密地)¶
　(發人陰私為明提曵提音底擲也曵羊列反拖也七/制解云至見被提捉紐拽郎藥崧郎官名掌宿衛姓)¶
<pb:KR2o0020_WYG_018-17a>¶
　(藥名崧河内人天子穆穆諸侯皇皇記曲禮文/也又荀子注穆穆容儀謹也皇皇自修正也)質實¶
　(鍾離意㑹/稽山隂人)¶
　　書法(書築宫有之矣至武帝明光始書起未書大/起也書大起非譏歟帝方大起北宫未幾以)¶
　　(鍾離一䟽而立罷可謂改過不吝矣上書大起下/書既而罷之所以見其從諫之勇也故乙丑宫成)¶
　　(不書綱目宫室書大者五是年後主建興五年魏/大營宫室晉穆帝永和元年趙大發民治洛陽宫)¶
　　(宋癸卯年宋大修宫室梁丙子年齊大治宫室唯/明帝書罷宫室書罷者三是年唐𤣥宗開元元年)¶
　　(敬宗寳歴二/年皆美之也)¶
秋八月晦日食¶
<pb:KR2o0020_WYG_018-17b>¶
　(詔曰昔楚莊無災以致戒懼魯哀禍大天不降譴/今之動變儻尚可救有司勉思厥職以匡無徳)集¶
　覽(楚莊無災以致戒懼春秋楚莊王時國無天變莊/王戒懼曰天不見妖天其忘余魯哀禍大天不降)¶
　(譴春秋魯哀公禍大而天不降災是/天棄之也杜預曰禍大謂削弱也)¶
冬十月帝奉皇太后如章陵¶
　(車駕從皇太后幸章陵荆州刺史郭賀官有殊政上/賜以三公之服黼黻冕旒敕行部去襜帷使百姓見)¶
　(其容服以/章有徳)集覽(敇行部去襜帷行下孟反去口舉反/襜蚩占反繋平聲廣韻注襜褕蔽膝)¶
　(也韻㑹注襜䄖謂帷襜以蔽前後也/今敇令廵行所部郡縣時可除去之)質實(郭賀雒陽/人黼黻注)¶
　(見周顯/王五年)¶
<pb:KR2o0020_WYG_018-18a>¶
大水¶
(辛/酉)四年春帝如河内不至而還¶
　(帝近出觀覽城第欲遂校獵河内/東平王蒼上書諫帝覽奏即還宫)質實(河内郡名注/見桓帝延熹)¶
　(九/年)¶
　　書法(不至何美從諫也凡遊幸書不至書不果皆/美也綱目遊幸書不至二是年晉武帝辛卯)¶
　　(年不果一唐高/宗總章二年)¶
　　發明(昔仲虺美成湯之徳以從諫弗咈改過不吝/為首稱蓋過者人所不免惟能聽人之言而)¶
　　(勇於亟改乃為盛徳之舉爾顯宗繼體至是四載/去夏北宫之役鍾離意上䟽即敇大匠止作今春)¶
<pb:KR2o0020_WYG_018-18b>¶
　　(校獵之行東平王進諫帝覽奏即還此亦從諫弗/咈改過不吝之意也故綱目前書大起北宫既而)¶
　　(罷之此書帝如河内不至而還皆所以著其/改過之美若顯宗者於是乎有光前古矣)¶
冬十月司徒丹司空魴免以范遷為司徒伏恭為司空¶
質實(范遷沛國相人/伏㳟東武人)○陵鄉侯梁松下獄死¶
　(松坐怨望縣飛書誹謗下獄死初上為太子太中大/夫鄭興子衆以通經知名太子及山陽王荆因梁松)¶
　(以縑帛請之衆曰太子儲君無外交之義漢有舊防/藩王不宜私通賔客松曰長者意不可逆衆曰犯禁)¶
　(觸罪不如守正而死遂不往及松/敗賔客多坐之唯衆不染於辭)集覽(縣飛書縣挂/也飛書注見)¶
　(桓帝延熹八年漢有舊防此漢家舊制也防通作坊/記經解曰以舊坊為無所用而壊之者注坊音房本)¶
<pb:KR2o0020_WYG_018-19a>¶
　(又作/防)質實(鄭衆開/封人)¶
于寘攻莎車王賢殺之¶
　(莎車王賢以兵威逼奪于寘大宛媯塞王國使其將/守之于寘人殺其將君徳立大人休莫霸為王賢率)¶
　(諸國兵擊之大為休莫霸所敗脱身走還休莫霸進/圍莎車中流矢死于寘人復立其兄子廣徳為王廣)¶
　(徳父先拘在莎車賢乃歸其父以女妻之與之和親/是嵗于寘王廣徳將諸國兵攻莎車誘莎車王賢殺)¶
　(之并其國匈奴發諸國兵圍于寘廣徳請降匈奴立/賢質子不居徴為莎車王廣徳又攻殺之更立弟齊)¶
　(黎為莎/車王)集覽(莎車注見武帝元鼎二年于寘注見/武帝元狩元年媯塞國名在西域)¶
　　書法(蠻夷相殺不書此何以書漢殺之也自漢以/賢都䕶雖復中寢而賢猶詐稱西域大被其)¶
<pb:KR2o0020_WYG_018-19b>¶
　　(害於是奪于寘國于寘攻/殺之以是為漢病也故書)¶
(壬/戍)五年春二月驃騎將軍蒼罷歸藩¶
　(東平王蒼自以至親輔政聲望日重意不自安前後/累上䟽稱自漢興以來宗室子弟無得在公卿位者)¶
　(乞上驃騎將軍印綬退就藩國辭甚懇切至是帝乃/許蒼還國而不聽上將軍印綬以驃騎長史為東平)¶
　(太傅掾為中大夫/令史為王家郎)質實(東平國名注見/獻帝興平元年)¶
　　書法(書就國多矣未有書歸藩者書歸藩何特筆/也其特筆何賢蒼也若蒼者可以為漢藩矣)¶
　　(故自為驃騎/至卒六書之)¶
冬十月帝如鄴是月還宫○十一月北匈奴冦五原雲¶
<pb:KR2o0020_WYG_018-20a>¶
中南單于擊却之○安豐侯竇融卒考異(提要此句上/有十二月三)¶
(字/)¶
　(融年老子孫縱誕多不法長子穆尚内黄公主矯稱/隂太后詔令六安侯劉旴去婦以女妻之旴婦家上)¶
　(書言狀帝大怒盡免穆等官諸竇為郎吏者皆將家/屬歸故郡獨留融京師融尋薨後數嵗穆等復坐事)¶
　(與子勲宣皆下獄死乆之詔還/融夫人與小孫一人居雒陽)集覽(六安郡名注見/秦二世二年六)¶
　(國/)質實(安豐縣名注見光武建武七年内/黄縣名注見唐昭宗大順三年)¶
(癸/亥)六年春二月王雒山出寳鼎詔禁章奏浮詞集覽(王/雒)¶
(山通鑑釋文曰在/廬江郡雒或作雄)¶
<pb:KR2o0020_WYG_018-20b>¶
　(詔曰祥瑞之降以應有徳方今政化多僻何以致兹/易曰鼎象三公豈公卿奉職得其理邪其賜三公帛)¶
　(五十匹九卿二千石半之先帝詔書禁人上事言聖/而間者章奏頗多浮詞自今若有過稱虛譽尚書皆)¶
　(宜抑而不省示/不為諂子嗤也)¶
　　書法(書禁浮詞何特筆也世祖書封事不得言聖/此書禁章奏浮詞皆特筆也終綱目書得鼎)¶
　　(二武帝元鼎四年是年/自是無書得鼎者矣)¶
(甲/子)七年春正月皇太后隂氏崩二月𦵏光烈皇后¶
　　書法(西漢之世皇后書崩不書𦵏書𦵏者必有故/也許后弑傅太后藩妾至東漢始書𦵏不書)¶
　　(𦵏者亦必有故也世祖郭氏和帝隂氏桓帝鄧氏/靈帝宋氏皆廢獻帝何氏弑后書𦵏自此始昭烈)¶
<pb:KR2o0020_WYG_018-21a>¶
　　(以後復不書𦵏晉復書之宋以後不書惟路太后/以譏書隋唐復書之唐自鄭太后而後無書𦵏者)¶
　　(矣/)¶
○北單于求合市許之考異(北上漏匈/奴二字)¶
　(北匈奴猶盛數冦邊遣使求合/市上冀其交通不復為冦許之)¶
以宋均為尚書令¶
　(初均為九江守五日一聽事悉省掾史閉督郵府内/屬縣無事百姓安業九江舊多虎暴常募設檻穽而)¶
　(猶多傷害均下記屬縣曰夫江淮之有猛獸猶北土/之有雞豚也今為民害咎在殘吏而勞勤張捕非憂)¶
　(恤之本也其務退姦貪思進忠善可一去檻穽除削/課制其後無復虎患帝聞均名故任以樞機均謂人)¶
<pb:KR2o0020_WYG_018-21b>¶
　(曰國家喜文法亷吏以為足止姦也然文吏習為欺/謾而亷吏清在一已無益百姓流亡盗賊為害也均)¶
　(欲叩首爭之時未可改也久將自苦之乃可言/耳未及言㑹遷司𨽻校尉後上聞其言追善之)集覽¶
　(閉督郵府督郵官名主諸縣罰負郵殿紏攝之馮鑑/續事始曰後漢有郡主簿亦曰督郵隋以録事參軍)¶
　(代之掌勾稽文簿舉彈善/惡今閉其府門示無事也)正誤(閉督郵府内今按府/字當連内字為句督)¶
　(郵乃督察屬縣事務者九江無事催/督故閉督郵於府内不令妄出也)質實(宋均南陽/安衆人九)¶
　(江郡名注見秦/王政六年夀春)¶
(乙/丑)八年春正月司徒遷卒以虞延為司徒○以吳棠為¶
度遼將軍¶
<pb:KR2o0020_WYG_018-22a>¶
　(初大司農耿國上言宜置度遼將軍屯五原以防南/匈奴逃亡朝廷不從南匈奴須卜骨都侯等知漢與)¶
　(北虜交使内懐嫌怨欲畔宻使人詣北虜令遣兵迎/之鄭衆出塞疑有異伺候果得須卜使人乃上言宜)¶
　(更置大將以防二虜交通由是始置度遼營以中郎/將吳棠行度遼將軍事將黎陽虎牙營士屯五原曼)¶
　(栢/)集覽(須卜骨都侯須卜注見平帝元始二年骨都/侯注見光武建武二十四年五原曼栢五原)¶
　(郡有曼栢縣案五原今勝/州連谷縣是也曼音萬)質實(耿國扶風茂陵人況/之子弇之弟五原郡)¶
　(名注見武帝/元封元年)¶
　　書法(建武之末北匈奴求和親以皇太子諫不許/後雖許之漢與南匈奴未隙也故永平之五)¶
　　(北虜入冦南單于猶擊却之於是間一嵗耳北虜/求合市則忘其前言身自許焉自此疑隙遂開而)¶
<pb:KR2o0020_WYG_018-22b>¶
　　(度遼營不得不/置矣故謹書之)¶
秋大水¶
　(郡國十/四大水)¶
冬十月詔聽有罪亡命者贖考異(據分注帝聞西域有/神其名曰佛因遣使)¶
(之天竺求其道得其書及沙門以來則此句上當書遣/使之天竺求佛法得其書及沙門攝摩騰至京師置於)¶
(鴻臚寺竊考後魏孝明神龜元年遣使如西域求佛書/綱目大書示戒又觀歴代崇信異端如晉成帝咸康元)¶
(年趙聽其民事佛孝武太元六年立佛精舍於内殿後/秦姚興𢎞始七年以鳩摩羅什為國師後魏文成興安)¶
(元年復建佛圖獻文皇興三年置僧祗佛圖戶宣武永/平二年親講佛書作永明閒居寺孝明熈平元年作永)¶
<pb:KR2o0020_WYG_018-23a>¶
(寧寺宋明帝泰始元年作湘宫寺梁武帝大通元年中/大通元年太清元年三捨身於同泰寺大同三年修長)¶
(干塔中大同元年講佛書於同泰寺北齊文宣帝天保/六年以道士為沙門陳武帝永定二年捨身於大莊嚴)¶
(寺周静帝大象二年復佛道二教隋文帝開皇二十年/禁毁佛天尊及神像唐高祖武徳九年罷沙汰僧道高)¶
(宗顯慶二年遣天竺方士歸國中宗嗣聖二年太后以/僧懐義為白馬寺主七年太后頒大雲經於天下代宗)¶
(永泰元年置百高座講仁王經大厯二年作章敬寺三/年幸章敬寺度僧尼千人内出盂蘭盆賜章敬寺憲宗)¶
(元和十四年遣中使迎佛骨至京師武宗㑹昌六年詔/上京増置八寺復度僧尼宣宗大中元年敕復廢寺懿)¶
(宗咸通三年置戒壇度僧尼十二年幸安國寺十四年/遣使迎佛骨凡若此者綱目莫不悉書況漢明帝求佛)¶
(書啓釁端為天下後世之禍致堂胡氏論之詳矣朱子/感興詩云誰哉繼三聖為我焚其書蓋嫉之甚矣獨此)¶
<pb:KR2o0020_WYG_018-23b>¶
(闕漏不書所與訥齋趙氏書/云未及細看者或此類也)¶
　(募死罪繫囚詣度遼營有罪亡命者令贖各有差楚/王英奉黄縑白紈詣國相曰託在蕃輔過惡累積歡)¶
　(喜大恩奉送縑帛以贖愆罪國相以聞詔報曰楚王/誦黄老之微言尚浮圖之仁祠㓗齊三月與神為誓)¶
　(何嫌何疑當有悔吝其還贖以助伊蒲塞桑門之盛/饌初帝聞西域有神其名曰佛因遣使之天竺求其)¶
　(道得其書及沙門以來其書大抵以虛無為宗貴慈/悲不殺以為人死精神不滅随復受形生時所行善)¶
　(惡皆有報應故所貴脩練精神以至為佛善為宏闊/勝大之言以勸誘愚俗精於其道者號曰沙門於是)¶
　(中國始傳其術圖其形像而王/公貴人獨楚王英最先好之)集覽(伊蒲塞即優婆/塞也如今之苦)¶
　(行中華翻為近住章懐曰言受戒行堪近舊住也釋/氏要覽曰優婆塞乃梵語也又謂之鄔波索迦秦言)¶
<pb:KR2o0020_WYG_018-24a>¶
　(名善宿男唐曰近事男一名清信士桑門即沙門也/如今僧精於其道者號沙門袁宏曰沙門漢言息也)¶
　(息意去欲而歸于無為也梵云沙迦懣曩又云沙門/那或云桑門唐謂之勤息秦譯云勤行又云善覺佛)¶
　(列子曰西方有聖人焉其名曰佛案佛地論曰佛覺/也覺一切種智後能開覺有情如夢覺故名為佛普)¶
　(曜經曰佛兠率天降神於西域迦維國淨飯王宫摩/耶夫人剖右脅而生天竺注見武帝元狩元年身毒)¶
是月晦日食既詔群司極言復以示百官¶
　(詔群司勉修職事極言無諱於是在位者皆上封事/各言得失帝覽章深自引咎以所上班示百官詔曰)¶
　(群僚所言皆朕之過民寃不能理吏黠不能禁而輕/用民力繕修宫宇出入無節喜怒過差永覽前戒竦)¶
　(然兢懼徒恐薄/徳久而致怠耳)¶
<pb:KR2o0020_WYG_018-24b>¶
　　書法(特筆也詔求極言難矣而又以示百官所以/開不諱之門也帝於是可謂賢哉綱目特書)¶
　　(復以深美之是故食既大變也綱目書食既十有/二詳恵帝七年無不有大應者帝則國家無事明)¶
　　(年而以大有年書帝誠有以回天矣終綱目書日/食三百六十七書舉士者五求言者三而已詳文)¶
　　(帝二/年)¶
　　發明(詔以極言復示百官蓋特筆也顯/宗有聽言之美故其書法如此)¶
以鄭衆為軍司馬¶
　(初鄭衆為越騎司馬使北匈奴單于欲令衆拜衆不/為屈單于圍守閉之不與水火衆㧞刀自誓單于恐)¶
　(而止乃更發使随衆還京師然雖遣使入貢而冦鈔/不息邊城晝閉帝議遣使報其使者鄭衆上䟽諌曰)¶
<pb:KR2o0020_WYG_018-25a>¶
　(臣聞北單于所以要致漢使者欲以離南單于之衆/堅三十六國之心也又常揚漢和親誇示隣敵令西)¶
　(域欲歸化者局促狐疑懷土之人絶望中國耳漢使/既到便偃蹇自信若復遣之虜必自謂得謀其群臣)¶
　(駮議者不敢復言如是南庭動搖烏桓有離心矣南/單于久居漢地具知形勢萬分離析旋為邊害今幸)¶
　(有度遼之衆揚威北垂雖勿報荅不敢為患帝不從/復遣衆衆因上言臣前奉使不為匈奴拜單于恚恨)¶
　(遣兵圍臣今復衘命必見陵折臣誠不忍持大漢節/對氊裘獨拜如令匈奴遂能服臣將有損大漢之彊)¶
　(帝不聽衆不得已既行在路連上書固爭之詔切責/衆追還繋廷尉㑹赦歸家其後帝見匈奴來者聞衆)¶
　(與單于爭禮之狀乃/復召衆為軍司馬)集覽(要致要平聲刼也三十六/國注見哀帝元夀二年西)¶
　(域揚漢揚者稱説也駮儀漢雜事曰群臣之書通於/天子者四品一曰章二曰奏三曰表四曰駮議駮者)¶
<pb:KR2o0020_WYG_018-25b>¶
　(執意不回猶如色之間雜也萬分離析言/多端分析為害度遼謂度遼將軍吳棠)正誤(要致/漢使)¶
　(今按要猶邀求也萬分離析/今按萬分猶言萬分一也)¶
　　書法(一軍司馬爾何以書予節也衆/不拜單于故於是特書予之)¶
(丙/寅)九年夏四月詔司𨽻刺史嵗考長吏殿最以聞¶
　(詔司𨽻校尉部刺史嵗上墨綬長吏視事三嵗以上/治狀尤異者各一人與計偕上及尤不治者亦以聞)¶
　集覽(嵗上墨綬長吏秩四百石至二百石是為長吏/皆銅印墨綬其中有治狀尤異者毎嵗各貢一)¶
　(人治狀尤異政治出乎衆人之上/者與計偕上注見武帝元光五年)¶
大有年集覽(大有年注見唐/太宗貞觀四年)¶
<pb:KR2o0020_WYG_018-26a>¶
　　書法(入綱目以來未之有也於是特書書大有年/始此終綱目書大有年四是年梁武帝乙酉)¶
　　(年唐太宗貞觀四年𤣥宗開元十三年皆盛時也/書有年二後唐丁亥年己丑年書大熟一晉孝武)¶
　　(太元七年書大稔四梁武帝辛酉年唐高宗永徽/五年徳宗貞元三年憲宗元和六年書麥稔一唐)¶
　　(代宗永/泰元年)¶
　　發明(春秋之法美惡不嫌同詞綱目取法春秋亦/有詞同而㫖異者亦有自立義例不以春秋)¶
　　(之法為拘者要在學者審觀之爾春秋十二公獨/桓公三年書有年宣公十六年書大有年先儒謂)¶
　　(舊史災祥並記故有年大有年得見於經若舊史/不存春秋亦不得而附益之有如二百四十二年)¶
　　(之間固有務農重榖閔雨喜兩之君而皆不以有/年書者是聖人削之也春秋記異不記祥獨於二)¶
<pb:KR2o0020_WYG_018-26b>¶
　　(公書有年何哉自泰山孫明復著春秋發微謂桓/十八年惟此書有年者是未嘗有年書之以著其)¶
　　(不能勤民務農之實宣十八年惟此書大有年者/是民食大足書之以見其不道重歛于民常不足)¶
　　(爾審此則是春秋未嘗予二公也至程頥子發明/奥㫖則指二公有年之書謂之紀異蓋謂二公以)¶
　　(不道得國宜得凶災今乃反常故春秋以為異而/特存之况二公享國俱十八年獨一年書有則他)¶
　　(年之歉可知胡氏安國傳春秋亦本此義然則春/秋之書有年乃紀異也綱目書此豈紀異乎自周)¶
　　(威烈王至今凡幾年矣獨此始書大有雖先漢文/景盛時亦闕然無之及考班范二史惟見東都是)¶
　　(年載此故通鑑因而紀之綱目遂得掲而書之蓋/春秋記異不記祥是春秋之特筆也綱目災祥並)¶
　　(記是綱目兼史法而紀實也顯宗是時君徳清明/政事修舉天人交感故獲有年之應前史備而録)¶
<pb:KR2o0020_WYG_018-27a>¶
　　(之綱目因而書之正所以著當時治效之美其與/先儒發明麟筆之意固自有並行而不相悖者臣)¶
　　(故詳而辨之以告/後之觀綱目者云)¶
○匈奴遣子入學¶
　(帝崇尚儒學自皇太子諸王侯及大臣子弟功臣子/孫莫不受經又為外戚樊氏郭氏隂氏馬氏諸子立)¶
　(學於南宫號四姓小侯置五經師搜選高能以授其/業自期門羽林之士悉令通孝經章句匈奴亦遣子)¶
　(入/學)集覽(四姓小侯袁宏漢紀曰以樊郭隂馬四姓非/列侯故曰小侯禮記庶方小侯亦其義也)¶
　　書法(特書也文治於是極盛/矣終綱目一書而已)¶
(丁/卯)十年春二月廣陵王荆有罪自殺國除¶
<pb:KR2o0020_WYG_018-27b>¶
　(先是廣陵王荆復呼相士謂曰我貎類先帝先帝三/十得天下我今亦三十可起兵未相者詣吏告之荆)¶
　(惶恐自繋獄帝加恩不考極其事詔不得臣屬吏民/唯食租如故使相中尉謹宿衛之荆又使巫祭祀祝)¶
　(詛詔長水校尉樊儵等雜治其獄事竟奏請誅荆帝/怒曰諸卿以我弟故欲誅之即我子卿等敢爾邪儵)¶
　(對曰天下者高帝天下非陛下之天下也春秋之義/君親無將將而必誅臣等以荆屬託母弟陛下留聖)¶
　(心加惻隠故敢請耳如令陛下子臣等/専誅而已帝歎息是嵗二月自殺國除)集覽(臣屬吏/民言不)¶
　(得以吏民為臣妾所部屬也唯食租如故使相漢故/事王侯將相免官不署事者稱使相唯食所封之邑)¶
　(租賦而已鄭畋曰使相品秩雖高皆居眞相之下儵/音紬漢書作儵顔師古音式竹反君親無將將而必)¶
　(誅公羊傳莊三十二年公以病將死召季子曰吾將/焉致乎魯國公子牙謂我曰魯一生一及君已知之)¶
<pb:KR2o0020_WYG_018-28a>¶
　(矣季子曰是將為亂乎俄而牙弑械成季子和藥飲/牙牙飲而死公子牙今將爾君親無將將而誅焉注)¶
　(牙實欲自弑君兵械已成親謂父母無將如字下將/而同或音子匠反非也又昭元年陳侯之弟招殺陳)¶
　(世子偃師言將自是弑君也君親無將將而必誅焉/又史記叔孫通傳曰人臣無將將即反罪死無赦瓚)¶
　(曰將逆亂也顔師/古曰將有其意)正誤(唯食租如故使相中尉謹宿/衛之今按唯食租如故五字)¶
　(句絶下文十四年楚王英男女為侯主者食邑如故/文義同使相屬下句使字上聲相謂其國之相也)¶
　質實(廣陵國名注見/武帝元朔五年)¶
夏閏四月帝如南陽¶
　(上幸南陽召校官弟子作雅樂奏/鹿鳴帝自御塤箎和之以娛嘉賔)集覽(雅樂注見梁/武帝天監元)¶
<pb:KR2o0020_WYG_018-28b>¶
　(年鹿鳴詩小雅篇名燕群臣嘉賔之詩也塤箎並樂/器音喧池塤木作壎詩何人斯篇伯氏吹壎仲氏吹)¶
　(箎文公集傳伯仲兄弟也壎以土燒為之大如鵞子/鋭上平底形似稱錘六孔箎以竹為之長尺四寸圍)¶
　(三寸七孔一孔上/出徑三分凡八孔)¶
冬十二月還宫○以丁鴻為侍中¶
　(初陵陽侯丁綝卒子鴻當襲封上書稱病讓國於弟/盛不報既𦵏乃挂衰絰於冢廬而逃去友人九江鮑)¶
　(駿遇鴻於東海讓之曰昔伯夷吳札亂世權行故得/申其志耳今子以兄弟私恩而絶不滅之基可乎鴻)¶
　(感悟垂涕乃還就國鮑駿因上書/薦鴻經學至行上徵鴻為侍中)集覽(伯夷啇末孤/竹君長子也)¶
　(父欲立叔齊伯夷讓之遂逃去叔齊亦不肯立而逃/正義曰孤竹國在平州濵東海夷齊姓㸃氏或曰姓)¶
<pb:KR2o0020_WYG_018-29a>¶
　(墨氏應劭曰蓋伯夷之國君姓墨胎氏索隠曰孤竹/君是殷湯所封𫝊至夷齊之父名初字子朝伯夷名)¶
　(元或作允字公信叔齊名致或作智字公達夷齊諡/也伯叔少長之字也地志孤竹城在遼西令支縣吳)¶
　(札春秋吳王夀夣有子四人㓜曰季札夀夣以其賢/欲立之季札不可乃立長子諸樊攝行國事夀夣卒)¶
　(諸樊已除䘮讓位季/札札遂棄其室而耕)正誤(伯夷今按伯夷叔齊之名/字皆後人偽譔不可信也)¶
　質實(一統志云陵陽縣名注見獻帝建安三年丁綝/潁川定陵人伯夷孤竹君之子也其父將死遺)¶
　(命立其弟叔齊叔齊讓伯夷伯夷曰父命也遂逃去/叔齊亦不立而逃之聞西伯善養老往歸焉及武王)¶
　(伐紂夷齊扣馬而諌左右欲兵之太公曰義士也扶/而去之殷亡耻食周粟隠于首陽山遂餓而死按孤)¶
　(竹國在永平府城西一十五里吳札注見成帝永始/元年延陵季子九江郡名注見秦王政六年夀春)¶
<pb:KR2o0020_WYG_018-29b>¶
(戊/辰)十一年春正月東平王蒼來朝¶
　(蒼與諸王俱來朝月餘還國帝臨送歸宫悽然懐思/乃遣使手詔賜東平國中傅曰辭别之後獨坐不樂)¶
　(因就車歸伏軾而吟瞻望永懐實勞我心誦及采菽/以増歎息日者問東平王處家何等最樂王言為善)¶
　(最樂其言甚大副是要腹矣今送列侯印十九/枚諸王子年五嵗已上能趨拜者皆令帯之)集覽¶
　(伏軾伏馮也軾車前横板隆起者采菽詩小雅篇名/刺幽王也侮慢諸侯諸侯來朝不能錫命以禮日者)¶
　(猶言往日也要腹/要讀為腰膂之腰)質實(東平國名注見/獻帝興平元年)¶
(己/巳)十二年春哀牢内附¶
　(哀牢王柳貎率其民五萬餘戶/内附以其地置哀牢博南二縣)集覽(哀牢南夷種名/居于牢山明帝)¶
<pb:KR2o0020_WYG_018-30a>¶
　(置為縣屬永昌郡其人身皆刻畫象文/衣皆著尾即今大理國也唐時號南詔)質實(一統志/云哀牢)¶
　(國名注見章帝建初元年哀牢縣名東漢所置屬永/昌郡晉仍舊後廢之故址在金齒軍民指揮使司境)¶
　(内故牢王國東博南縣名東漢所置晉因之後改永/平縣唐時南詔置勝鄉郡宋時大理因之元初廢郡)¶
　(立永平千戶所後復為永平縣屬永昌/府至國朝改屬金齒軍民指揮使司)¶
夏四月修汴渠隄¶
　(初平帝時汴河決壊久而不修建武十年光武欲修/之浚儀令樂俊上言民新被兵革未宜興役乃止其)¶
　(後汴渠東浸日月彌廣兖豫百姓怨歎㑹有薦樂浪/王景能治水者夏四月詔發卒數十萬遣景與將作)¶
　(謁者王吳修汴渠隄自滎陽東至千乗海口千餘里/十里立一水門令更相洄注無復潰漏之患雖簡省)¶
<pb:KR2o0020_WYG_018-30b>¶
　(役費然猶以/百億計焉)集覽(浚儀地志陳留有浚儀縣竹書紀/年云梁惠王為大溝於此郛以行)¶
　(圃田之水縣北有浚水象而儀之故曰浚儀汴渠堤/酈道元云汴出陳留浚儀縣陰溝至䝉為汴水東入)¶
　(泗括地志云汴渠即莨蕩渠汴自滎陽首受河所謂/石門在滎陽山北一里過汴已東積石為堤又號金)¶
　(堤漢成帝陽嘉中所作樂浪音洛郎漢武時以朝鮮/地置四郡此其一也千乗注見周赧王三十一年洄)¶
　(注洄逆流而上/也注謂灌浸也)質實(一統志云浚儀漢之縣名屬陳/留郡魏晉以後皆因之東魏於)¶
　(此置梁州後周改汴州隋廢陳留郡以縣屬鄭州唐/於此置汴州以開封縣省入尋復舊宋初改祥符縣)¶
　(金元因之至國朝改屬開封府汴渠堤即金堤也自/開封府滎陽縣東至千乗海口千餘里歴代築之以)¶
　(禦河患通謂之金堤漢孝文時河決酸棗東/潰金堤即此樂浪郡名注見武帝元封三年)¶
<pb:KR2o0020_WYG_018-31a>¶
　　書法(書渠隄謹溝洫也書隄始此終綱目書修隄/四是年後主延熈十五年吳東興隄丙戌年)¶
　　(宋北隄甲寅/年周河隄)¶
秋七月司空㳟罷以牟融為司空質實(牟融安/丘人)¶
(庚/午)十三年夏四月汴渠成¶
　(河汴分流/復其舊跡)¶
　　書法(凡書成久辭也自往年四月始修於是一年/而後成用民多矣故謹書之綱目渠潭書成)¶
　　(三隄堰書成二漢汴渠是年唐廣運渠天寳二年/周汴渠戊午年梁堆堰丙申年皆用民久者也惟)¶
　　(周河隄書成不書修則/美其速成也甲寅年)¶
<pb:KR2o0020_WYG_018-31b>¶
冬十月晦日食○十一月楚王英有罪廢徙丹陽考異¶
(提要無十/一月三字)¶
　(楚王英與方士作金龜玉鶴刻文字為符瑞男子燕/廣告英與漁陽王平顔忠等造作圖書有逆謀事下)¶
　(案驗有司奏英大逆不道請誅之帝以親親不忍十/一月廢英徙丹陽涇縣賜湯沐邑五百戶男女為侯)¶
　(主者食邑如故許太后/勿上璽綬留住楚宫)集覽(涇縣地志丹陽郡有涇/縣今屬寧國府湯沐邑)¶
　(顔師古曰謂以其邑之賦税供湯沭之具記王制方/伯為朝天子皆有湯沭之邑注給齋戒自潔清之用)¶
　(浴用湯沭用潘潘芳袁反淅米汁也/許太后即許美人也楚王英所生母)質實(一統志云/漁陽郡名)¶
　(注見秦王政三年丹陽漢之郡名治宛陵縣東漢永/和間析置宣城郡桓帝時省宣城復為丹陽郡三國)¶
<pb:KR2o0020_WYG_018-32a>¶
　(屬吳晉復置宣城郡治宛陵宋析置淮南郡尋又置/南豫州治宣城陳改南豫州為宣州隋初郡廢州存)¶
　(大業初復改為宣城郡唐置宣州天寳初置宣城郡/乾元初復為宣州昭宗時陞寧國軍節度宋仍為宣)¶
　(州屬江南東路乾道初陞寧國府元改為寧國路屬/江浙行省至本朝改為寧國府直𨽻京師涇縣漢初)¶
　(所置屬丹陽郡因涇水為名晉屬宣城郡隋屬宣州/唐初置南徐州後改為猷州既而州廢縣存宋元仍)¶
　(舊至本朝因/之屬寧國府)¶
(辛/未)十四年春三月司徒延有罪自殺¶
　(先是有私以英謀告司徒虞延者延以英藩戚/至親不然其言及英事覺詔書切讓延延自殺)¶
夏四月以邢穆為司徒○故楚王英自殺¶
<pb:KR2o0020_WYG_018-32b>¶
　(楚王英至丹陽自殺詔以諸侯禮𦵏於涇封燕廣為/折姦侯是時窮治楚獄遂至累年其辭語相連自京)¶
　(師親戚諸侯州郡豪傑及考案吏阿附坐死徙者以/千數而繋獄者尚數千人英隂䟽天下名士上得其)¶
　(録有吳郡太守尹興名乃徴興及掾史五百餘人詣/廷尉就考諸吏不勝掠治死者大半唯門下掾陸續)¶
　(主簿梁宏功曹史駟勲備受五毒肌肉消爛終無異/辭續母自吳來雒陽作食以饋續雖見考辭色未嘗)¶
　(變而對食悲泣不自勝治獄者問其故續曰母來不/得見故悲耳問何以知之續曰母截肉未嘗不方斷)¶
　(葱以寸為度故知之使者以狀聞上乃赦興等禁錮/終身顔忠王平辭引隧鄉侯耿建朗陵侯臧信濩澤)¶
　(侯鄧鯉曲成侯劉建建等辭未嘗與忠平相見是時/上怒甚吏皆惶恐諸所連及率一切陷入無敢以情)¶
　(恕者侍御史寒朗心傷其寃試以建等物色獨問忠/平而二人錯愕不能對朗知其詐乃上言建等無姦)¶
<pb:KR2o0020_WYG_018-33a>¶
　(專為忠平所誣疑天下無辜類多如此帝曰即如是/忠平何故引之對曰忠平自知所犯不道故多虛引)¶
　(冀以自明帝曰即如是何不早奏對曰臣恐海内别/有發其姦者帝怒曰吏持兩端促提下捶之左右方)¶
　(引去朗曰願一言而死帝曰誰與其為章對曰臣獨/作之上曰何以不與三府議對曰臣自知當必族滅)¶
　(不敢多汚染人上曰何故族滅對曰臣考事一年不/能窮盡姦狀反為罪人訟寃故知當族滅然臣所以)¶
　(言者誠冀陛下一覺寤而已臣見考囚在事者咸共/言妖惡大故臣子所宜同疾今出之不如入之可無)¶
　(後責是以考一連十考十連百又公卿朝㑹陛下問/以得失皆長跪言舊制大罪禍及九族陛下大恩裁)¶
　(止於身天下幸甚及其歸舍口雖不言而仰屋竊歎/莫不知其多寃無敢牾陛下言者臣今所陳誠死無)¶
　(悔帝意解詔遣朗出後二日車駕自幸洛陽獄錄囚/徒理出千餘人時天旱即下雨馬后亦以楚獄多濫)¶
<pb:KR2o0020_WYG_018-33b>¶
　(乗閒為帝言之帝惻然感悟夜起彷徨由是多所降/宥任城令袁安遷楚郡太守到郡不入府先往按楚)¶
　(王英獄事理其無明驗者條上出之府丞掾史皆叩/頭爭以為阿附反虜法與同罪不可安曰如有不合)¶
　(太守自當坐之不以相及也遂分别具/奏帝感悟即報許得出者四百餘家)集覽(五毒顔/師古曰)¶
　(項與手足俱加木也通鑑釋文曰五毒害人之草也/如野葛狼毒之類朗陵縣名屬陽安郡按陽安今簡)¶
　(州是屬成都府濩澤地志河東有濩澤縣應劭曰縣/外有濩澤也濩屋虢反曲成縣名屬涿郡成或作城)¶
　(以建等物色獨問忠平物色者人物顔色也先是劉/建辭云未嘗與忠平相識故畫建等物色以問忠平)¶
　(錯愕錯倉各反愕逆各反錯或作䇎竦也愕通作㦍/相遇驚也案寒朗本𫝊注錯懌倉卒也錯千故反㦍)¶
　(五故反敢牾牾或作悟亦作忤並五故反逆也錄囚/徒顔師古曰省録之知其情狀有寃滯與不也今云)¶
<pb:KR2o0020_WYG_018-34a>¶
　(慮囚本録聲之去者耳近俗不曉其意訛其文遂為/思慮之慮失其源矣韻會去聲有錄字注寛省也太)¶
　(𤣥蹛于狴獄三嵗見錄王涯説通作慮任/城東平屬縣括地志云兖州邑今屬濟州)正誤(五毒/今按)¶
　(李賢曰四肢及身備受苦楚也或云鞭箠灼徽纒及/釋文以為毒草皆非朗陵今按此陽安屬汝南郡非)¶
　(簡州也詳見第十三卷物色今按物色謂形狀也耿/建等未嘗與顔忠王平相見必不相識故以建等形)¶
　(狀問忠平不能/對則知其詐也)質實(一統志云吳郡注見和帝永元/元年陸續㑹稽吳人隧鄉縣名)¶
　(未詳沿革朗陵漢之縣名屬汝南郡東漢因之晉省/入安昌縣故城在汝寧府確山縣西南三十五里濩)¶
　(澤漢之縣名屬河東郡晉屬平陽郡隋屬長平郡唐/初於此置澤州尋移州治端氏縣後改濩澤縣為湯)¶
　(城縣五代宋金元皆仍舊至本朝因之改屬澤州曲/成漢之縣名屬東萊郡後又為侯國晉改為曲城縣)¶
<pb:KR2o0020_WYG_018-34b>¶
　(隋省之故城在登州府招逺縣西五十里寒朗魯郡/薛人任城漢初縣名屬山陽郡後陞為任城國晉復)¶
　(為縣改屬髙平郡金徙濟州治此至本朝初屬濟寧/府後省之故址在兖州府濟寧州東楚郡注見秦王)¶
　(政六年/㑹稽郡)¶
　　發明(英已廢矣而猶書爵蓋前既/書其有罪所斷已明故也)¶
初作夀陵¶
　(初作夀陵制裁令流水而已無得起墳萬年之後掃/地而祭杅水脯糒而已過百日唯四時設奠置吏卒)¶
　(數人供給灑掃敢有所興/作者以擅議宗廟法從事)集覽(杆水脯糒杆本作盂/方言盌謂之盂脯乾)¶
　(肉也糒音/備乾餱也)¶
<pb:KR2o0020_WYG_018-35a>¶
　　書法(初作何緩辭也帝於是即位十四年矣故書/初兩漢作陵書初三宣帝杜陵世祖夀陵明)¶
　　(帝夀陵皆久/而後作者也)¶
(壬/申)十五年春二月帝東廵耕于下邳三月至魯詣孔子¶
宅考異(下文漏還宫與/太初三年同)¶
　(幸孔子宅親御講堂/命皇太子諸王説經)質實(下邳縣名注/見高帝六年)¶
　　書法(史書幸孔子宅此其書詣何不以位加道也/唯君臨其臣則書幸綱目書詣孔子宅一而)¶
　　(已唐𤣥宗開元十/三年書幸疑誤)¶
　　發明(天佑下民作之君師職治職教相與並行固/不可舉一而廢一也自後世尊君太甚於是)¶
<pb:KR2o0020_WYG_018-35b>¶
　　(有以孔子為陪臣而天子不當拜之者崇師重道/之意殆不如此顯宗尊崇師傅夐絶前古觀其師)¶
　　(事桓榮之禮蓋可見矣至魯之行前史皆曰幸孔/子宅此固世俗習熟之語學者亦習其句讀而不)¶
　　(察者也至綱目修之始以詣孔子宅為文嗚呼吾/聖人之道豈區區較此一字哉式閭表墓古帝王)¶
　　(於一賢士猶敬之如彼孰謂萬世仁義禮樂之宗/主扶三綱垂世教天地頼之以有立人類頼之以)¶
　　(不滅其故居宫室乃可以臨幸之禮加之哉不有/君子表而出之則聖人與衆人等耳雖然此可與)¶
　　(識者語未易與/諛俗論也嗟夫)¶
封皇子六人為王考異(皇字羡按尊立例注曰封立之/命出於天子不應自謂其子為)¶
(皇子只從文帝初例但云子某則/此當書曰立子恭等六人為王)¶
<pb:KR2o0020_WYG_018-36a>¶
　(封皇子㳟為鉅鹿王黨為樂成王衍為下邳王暢為/汝南王昞為常山王長為濟隂王帝親定其封域裁)¶
　(令半楚淮陽馬后曰諸子食數縣於制不已儉乎/帝曰我子豈宜與先帝子等嵗給二千萬足矣)集¶
　覽(裁令半楚淮陽裁猶言僅也諸子之封域/比楚王英淮陽王延之地裁及其一半)質實(鉅/鹿)¶
　(郡名注見靈帝中平元年樂成郡名未詳沿革汝南/郡名注見光武建武十九年常山國名注見光武建)¶
　(武九年濟隂國名注/見光武建武八年)¶
　　書法(景帝六子武廟立三子皆序此其不序何成/帝意也成帝意則昌為不序帝之言曰我子)¶
　　(豈宜與先帝子等於是封域裁半楚淮陽帝知節/矣故畧之不序者所以成帝之美也綱目自漢宣)¶
　　(帝以下至唐封子不/悉書有故則書之)¶
<pb:KR2o0020_WYG_018-36b>¶
冬遣都尉耿秉竇固將兵屯涼州¶
　(謁者僕射耿秉數上言請撃匈奴上以顯親侯竇固/嘗從其世父融在河西明習邊事乃使秉固與太僕)¶
　(祭肜虎賁中郎將馬廖下博侯劉張好畤侯耿忠等/共議之耿秉曰昔者匈奴并左衽之屬故不可得而)¶
　(制孝武既得河西四郡及居延朔方羌胡分離唯有/西域俄復内屬故呼韓邪單于請事欵塞其勢易乗)¶
　(也今有南單于形勢相似然西域尚未内屬北虜未/冇舋作臣愚以為當先擊白山得伊吾破車師通使)¶
　(烏孫諸國以斷其右臂伊吾亦有匈奴南呼衍一部/破此復為折其左角然後匈奴可擊也上善其言議)¶
　(者或以為今兵出白山匈奴必并兵相助又當分其/東以離其衆上從之十二月以秉為駙馬都尉固為)¶
　(奉車都尉以騎都尉秦彭為秉副耿/忠為固副皆置從事司馬出屯涼州)集覽(祭肜姓名/祭則界反)¶
<pb:KR2o0020_WYG_018-37a>¶
　(肜音融馬廖姓名廖音聊左傳有辛伯廖亦以聊為/名者居延注見武帝元狩二年朔方注見武帝元朔)¶
　(二年白山烏桓居上谷塞外白山者最為彊富白山/即太白山也匈奴呼為祁連山即此又注見武帝元)¶
　(朔三年祁連伊吾本匈奴中伊吾盧地明帝始取其/地置宜禾都尉以屯田唐貞觀初置伊州或名伊吾)¶
　(郡領縣三伊吾其一也括地志云伊州在敦煌郡北/大磧之外南至玉門關八百里五代史晉髙居誨使)¶
　(于闐記自𤓰州西渡都鄉河曰陽關沙州西曰胡盧/磧案胡盧磧漢明征匈奴屯田於伊吾盧即此地車)¶
　(師注見武帝元鼎二年烏孫注見武帝元狩元年南/呼衍史記匈奴𫝊有呼衍氏索隠曰呼衍本南部之)¶
　(號後因以為氏蓋其貴/種也常與單于婚姻)質實(一統志云耿秉茂陵人/國之子顯親漢之縣名)¶
　(初屬天水郡東漢改屬漢陽郡後廢之故城在鞏昌/府秦州東南馬廖扶風茂陵人援之子下博縣名注)¶
<pb:KR2o0020_WYG_018-37b>¶
　(見唐穆宗長慶二年好畤縣名注見光武建武二十/五年河西四郡注見宣帝元康四年伊吾漢之屯名)¶
　(即古伊吾盧地在敦煌郡北大磧之外為西北諸胡/往來要路漢明帝取其地為屯田兵鎮之所後魏置)¶
　(伊吾郡後為胡戎所據唐初内附置西伊州尋改伊/州或為伊吾郡五代時號胡盧磧小月氏遺種居之)¶
　(宋時伊州將姓陳氏其先目唐初領州凡數十世元/有忽納失里者封威武王卒弟安克帖木兒嗣至本)¶
　(朝初遣使入貢詔設哈密衛改封安克帖木兒為忠/順王世襲其封秦彭茂陵人涼州注見唐中宗景龍)¶
　(二/年)¶
(癸/酉)十六年春二月遣太僕祭肜及竇固等伐北匈奴固¶
取伊吾盧地肜不見虜而還下獄免卒¶
<pb:KR2o0020_WYG_018-38a>¶
　(遣肜與度遼將軍吳棠將河東西河羌胡及南單于/兵萬一千騎出髙闕塞竇固耿忠率酒泉敦煌張掖)¶
　(甲卒及盧水羌胡萬二千騎出酒泉塞耿秉秦彭率/武威隴西天水募士及羌胡萬騎出張掖居延塞騎)¶
　(都尉來苖䕶烏桓校尉文穆將太原鳫門代郡上谷/漁陽右北平定襄郡兵及烏桓鮮卑萬一千騎出平)¶
　(城塞伐北匈奴竇固耿忠至天山擊呼衍王斬首千/餘級追至蒲類海取伊吾盧地置宜禾都尉留吏士)¶
　(屯田伊吾盧地耿秉秦彭擊匈林王絶幕六百餘里/至三木樓山而還來苖文穆至匈河水上虜皆奔走)¶
　(無所獲祭肜與南匈奴左賢王信不相得出髙闕塞/九百餘里得小山信妄以為涿邪山不見虜而還肜)¶
　(與吳棠坐逗留畏懦下獄免肜自恨無功出獄數日/歐血死帝雅重肜方更任用聞之大驚嗟嘆良久烏)¶
　(桓鮮卑每朝賀京師常過肜冢拜謁仰天號泣遼東/吏民為立祠四時奉祭焉竇固獨有功加位特進)¶
<pb:KR2o0020_WYG_018-38b>¶
　集覽(髙闕塞注見秦王政三年髙闕盧水按晉書惠/帝時盧水胡反史炤釋文曰盧水胡北地胡也)¶
　(天山注見武帝元朔三年祁連蒲類海晉灼曰在西/域近天山按傳云在敦煌北其地有蒲類澤章懐曰)¶
　(蒲類海今名婆悉海索隠曰廣志云蒲類海在蒲昌/海西蒲昌海即鹽澤也又蒲類秦海注見安帝延光)¶
　(二年鹽澤注見武帝元狩元年宜禾都尉正義曰宜/禾本城名在隴西後置縣屬凉州案輿地要覽今𤓰)¶
　(州本漢晉昌郡宜禾故城在晉昌縣漢宜禾都尉所/居絶幕注見武帝元朔六年左賢王信左賢王注見)¶
　(髙帝七年信其名也涿邪山匈奴中山在漠北案北/史魏太武帝伐柔然循弱水西行至涿邪山即此邪)¶
　(音以奢反字或作涂位特/進注見成帝鴻嘉元年)質實(平城塞注見髙帝七/年平城縣一統志云)¶
　(蒲類海在外夷火州土魯畨西南一名鹽澤又名婆/悉海周四百里蔥嶺于闐以東之水皆注於此漢張)¶
<pb:KR2o0020_WYG_018-39a>¶
　(騫道西城度玉門見二水交流發蔥嶺趨海闐匯鹽/澤伏流千里至積石而再出宜禾都尉漢初所置治)¶
　(宜禾城晉為縣苻秦徙江漢人萬餘戶於此後魏僑/置㑹稽郡宋省之故城在陜西行都司故𤓰州西北)¶
　(界/)¶
　　書法(伊吾盧何虜要地也故特/筆書之下獄書卒既出也)¶
　　發明(肜之無功為左賢王信所誤爾然肜為主將/偵候不明至以小山為涿邪山則何詞以逭)¶
　　(其責故綱目明書不見虜而還以見其所坐正在/此也若夫下獄既免不書死而書卒則亦以其罪)¶
　　(不至此特卒之爾抑揚輕/重之間其不茍也如此)¶
西域諸國遣子入侍¶
<pb:KR2o0020_WYG_018-39b>¶
　(竇固使假司馬班超與從事郭恂俱使西域超行到/鄯善鄯善王廣奉超禮敬甚備後忽更踈懈超謂其)¶
　(官屬曰寧覺廣禮意薄乎官屬曰胡人不能常久無/他故也超曰此必虜使來狐疑未知所從故也明者)¶
　(覩未萌况已著邪乃召侍胡詐之曰匈奴使來數日/今安在乎侍胡惶恐曰到已三日去此三十里超乃)¶
　(閉侍胡悉㑹其吏士三十六人與共飲酒酣因激怒/之曰卿曹與我俱在絶域今虜使到裁數日而王廣)¶
　(禮敬即廢如令鄯善收吾屬送匈奴骸骨長為豺狼/食矣為之柰何官屬皆曰今在危亡之地死生從司)¶
　(馬超曰不入虎穴不得虎子當今之計獨有因夜以/火攻虜使彼不知我多少必大震怖可殄盡也滅此)¶
　(虜則鄯善破膽功成事立矣衆曰當與從事議之超/怒曰吉凶决於今日從事文俗吏聞此必恐而謀泄)¶
　(死無所名非壯士也衆曰善初夜超遂將吏士往犇/虜營會天大風超令十人持鼓藏虜舎後約曰見火)¶
<pb:KR2o0020_WYG_018-40a>¶
　(燃皆當鳴鼓大呼餘人悉持兵弩夾門而伏超乃順/風縱火前後鼓譟虜衆驚亂超手格殺三人吏兵斬)¶
　(其使及從士三十餘級餘衆百許人悉燒死明日乃/還告郭恂恂大驚既而色動超知其意舉手曰掾雖)¶
　(不行班超何心獨擅之乎恂乃悦超於是召鄯善王/廣以虜使首示之一國震怖超告以漢威徳自今以)¶
　(後勿復與北虜通廣叩頭願屬漢無二志遂納子為/質還白竇固固大喜具上超功效并求更選使使西)¶
　(域帝曰吏如班超何故不遣而更選乎今以超為軍/司馬令遂前功固復使超使于寘欲益其兵超願但)¶
　(將本所從三十六人曰于寘國大而逺今將數百人/無益於彊如有不虞多益為累耳是時于寘王廣徳)¶
　(雄張南道而匈奴遣使監䕶其國超既至于寘廣徳/禮意甚踈且其俗信巫巫言神怒何故欲向漢漢使)¶
　(有騧馬急求取以祠我廣徳乃遣國相私來比就超/請馬超密知其狀報許之而令巫自來取馬有頃巫)¶
<pb:KR2o0020_WYG_018-40b>¶
　(至超即斬其首收私來比鞭笞數百以巫首送廣徳/因責讓之廣徳素聞超在鄯善誅滅虜使大惶恐即)¶
　(殺匈奴使者而降超重賜其王以下因鎮撫焉於是/諸國皆遣子入侍西域與漢絶六十五載至是乃復)¶
　(通/焉)集覽(假司馬注見武帝天漢二年從事大將軍之/屬官也從軍職叅謀議鄯善王廣鄯善注見)¶
　(武帝元鼎二年廣其王之名文俗吏謂郭恂也拘泥/文法未脱流俗故曰文俗吏初夜猶言初更時為質)¶
　(注見周顯王四十一年質焉軍司馬大將軍之屬官/有司馬一人雄張張主亮反心自侈大也騧馬騧姑)¶
　(華反淺黄色/而黒喙者)質實(班超安陵人/固之弟也)¶
夏五月司徒穆有罪下獄死¶
　(淮陽王延性驕奢而遇下嚴烈有上書告延與姫兄/謝弇及姊壻韓光招姦猾作圖䜟祠祭祝詛事下案)¶
<pb:KR2o0020_WYG_018-41a>¶
　(驗弇光及司徒邢穆皆坐/死所連及死徙者甚衆)質實(淮陽國名注見宋/明帝泰始三年)¶
是月晦日食○以王敏為司徒○秋七月徙淮陽王延¶
為阜陵王¶
　(有司奏請誅淮陽王延上以延罪薄/於楚王英徙延為阜陵王食二縣)質實(阜陵國名/注見晉明)¶
　(帝咸和/元年)¶
北匈奴大入雲中考異(此誤不書冦與元朔/三年匈奴入代郡同)¶
　(北匈奴大入雲中雲中太守亷范拒之吏以衆少欲/移書傍郡求救范不許㑹日暮范令軍士各交縳兩)¶
　(炬三頭爇火營中星列虜謂漢兵救至大驚待旦將/退范令軍中蓐食晨往赴之斬首數百級虜自相轔)¶
<pb:KR2o0020_WYG_018-41b>¶
　(藉死者千餘人由/此不敢向雲中)集覽(蓐食注見光武建武五年轔/藉轔音吝轔轢車踐也藉慈)¶
　(夜反蹈/藉也)質實(亷范杜/陵人)¶
　　書法(猾夏書冦此其書入何譏也曷為譏/之兵端自我始也故亷范破虜不書)¶
(甲/戌)十七年春正月謁原陵¶
　(上常謁原陵夜夣先帝太后如平生歡既寤悲不能/寐即案歴明旦日吉遂率百官上陵其日降甘露於)¶
　(陵樹帝令百官采取以薦㑹畢帝從席前伏御牀/視太后鏡奩中物感動悲涕左右皆泣莫能仰視)質¶
　實(原陵注見光武/建武中元二年)¶
北海王睦卒¶
<pb:KR2o0020_WYG_018-42a>¶
　(睦少好學光武及上皆愛之嘗遣中大夫詣京師朝/賀召而謂之曰朝廷設問寡人大夫將何辭以對使)¶
　(者曰大王忠孝慈仁敬賢樂士臣敢不以實對睦曰/吁子危我哉此乃孤㓜時進趣之行也大夫具對以)¶
　(孤襲爵以來志意衰惰聲色是娛犬馬/是好乃為相愛耳其智慮畏慎如此)質實(北海國/名注見)¶
　(宣帝永康/元年青州)¶
司徒敏卒以鮑昱為司徒○白狼等國入貢¶
　(益州刺史朱輔宣示漢徳威懐遠夷自汶山以西前/世所不至正朔所未加白狼槃木等百餘國皆舉種)¶
　(稱臣/奉貢)集覽(汶山今成都路茂州是按方輿勝覽漢汶/山郡古氐羌地秦漢時君長十數冉駹最)¶
　(大依山以居疊石為室如浮圖然以梯上下貨藏于/上人居其中畜圂于下漢武時請臣遂以冉駹為汶)¶
<pb:KR2o0020_WYG_018-42b>¶
　(山郡唐改茂州白狼槃木白狼與槃/木皆西南夷逺國名在木牛徼外)質實(汶山郡名/注見武帝)¶
　(元鼎/六年)¶
竇固司馬班超執䟽勒王兠題而更立其故王子忠¶
　(初龜兹王建為匈奴所立倚恃虜威㨿有北道攻殺/䟽勒王立其臣兠題為䟽勒王班超從間道至䟽勒)¶
　(逆遣吏田慮先往降之敕慮曰兠題本非䟽勒種國/人必不用命若不即降便可執之慮既到兠題見慮)¶
　(輕弱無降意慮因其無備遂前刼縳兠題左右出其/不意皆驚懼奔走慮馳報超超即赴之悉召䟽勒將)¶
　(吏説以龜兹無道之狀因立其故王兄子忠為王國/人大悦超問忠及官屬當殺兠題邪生遣之邪咸曰)¶
　(當殺之超曰殺之無益於事當/令龜兹知漢威徳遂解遣之)集覽(北道即扶風郡/栒邑也䟽勒注)¶
<pb:KR2o0020_WYG_018-43a>¶
　(見武帝元鼎二年逆遣逆謂上書猶言今上表也謂/奏上而遣之周禮宰夫主諸臣之復萬民之逆注復)¶
　(之言報也反也反報于王謂/於朝廷奏事自下而上曰逆)正誤(逆遣今按逆遣猶/言預遣班超未至)¶
　(而先遣田慮故曰逆遣安帝延光二年荀淑逆曰云/云集覽註逆迎也迎先便説此義為近若以逆為上)¶
　(書何不直云奏遣乎且班超已至䟽勒又何暇上書/于朝而遣吏乎下又勅慮乃超戒勅之非詔勅也)¶
夏五月百官上夀¶
　(公卿百官以威徳懐逺祥物顯應並集朝堂奉觴上/夀制曰天生神物以應王者逺人慕化實由有徳朕)¶
　(以虛薄何以享斯唯高祖光武聖徳所被不敢有辭/其敬舉觴太常擇吉日䇿告宗廟仍推恩賜民爵及)¶
　(粟有/差)集覽(賜民爵明帝本紀詔賜天下男爵人二級/三老孝弟力田人三級前書音義曰男子)¶
<pb:KR2o0020_WYG_018-43b>¶
　(謂戶内之長也人賜爵者有/罪則得賜貧者得賣與人)¶
　　書法(上夀不書據兒寛不書此何以書譏滿也自/是西北始多事矣綱目責備賢者故特書譏)¶
　　(之終綱目書上夀二而已/是年唐代宗大歴元年)¶
冬十一月遣竇固等擊車師降之復置西域都䕶戊巳¶
校尉考異(提要此句下有官字據後建初元年書/罷都䕶及戊巳校尉官則此當從提要)¶
　(遣奉車都尉竇固駙馬都尉耿秉騎都尉劉張出敦/煌昆侖塞擊西域秉張皆去符𫝊以屬固合兵萬四)¶
　(千騎擊破白山虜於蒲類海上遂進擊車師車師前/王即後王之子也其庭相去五百餘里固以後王道)¶
　(逺山谷深士卒寒苦欲攻前王秉以為先赴後王并/力根本則前王自服固計未决秉奮身而起曰請行)¶
<pb:KR2o0020_WYG_018-44a>¶
　(前乃上馬引兵北入衆軍不得已並進斬首數千級/後王安得震怖走出門迎秉脱㡌抱馬足降秉將以)¶
　(詣固其前王亦歸命遂定車師而還於是固奏復置/西域都䕶及戊巳校尉以陳睦為都䕶司馬耿㳟為)¶
　(戊校尉屯後王部金蒲城謁者關/寵為巳校尉屯前王部柳中城)集覽(昆侖塞昆侖/山名因以名)¶
　(塞在今肅州酒泉縣西南以山有昆侖之體故名焉/周穆王見西王母于此山有石室王母臺史記注肅)¶
　(州昆侖非河源所出者夏禹夲紀注金城臨羌縣有/昆侖祠敦煌廟至縣有昆侖障其河源所出也又昆)¶
　(侖注見隋煬帝大業三年請行前漢書項籍𫝊使司/馬欣將秦軍行前注置前而行也又終軍𫝊臣宜當)¶
　(矢石啓前行注行下/郎反安得後王名)正誤(請行前今/按行如字)質實(白山注見/光武建武)¶
　(二十一年關寵安衆人柳中縣名/注見齊明帝建武四年高昌國)¶
<pb:KR2o0020_WYG_018-44b>¶
(乙/亥)十八年春二月竇固軍還○北匈奴擊車師後王安¶
得殺之遂攻戊校尉耿恭恭擊却之考異(提要戊/誤作巳)¶
　(北單于遣左鹿蠡王率二萬騎撃車師耿恭遣司馬/將兵三百人救之皆為所殺匈奴遂破殺車師後王)¶
　(安得而攻金蒲城恭以毒藥傅矢語匈奴曰漢家箭/神其中瘡者必有異虜中矢者視創皆沸大驚㑹天)¶
　(暴風雨随雨擊之殺傷甚衆匈奴震/怖相謂曰漢兵神真可畏也遂解去)集覽(左鹿蠡王/鹿或作谷)¶
　(注見昭帝始元二年右谷蠡/王傅矢傅讀與附同著也)¶
夏六月有星孛于太微集覽(太微注見景/帝後三年)○秋八月帝¶
崩¶
<pb:KR2o0020_WYG_018-45a>¶
　(帝崩於東宫前殿年四十八遺詔無起寢廟藏主於/光烈皇后更衣别室帝遵奉建武制度無所變更后)¶
　(妃之家不得封侯與政舘陶公主為子求郎不許而/賜錢千萬謂羣臣曰郎官上應列宿出宰百里茍非)¶
　(其人則民受其殃是以難之公車以反支日不受章/奏帝聞而恠曰民廢農桑逺來詣闕而復拘以禁忌)¶
　(豈為政之意乎於是遂蠲其制尚書閻章二妹為貴/人章精力曉舊典久次當遷重職帝為後宫親屬竟)¶
　(不用是以吏得其人民樂其/業逺近畏服戶口滋殖焉)集覽(藏主主謂神主也/注見光武建武二)¶
　(年光烈皇后隂后也更衣别室顔師古曰園中有寢/有便殿寢者陵上正殿也便殿寢側之别室所謂更)¶
　(衣也為子求即句絶為其子求為郎官也郎注見武/帝元朔三年郎官上應列宿注見桓帝延熹七年太)¶
　(微積星名為郎位公車注見文帝三年反支日後書/潛夫論注用月朔日為正戍亥朔一日反支申酉朔)¶
<pb:KR2o0020_WYG_018-45b>¶
　(二日反支午未朔三日反支辰巳朔四日/反支寅卯朔五日反支子丑朔六日反支)¶
　　書法(賀善賛曰永平富教之事綱目屢書于䇿其/間有終綱目所無者二事匈奴遣子入學日)¶
　　(食詔群司極言得失復以示百官是也至其一念/之微近於滿假綱目亦無隠乎爾是以百官上夀)¶
　　(自武帝以來不書惟此獨書春秋/責備賢者綱目於明帝蓋拳拳焉)¶
太子炟即位尊皇后曰皇太后𦵏顯節陵質實(一統志/云顯節)¶
(陵在河南/府城東南)○冬十月以趙憙為太傅牟融為太尉並録¶
尚書事集覽(録尚書事録采記也總領衆事也漢武初/有領尚書事章帝時趙憙牟融並録尚書)¶
(事尚書有録名蓋始于此猶冡/宰總已之義大臣權重者為之)○十一月以第五倫為¶
<pb:KR2o0020_WYG_018-46a>¶
司空¶
　(倫為蜀郡太守在郡公清所舉/吏多得其人故帝自逺郡用之)¶
西域攻没都䕶陳睦北匈奴圍已校尉關寵車師叛與¶
匈奴共圍耿恭詔酒泉太守叚彭將兵救之考異(提要/已誤)¶
(作/戊)¶
　(焉耆龜兹攻没都䕶陳睦北匈奴圍關寵於柳中城/㑹中國有大喪救兵不至車師復叛與匈奴共攻耿)¶
　(恭恭率厲士衆禦之數月食盡窮困乃煑鎧弩食其/筋革恭與士卒推誠同死生故皆無二心而稍稍死)¶
　(亡餘數十人單于知㳟已困欲必降之遣使招恭恭/誘其使上城手擊殺之委諸城上單于大怒更益兵)¶
<pb:KR2o0020_WYG_018-46b>¶
　(圍㳟不能下關寵上書求救詔公卿㑹議司空倫以/為不宜救司徒鮑昱曰今使人於危難之地急而棄)¶
　(之外則縱蠻夷之暴内則傷死難之臣誠令權時後/無邊事可也匈奴如復犯塞為冦陛下將何以使將)¶
　(又二部兵人裁各數十匈奴圍之歴旬不下是其寡/弱力盡之效也可令敦煌酒泉太守各將精騎二千)¶
　(以赴其急帝然之乃遣征西將軍耿秉屯酒泉行太/守事遣酒泉太守叚彭與謁者王䝉皇甫援發張掖)¶
　(酒泉敦煌三郡及鄯善/兵合七千餘人以救之)¶
　　書法(自十六年至是三年爾而邊境亦多事矣西/域之通其得失何如哉綱目備書之所以戒)¶
　　(也/)¶
　　發明(王者不勤逺畧非惡廣地也以其無益於事/耳自孝武圖制匈奴通西域以耗中國世祖)¶
<pb:KR2o0020_WYG_018-47a>¶
　　(鑒之閉關謝質西邊自是無事蓋二十年有竇固/者始遣使班超故前年書西域遣子入侍至是甫)¶
　　(三載即有攻没都䕶之舉紛紛遂復多事然則西/域之於中國果何補耶即綱目之所書合前後而)¶
　　(觀之則得失之分瞭然在目不待辨而/明矣或者猶以班超為竒功豈不過哉)¶
是月晦日食○以馬廖為衛尉防為中郎將光為越騎¶
校尉考異(以字下當有舅字據分注馬廖兄弟終明帝/世未嘗改官此當書舅以著外戚權勢之隆)¶
(刋本誤/漏舅字)¶
　(太后兄弟終明帝世未嘗改官帝以廖為衛尉防為/中郎將光為越騎校尉廖等傾身交結冠蓋之士爭)¶
　(赴趣之第五倫上䟽曰臣聞書曰臣無作威作福其/害于而家凶于而國近世光烈皇后雖友愛天至而)¶
<pb:KR2o0020_WYG_018-47b>¶
　(抑損陰氏不假以權勢其後梁竇之家互有非法明/帝即位竟多誅之今之議者復以馬氏為言竊聞衛)¶
　(尉廖以布三千匹城門校尉防以錢三百萬私贍三/輔衣冠知與不知莫不畢給又聞臘日亦遺其在雒)¶
　(中者錢各五千越騎校尉光臘用羊三百頭米四百/斛肉五千斤臣愚以為不應經義皇恐不敢不以聞)¶
　(臣今言此誠欲上忠/陛下下全后家也)集覽(越騎校尉如淳曰越人内/附以為騎也校者營壘之)¶
　(稱故謂軍之一部為一校也尉者候也顔師古曰越/騎校尉主越騎在八校尉之數友愛天至友愛其兄)¶
　(弟乃天性之至極三輔衣冠三輔注見武帝征和元/年衣冠謂士大夫也知與不知謂無問素相知與不)¶
　(相知皆/賙贍之)¶
大旱¶
<pb:KR2o0020_WYG_018-48a>¶
　¶
　¶
　¶
　¶
　¶
　¶
　¶
　¶
<pb:KR2o0020_WYG_018-48b>¶
　¶
　¶
　¶
　¶
　¶
　¶
　¶
御批資治通鑑綱目卷九下¶
