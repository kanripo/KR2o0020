# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.663790
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷十二上
<pb:KR2o0020_WYG_022-1a>¶
　欽定四庫全書¶
御批資治通鑑綱目卷十二上¶
　　(起丁未漢桓帝永康元年/盡癸酉漢獻帝初平四年)凡二十七年¶
　(丁/未)永康元年春正月東羌復反叚熲撃破之○夫餘寇¶
　𤣥莬質實(夫餘國名注見桓帝延熹九年/𤣥莵郡名注見武帝元封二年)○夏四月羌¶
　宼三輔質實(三輔郡名注見漢/武帝征和元年)○五月地裂¶
　　　書法(地裂非小變也自和帝永元七年一書於是/再見故通鑑不書綱目特書之終綱目書地)¶
　　　(裂三詳/庚午年)¶
<pb:KR2o0020_WYG_022-1b>¶
　○是月晦日食○六月赦黨人歸田里禁錮終身¶
　　(陳蕃既免朝臣震栗莫敢復為黨人言者賈彪曰吾/不西行大禍不觧乃入雒陽說竇武及尚書霍諝等)¶
　　(使疏之武上疏曰膺等建忠抗節志經王室此誠陛/下稷卨伊呂之佐而虚為姦臣賊子所誣枉天下寒)¶
　　(心海内失望惟陛下留神澄省時見理出以厭人鬼/喁喁之心今臺閣近臣尚書朱㝢荀緄劉祐魏朗劉)¶
　　(矩尹勲等皆國之貞士朝之良佐尚書張陵媯皓苑/康楊喬邉韶戴恢等文質彬彬明逹國典而陛下委)¶
　　(任近習專樹饕餮外典州郡内幹心膂宜以次貶黜/案罪紏罸信任忠良平决臧否使邪正毁譽各得其)¶
　　(所如此咎徴可消天應可待間者有嘉禾芝草黄龍/之見夫瑞生必於嘉土福至實由善人在德為瑞無)¶
　　(德為災陛下所行不合天意不宜稱慶書奏因以病/上還城門校尉槐里侯印綬霍諝亦為表請帝意稍)¶
<pb:KR2o0020_WYG_022-2a>¶
　(觧使中常侍王甫就獄訊黨人甫詰曰鄉等更相㧞/舉迭為脣齒其意如何范滂曰滂欲使善善同其清)¶
　(惡惡同其汙謂王政之所願聞不悟更以為黨身死/之日願埋滂於首陽山側上不負皇天下不愧夷齊)¶
　(甫愍然為之改容乃得並觧桎梏膺等又多引宦官/子弟宦官懼請帝以天時宜赦遂赦改元黨人二百)¶
　(餘人皆歸田里書名三府禁錮終身滂往候霍諝而/不謝或讓之滂曰昔叔向不見祁奚吾何謝焉滂歸)¶
　(汝南南陽士大夫迎之者車數千兩鄉人殷陶黄穆/侍衛於旁應對賔客滂曰是重吾禍也遂遁還初詔)¶
　(書下舉鉤黨郡國所奏多至百數惟平原相史弼獨/無所上詔書迫切州郡髠笞椽史從事坐傳舍責曰)¶
　(青州六郡其五有黨平原何治而得獨無弼曰先王/疆理天下畫界分境水土異齊風俗不同他郡自有)¶
　(平原自無胡可相比若承望上司誣䧟良喜則平原/之人户可為黨相有死而已所不能也從事大怒即)¶
<pb:KR2o0020_WYG_022-2b>¶
　(舉奏弼㑹黨禁中觧所脫者甚衆竇武所薦楊喬容/儀偉麗數言政事帝愛其才貌欲妻以公主喬固辭)¶
　(不聽遂不/食而死)集覽(稷卨伊吕稷名棄姓姫氏卨息列反/姓子氏皆舜之臣伊尹名摯殷湯之)¶
　(相呂望周武王之相姜太公也從其封姓故曰呂尚/書郎張陵張陵以下六人皆尚書郎内斡斡讀曰管)¶
　(主也平决臧否平音病平其不平曰平否音鄙臧否/善惡也平决其善與惡咎徴書洪範篇咎徴注咎徴)¶
　(敘惡行之騐也君行狂妄則常雨僣差則常暘逸豫/則常煖急則常寒蒙闇則常風昔叔向不見祁奚吾)¶
　(何謝焉叔向名肸姓羊舌氏弟羊舌虎皆春秋晉公/族也祁奚姓名晉大夫也左傳襄二十二年晉之執)¶
　(政范宣子殺欒盈之黨叔虎與焉宣子并囚叔向祁/奚聞之見宣子曰鯀殛而禹興奈何以虎而棄社稷)¶
　(宣子說以言諸平公而免之祁奚不見叔向而歸叔/向亦不告免焉而朝注言祁奚為國非私叔向也叔)¶
<pb:KR2o0020_WYG_022-3a>¶
　(向不告謝祁奚即徃朝君明不為己也向音享肸許/乙反歸汝南句絶漢汝南郡後周改蔡州今汝寧府)¶
　(是也舉鉤黨舉劾也鉤黨者相鉤引其黨與也從事/屬下句中都官從事也主察舉百官犯法者青州六)¶
　(郡今益都府本漢北海郡禹貢青州也六郡謂濟南/平原樂安北海東菜齊國水土異齊言不同和也周)¶
　(禮五齊者水火木金土五者不相入也齊才計反黨/禁中觧後靈帝建寧二年復治鉤黨今故云黨禁中)¶
　(觧/也)質實(一統志云后稷堯臣為農師教民稼穡有功/封于邰乃周武王之祖卨與契通為唐虞司)¶
　(徒受封于商乃成湯之祖伊尹注見梁武帝太清三/年吕望汲人姓姜名子牙年八十餘避紂居北海之)¶
　(濱聞西伯善養老乃之周文王出獵遇於渭水之陽/載歸立為師稱曰尚父佐武王伐紂以安天下授以)¶
　(丹書之戒封於齊汝南郡名注見光武建武十九年/賈彪潁川定陵人劉祐中山安國人魏朗上虞人劉)¶
<pb:KR2o0020_WYG_022-3b>¶
　(矩沛國蕭人尹勲鞏縣人張陵成都人楷之子邉韶/陳留浚儀人槐里縣名注見元帝永光元年霍諝鄴)¶
　(縣人首陽山注見武帝元封四年史弼陳留考城人/青州禹貢九州之一周禮正東曰青州葢以土居少)¶
　(陽其色青故以名州武王封太公望於此為齊國秦/置齊郡漢分置北海郡屬青州東漢為齊北海樂安)¶
　(三國地以青州治臨淄魏為益都郡晉為齊樂安二/國地安帝時廣陵僑立南青州故於青州加北字劉)¶
　(宋省南青州乃去北字仍曰青州後魏治東陽又改/益都郡後周改為齊郡隋復為青州尋改北海郡唐)¶
　(初為青州後改北海郡乾元初復為青州又陞平盧/軍節度宋改鎮海軍金為益都府元改益都路  國)¶
　(朝改青州府𨽻山東道叔向注見靈帝熹/平四年祁奚注見唐中宗嗣聖十五年)¶
秋八月巴郡言黄龍見質實(巴郡注見獻帝/建安十九年)¶
<pb:KR2o0020_WYG_022-4a>¶
　(初郡人欲就池浴見池水濁因戲相恐此中有黄龍/語遂行太守欲上之群吏傳堅諫曰此走卒戲語耳)¶
　(不/聽)¶
　　書法(建和初元書黄龍見譙矣此書曰言黄龍見/何疑辭也若曰其言如此云耳是故光武郡)¶
　　(國甘露䧏則書言中元元年桓帝巴郡黄龍見則/書言是年齊青州河水清則書言陳壬午年終綱)¶
　　(日書龍見十有三詳惠帝二年惟平帝書/越嶲郡上此書巴郡言皆疑之之辭也)¶
大水海溢○冬十月羌宼三輔張奐遣司馬董卓擊破¶
之¶
　(奐論功當封以不事宦官故不果拜董卓/為郎中卓隴西人性粗猛有謀羌胡畏之)質實(張奐/酒泉)¶
<pb:KR2o0020_WYG_022-4b>¶
　(人/)¶
　　書法(書張奐遣何歸功奂也乃以不事宦官黜其/功而賞董卓其私甚矣此綱目特書張奐遣)¶
　　(病漢也是故董卓之破羌寇也書張奐遣田神功/之破史朝義也書李光弼使皆歸功遣之者也唐)¶
　　(肅宗寳/應元年)¶
十二月帝崩尊皇后曰皇太后太后臨朝¶
　(初竇后既立御見甚稀惟采女田聖等有/寵后素忌忍帝梓宮尚在前殿遂殺田聖)¶
　　書法(賀善賛曰桓帝即位二十二年自延熹二年/以前所書多為梁冀書策免太尉固冀專也)¶
　　(論定策功冀伐也立皇后冀伉也䇿免太尉喬冀/忤也貶清河殺李杜冀誣也改清河冀私也封襄)¶
<pb:KR2o0020_WYG_022-5a>¶
　　(城君冀嬖也張陵劾奏冀犯也殊禮増封冀泰也/徵陳龜還冀惡之也二年以後所書多為宦閹書)¶
　　(封五侯宦官與謀也單超將軍宦官竉過也楊□/論作宦官貪縱也卒單超贈送過制也獄皇甫規)¶
　　(宦官仇䧟也免馮緄宦官所惡也卒朱穆憤疾宦/官也膺等輸作劾奏宦官也殺成瑨捕膺等宦官)¶
　　(所疾也其餘自書災變邊事外非報私㤙則事遊/畋急征歛凡三立后兩不食死雖嘗三以震食舉)¶
　　(賢一徴處士往徃皆具文其壊諸滛祀若有見者/然再祀老子則亦偶然而已此桓之所以為桓也)¶
遣使迎解瀆亭侯宏詣京師考異(提要無詣/京師三字)¶
　(竇武召侍御史河間劉儵問以國中宗室之賢者儵/稱孝王曾孫宏武白太后定策禁中以儵守光禄大)¶
　(夫持節奉迎/宏時年十二)集覽(觧瀆亭地理志觧瀆在安平國饒/陽縣案饒陽今𨽻晉州劉儵河間)¶
<pb:KR2o0020_WYG_022-5b>¶
　(人儵/音倐)¶
(戊/申)孝靈皇帝建寧元年考異(按歳年例曰正統大書君/名注云後有即位在今年)¶
(内者用之則此年嵗首當書/曰孝靈皇帝宏建寧元年)春正月以竇武為大將軍¶
陳蕃為太傅與司徒胡廣參錄尚書事考異(以下漏太/后父三字)¶
　(時新遭大䘮國嗣未立諸尚書畏懼多托病不朝陳/蕃移書責之曰古人立節事亾如存今帝祚未立諸)¶
　(君奈何委荼蓼之苦息偃在/牀乎諸尚書惶怖皆起視事)集覽(奈何委荼蓼之苦/詩良耜篇以薅茶)¶
　(蓼注薅呼毛反㧞田草也荼陸草蓼水草也箋云薅/去荼蓼之事言其勤苦也今陳蕃以喻國有大事奈)¶
　(何委棄此勞苦/而托病不朝)¶
<pb:KR2o0020_WYG_022-6a>¶
解瀆亭侯宏至入即位○二月葬宣陵質實(一統志云/宣陵在河)¶
(南府城/東北)○叚熲擊東羌於髙平大破之以熲為破羌將¶
軍¶
　(初熲既定西羌而東羌先零等種猶未服皇甫規張/奐招之連年既降又叛桓帝詔以問熲熲上言曰東)¶
　(羌降於皇甫規者已二萬落餘羌無幾今張奐躊躇/乆不進者當慮外離内合兵往必驚且羌虜人畜疲)¶
　(羸有自亾之勢欲更招降坐制彊敵耳臣以為狼子/野心難以恩納勢窮雖服兵去復動計所餘三萬餘)¶
　(落近居塞内路無險折而乆亂并凉累侵三輔西河/上郡已各内徙安定北地復至單危自雲中五原西)¶
　(至漢陽二千餘里匃奴諸羌並擅其地是為癰疽伏/疾留滯脇下如不加誅轉就滋大若以騎五千歩萬)¶
<pb:KR2o0020_WYG_022-6b>¶
　(人車三千兩三冬二夏足以破定無慮用費為錢五/十四億如此則可令群羌破盡匃奴長服内徙郡縣)¶
　(得反夲土伏訃永初中諸羌反叛十有四年用二百/四十億永和之末復經七年用八十餘億費耗若此)¶
　(猶不誅盡今不暫疲民則永寧無期臣庶竭駑劣伏/待節度帝許之熲於是將兵萬餘人齎十五日糧從)¶
　(彭陽直指高平與先零諸種戰虜兵盛衆皆恐熲乃/令軍中長鏃利刃長矛三重挟以彊弩列輕騎為左)¶
　(右翼謂將士曰今去家數千里進則事成走必盡死/努力共功名因大呼衆皆應聲騰赴馳騎於傍突而)¶
　(擊之虜衆大潰斬首八千餘級太后賜詔褒美賜錢/二十萬以家一人為郎中敕中藏府増助軍費拜熲)¶
　(破羌/將軍)集覽(伏疾猶疾之隠伏在身無慮注見宋文帝/元嘉六年彭陽徐廣曰彭陽在安定郡括)¶
　(地志云故城在涇州臨城縣東二十里中藏府藏/去聲漢官儀曰中藏府令掌中幣帛金銀諸物)質¶
<pb:KR2o0020_WYG_022-7a>¶
　實(狼子野心左傳昭二十八年晉叔向欲娶申公巫/臣氏生伯石始生姑視之及堂聞其聲而還曰是)¶
　(豺狼之聲也狼子野心非是莫䘮羊舌氏矣遂不視/一統志云彭陽漢之縣名屬安定郡後魏屬原州隋)¶
　(廢之唐復置豐義縣宋復曰彭陽元廢之故城在平/凉府鎮原縣東八十里髙平縣名注見光武建武六)¶
　(年/)¶
閏月追尊皇祖為孝元皇夫人為孝元后考為孝仁皇¶
尊母董氏為慎園貴人考異(祖上皇字羡按靈帝乃清/河孝王曽孫其祖未嘗即)¶
(帝位不當/稱皇祖)○夏五月朔日食○六月大水○錄定䇿功¶
封竇武為聞喜侯質實(聞喜縣名注見晉孝/武帝太元十一年)¶
<pb:KR2o0020_WYG_022-7b>¶
　(&KR0240;郡盧植說武曰足下建立聖主四海有繋論者以/為吾子之功於斯為重夫同宗相後披圖案牒以次)¶
　(建之何勳之有宜辭大賞以全身名武不能用植身/長八尺二寸音聲如鐘性剛毅有大節少事馬融融)¶
　(性豪侈多列女倡歌舞於前植/講積年未嘗轉盼融以是敬之)侍集覽(同宗相後言/靈帝夲是同)¶
　(宗當立為後披圖披謂閱視也圖/謂宗譜涿郡注見帝𤣥更始二年)¶
　　書法(定策功何譏私也自梁冀始矣竇武忠賢也/則曷為書之如梁冀武不能辭則亦不足貴)¶
　　(矣靈帝不足病也故下書封陳蕃/不受而殊之善蕃所以愧武也)¶
　　發明(竇武在東都為戚屬之賢然終亦不免何耶/于時漢統屡絶率以旁支入繼武適逢其機)¶
　　(廼以此受封不亦僭哉然使其聽植之言推而弗/居猶或庶幾而武則不能用也書錄定䇿功固非)¶
<pb:KR2o0020_WYG_022-8a>¶
　　(美之正所以/為武惜耳)¶
封陳蕃為髙陽鄉侯不受質實(髙陽鄉未詳處所疑即/髙陽里注見秦二世三)¶
(年/)¶
　(太后以蕃舊徳特/封之蕃固讓不受)¶
叚熲追擊東羌連戰破之¶
　(叚熲將輕兵追羌出橋門晨夜兼行與戰連破之又/戰於靈武谷羌遂大敗餘寇四千落悉散入漢陽山)¶
　(谷間張奐上言東羌雖破餘種難盡宜以恩降可無/後悔詔書下熲熲復上言臣本知東羌雖衆而輭弱)¶
　(易制所以比陳愚慮思為永寧之算而張奐說虜彊/難破宜用招降聖朝明監信納瞽言奐遂猜恨言羌)¶
<pb:KR2o0020_WYG_022-8b>¶
　(一氣所生不可誅盡血流汙野傷和致災臣伏念先/零雜種累以反覆攻剽發冡禍及生死上天震怒假)¶
　(手行誅動兵渉夏連獲甘澍嵗時豐稔人無疵疫上/占天心不為災傷下察人事衆和師克昔先零作寇)¶
　(趙充國徙令居内煎當亂邉馬援遷之三輔始服終/叛至今為鯁今傍郡户口單少數為羌所創毒而欲)¶
　(令降徙與之雜居是猶種枳棘於良田養虺蛇於室/内也故臣奉大漢之威建長乆之䇿欲絶其本根不)¶
　(使能植本規三嵗之費用五十四億今適期年所耗/未半而餘寇殘盡將向殄滅臣每奉詔書軍不内御)¶
　(願卒斯言一以任臣/臨時量宜不失權便)集覽(比陳愚慮句絶比音毗至/反頻數也陳愚慮猶言訴)¶
　(愚衷也瞽言注見順帝陽嘉二年羌一氣所生謂東/羌亦是稟天地隂陽之氣而生者漢和帝時魯恭王)¶
　(上疏曰戎狄者四方之異氣也莊子大宗師篇孔子/曰彼方且與造化者為人而遊乎天地之一氣至今)¶
<pb:KR2o0020_WYG_022-9a>¶
　(為鯁鯁本作梗詩桑柔篇誰生厲階至今為梗箋云/厲怨梗病也虺蛇楚辭天問篇雄虺九首靈蛇吞象)¶
　(註虺亦蛇屬爾雅云虺愽三寸首大如擘山海經云/南海有大蛇長百尋其色青黄赤黒食象三嵗而出)¶
　(其骨註云南方蚺蛇亦吞鹿消盡乃自絞於樹腹中/骨皆穿鱗甲間出文公辯證曰或云今嶺南有異蛇)¶
　(能一日行數百里以逐人者但不見說有九首耳食/鹿出骨事似若迂誕然予嘗聞山中人說大蛇能吞)¶
　(人家所伏雞卵而登木自絞以出其殻者軍不内御/御制也言軍便出也淮南子曰國不可從外理軍不)¶
　(可從/中御)正誤(軍不内御今按此言軍中事專/聽主將之命不從中制御也)質實(漢陽/郡名)¶
　(注見建寧二年靈武地名/注見唐𤣥宗天寳十五載)¶
秋九月太傳陳蕃大將軍竇武奏誅宦者曹節等節等¶
<pb:KR2o0020_WYG_022-9b>¶
殺之遂遷太后於南宫¶
　(初竇太后之立也陳蕃有力焉及臨朝政無大小皆/委於蕃蕃與竇武同心戮力以奬王室徴天下名賢)¶
　(李膺杜宻尹勲劉瑜等皆列於朝廷與共參政事於/是天下之士莫不延頸想望太平而帝乳母趙嬈及)¶
　(諸女尚書旦夕在太后側中常侍曹節王甫等共相/朋結謟事太后太后信之數出詔命有所封拜蕃武)¶
　(疾之嘗共㑹朝堂蕃私謂武曰曹節王甫操弄國柄/濁亂海内今不誅之後必難圖武深然之蕃大喜以)¶
　(手推席而起武乃引尚書令尹勲共定計䇿會有日/食之變蕃謂武曰昔蕭望之困一石顯况今石顯數)¶
　(十輩乎蕃以八十之年欲為將軍除害今可因此斥/罷宦官以塞天變武乃白太后曰故事黄門常侍但)¶
　(當給事省内門戸主近署財物耳今乃使與政事任/重權子弟布列專為貪暴天下匈匃正以此故宜悉)¶
<pb:KR2o0020_WYG_022-10a>¶
　(誅廢以清朝廷太后曰故事世有宦官但當誅其有/罪者豈可盡廢耶時中常侍管覇頗有才略專制省)¶
　(内武先白收霸及蘇康等皆坐死武復數白誅節等/太后尤豫未忍蕃上疏言侯覧曹節公乘昕王甫鄭)¶
　(颯等與趙夫人諸尚書並亂天下今不急誅必生變/亂願出臣章宣示左右并令天下諸姦知臣疾之太)¶
　(后不納八月太白犯房之上將入太微劉瑜惡之上/書皇太后曰案占書宮門當閉將相不利姦人在主)¶
　(傍願急防之又與武蕃書勸以速㫁大計於是武蕃/以朱㝢為司𨽻校尉劉祐為河南尹虞祈為雒陽令)¶
　(奏免黄門令魏彪以所親小黄門山氷代之收長樂/尚書鄭颯送北寺獄蕃曰此曹子便當收殺何復考)¶
　(為武令氷與尹勲雜考辭連曹節王甫勲氷即奏收/節等使劉瑜内奏九月武出宿歸府典中書者先以)¶
　(告長樂五官史朱瑀瑀盗發武奏罵曰放縱者自可/誅耳我曹何罪而當盡見族滅因大呼曰陳蕃竇武)¶
<pb:KR2o0020_WYG_022-10b>¶
　(奏白太后廢帝為大逆乃夜召所親共普等十七人/㰱血共盟曹節請帝出御前殿㧞劎踊躍趙嬈等擁)¶
　(衛左右閉諸禁門召尚書官属挟以白刄使作詔版/拜王甫為黄門令持節至北寺獄收勲氷殺之出颯)¶
　(還兵刼太后奪璽綬使颯等持節收武等武馳入歩/兵營召㑹北軍五校士數千人屯都亭下令軍士曰)¶
　(黄門常侍反盡力者封侯重賞陳蕃聞難將官屬諸/生八十餘人並㧞刄突入尚書門攘臂呼曰大將軍)¶
　(忠以衛國黄門反逆何云竇氏不道耶王甫使劎士/收蕃蕃㧞劒叱甫辭色愈厲遂被執送北寺獄即日)¶
　(殺之時張奐徴還節等以奐新至不知夲謀矯制使/奐率五營士討武甫將千餘人出與奐合使其士大)¶
　(呼武軍曰竇武反汝皆禁兵當宿衛宮省何故隨反/者乎營府素畏服中官於是武軍稍稍歸甫自旦至)¶
　(食時兵降略盡武自殺梟首都亭收捕宗親賔客悉/誅之及劉瑜馮述皆夷其族遷皇太后於南宮徙武)¶
<pb:KR2o0020_WYG_022-11a>¶
　(家屬於日南門生故吏皆免官禁錮議郎巴肅始同/謀節等不知但坐禁錮後乃知而收之肅自載詣縣)¶
　(縣令觧印綬欲與俱去肅曰為人臣者有謀不敢隠/有罪不逃刑遂被誅曹節遷長樂衛尉與王甫等六)¶
　(人皆封列侯蕃友朱震收葬蕃屍匿其子逸事覺繫/獄震受考掠誓死不言逸由是得免武掾胡騰殯歛)¶
　(武屍行䘮亦坐禁錮武孫輔年二嵗詐以為己子與/令史張敞共匿之亦得免張奐遷大司農封侯奐深)¶
　(病為節等所賣固辭不受楊氏曰曹節王甫竊弄神/器固天下所同疾竇武以至親操重柄招延耆徳相)¶
　(與協謀勦除姦凶其勢易矣然而身敗功頹貽國後/患者幾事不宻而禍成於尤豫也張奐北州人豪素)¶
　(非中人之黨武不能乘機决策收為己用而乃/遲回逹旦使逆賊得以欺奐而使之豈不惜哉)集覧¶
　(蕭望之困一石顯元帝時宦官石顯誣譛望之望之/飲鴆自殺尤豫注見光武建武六年公乘昕公乘夲)¶
<pb:KR2o0020_WYG_022-11b>¶
　(秦官名言得乘公家之車也其後因為氏焉昕名也/長樂尚書官名也職主皇太后宮案長樂皇太后宮)¶
　(名内奏内讀曰納五官史漢官儀有詹事五官百官/志五官中郎將一人比二千石主五官郎也史掾屬)¶
　(也共普姓名共音龔詔版木簡為之其長尺一後書/楊賜傳割用版之思注版詔書也唐高宗時詔并州)¶
　(婦人年八十已上皆版授郡君史炤曰謂不加告命/以版策授之五校即五營也百官志屯騎越騎歩兵)¶
　(長水射聲五校尉皆掌宿衛兵梟首梟本作□古堯/反倒懸首也日南郡名注見武帝元鼎六年奐深病)¶
　(病慮也患也人豪人中之豪俠遲回/不决意貌或並音去聲遲待回避也)質實(李膺潁川/襄城人杜)¶
　(宻潁川陽城人劉瑜廣陵人雒陽縣名注見光/武建武四年巴肅渤海髙城人胡騰耒陽人)¶
　　書法(書奏誅何非專也與書謀誅者異矣唐文宗/太和九年書曹節等何非濫也與槩書誅宦)¶
<pb:KR2o0020_WYG_022-12a>¶
　　(官者異矣同上節等殺之易辭也前書以竇武陳/蕃為某官矣此則曷為復書官惜之也若曰以太)¶
　　(傅大將軍之重奏誅宦者其勢順其名正而殺之/之易如此以見節等之強而陳竇為不宻矣綱目)¶
　　(所深惜也綱目書誅宦官四是年中平六年唐文/宗太和九年昭宗天復三年而不克者二是年唐)¶
　　(文宗太/和九年)¶
　　發明(以利害言之蕃武幾事不宻遂至禍延家國/誠可深惜然綱目於二人則書其官於宦者)¶
　　(則書奏誅其予之之意初不計事之成敗而惟顧/理之是非誠以蕃武之志在於為國而當時閹宦)¶
　　(不去漢治終無可為之理不幸二人忠有餘而謀/不足一跌不收漢亦以亾此固天之所廢有非人)¶
　　(力所能為者書法若此是亦正誼不謀利明道不/計功之意耳雖然書太傅則見上公之尊書大將)¶
<pb:KR2o0020_WYG_022-12b>¶
　　(軍則見本兵之重以將相大臣合謀協力而不能/去刀鋸之賤非徒無益貽患愈深人主觀此盍亦)¶
　　(謹其/微哉)¶
冬十月晦日食○十二月鮮卑濊貊寇幽并質實(鮮卑/東胡)¶
(種名注見梁武帝大同十年突厥幽并二州名幽州/注見唐高祖武徳四年并州注見晉愍帝建興四年)¶
烏桓稱王¶
　(烏桓大人上谷難樓有衆九千餘落遼西丘力居有/衆五千餘落自稱王遼東蘇僕延有衆千餘落自稱)¶
　(峭王右北平烏延有衆/八百餘落自稱汗魯王)集覽(難樓烏桓大人也姓難/名樓在上谷郡丘力居)¶
　(烏桓大人也姓丘/名力居在遼西)質實(烏桓北胡種名注見光武建/武二十五年上谷郡名注見)¶
<pb:KR2o0020_WYG_022-13a>¶
　(秦王政三年遼西郡名注見光武建武二十五年遼/東郡名注見秦王政三年右北平郡名注同上年)¶
(己/酉)二年春正月尊慎園貴人董氏為孝仁皇后以其兄¶
子重為五官中郎將質實(五官中郎將官名注/見桓帝延熹二年)¶
　　書法(兄子何/譏私也)¶
　　發明(前此尊之為貴人今此尊之為皇后夫貴人/乃宫嬪之職固不可以子而職其母也皇后)¶
　　(乃母天下之號亦不可無其實而居其名也是時/群小恣横無以取悅其君故為非禮之禮以媚之)¶
　　(耳直書于冊/其失自見)¶
○夏四月青蛇見御座上大風雨雷雹詔公卿言事¶
<pb:KR2o0020_WYG_022-13b>¶
　(張奐上疏曰昔周公葬不如禮天乃動威今武蕃忠/貞未被明宥妖𤯝之來皆為此也宜急為改葬徙還)¶
　(家屬其從坐禁錮一切蠲除又皇太后雖居南宫而/恩禮不接宜思大義顧復之報上深嘉其言而為宦)¶
　(者所制不得從也奐又與尚書劉猛等共薦王暢李/膺可參三公之選節等疾其言遂下詔切責之皆自)¶
　(囚廷尉數日得出以俸贖罪郎中謝弼上封事曰皇/太后幽隔空宮如有霧露之疾陛下當何面目以見)¶
　(天下孝和皇帝不絶竇氏之恩前世以為羙談禮為/人後者為之子今以桓帝為父豈得不以太后為母)¶
　(哉台宰重器國命所繫今之四公惟劉寵㫁㫁守善/餘皆素餐致寇之人必有折足覆餗之凶可因災異)¶
　(並皆罷黜徴王暢李膺並居政事庶災變可消國祚/惟永左右惡之以他罪收弼掠死于獄光祿勲楊賜)¶
　(曰王者心有所想雖未形顔色而五星以之推移隂/陽為其變度夫皇極不建則有龍蛇之孽詩云惟虺)¶
<pb:KR2o0020_WYG_022-14a>¶
　(惟虵女子之祥惟陛下思乾剛之道别内外之宜抑/皇甫之權割艶妻之愛則虵變可消禎祥立應賜秉)¶
　(之子/也)集覽(顧復之報詩蓼莪篇父兮生我母兮鞠我/顧我復我欲報之徳昊天罔極文公集傳)¶
　(曰顧旋視也復反覆也罔極無窮極也父母之恩大/如天無窮不知所以為報也霧露之疾言幽隔於空)¶
　(宮如霧露之遮蔽不覩天日之光明今之四公後書/百官志太尉公掌兵事司徒公掌人民事司空公掌)¶
　(水土事其後每帝初即位輙置太傅為上公錄尚書/事薨輙省之折足覆餗易鼎卦曰鼎折足覆公餗蓋)¶
　(鼎有三足以喻三公也三公不得其人猶鼎之折足/必傾覆其餗也餗音速鼎實也八珍之具皇極不建)¶
　(書洪範皇建其有極群書考索曰孔安國訓皇極為/大中之道非也蔡氏集傳云皇君建立也極猶北極)¶
　(之極至極之義標凖之名中立而四方之所取正焉/者也人君於一事一物之接一言一動之發無不極)¶
<pb:KR2o0020_WYG_022-14b>¶
　(其義理之當然而無一毫過不及之差則極建矣龍/蛇之孽龍蛇隂類也孽本作&KR1416;襆也說文衣服歌謡)¶
　(之怪謂之䄏禽獸蟲蝗之怪謂之&KR1416;前書五行志曰/蟲豸之類謂之孽維虺維虵女子之祥詩斯干篇注)¶
　(虺虵穴處隂之祥也故為生女抑皇甫之權皇甫字/也失其姓名周幽王后褒姒寵之故位卑而權重言)¶
　(如皇甫者可抑損其權勢割艶妻之愛艶妻周幽王/后褒姒也幽王嬖之言如艶妻者當割絶其恩愛)¶
　正誤(皇甫艶妻今按此見詩小雅十月之交云皇甫/卿士又云艶妻&KR0008;方處朱子傳皇甫位卑而權)¶
　(重艶妻即褒姒也言小人用事/而嬖妾蠱惑王心以為之主也)質實(王暢山陽髙平/人謝弼東郡武)¶
　(陽人楊賜/華隂人)¶
　　書法(蛇見御座大異也終綱目一見而已書詔言/事始此終綱目書詔言事四是年晉元帝大)¶
<pb:KR2o0020_WYG_022-15a>¶
　　(興二年齊戊辰年魏主/宏唐太宗貞觀十三年)¶
六月以劉囂為司空¶
　(囂素附諸常侍/故致位公輔)集覽(囂牛/刀反)¶
秋七月叚熲大破東羌平之封熲為新豐侯¶
　(詔遣謁者馮禪說降漢陽散羌叚熲以羌雖暫降必/復為盗不如乘虚放兵勢必殄滅於是進營去羌所)¶
　(屯四五十里遣田晏夏育將五千人先進擊破之羌/衆東犇射虎谷分兵守谷上下門熲規一舉滅之不)¶
　(欲復令散走遣千人於西縣結木為柵廣二十歩長/四十里遮之分遣晏育等將七千人銜枚夜上西山)¶
　(結營穿塹去虜一里許又遣張愷將三千人上東山/虜乃覺之熲因與愷等挾東西山縱兵奮擊追至谷)¶
<pb:KR2o0020_WYG_022-15b>¶
　(上下門窮山深谷之中處處破之斬其渠帥以下萬/九千級馮禪等所招降四千人分置安定漢陽隴西)¶
　(三郡於是東羌悉平熲凡百八十戰斬三萬八千餘/級獲雜畜四十二萬四千餘頭費用四十四億軍士)¶
　(死者四百餘人更封新豐縣侯邑萬户司馬公曰蠻/夷戎狄氣類雖殊其就利避害樂生惡死亦與人同)¶
　(耳御之得其道則附順服從失其道則離叛侵擾固/其宜也是以先王之政叛則討之服則懐之處之四)¶
　(裔不使亂禮義之邦而已若不分臧否不辨去來悉/艾殺之豈作民父母之意哉且夫羌之所以叛者為)¶
　(郡縣所侵寃故也叛而不即誅者將帥非其人故也/茍使良將驅而出之塞外擇良吏而牧之則疆埸之)¶
　(臣也豈得專以多殺為快邪夫御之不得其道雖華/夏之民亦將蠭起而為寇又可盡誅耶然則叚紀明)¶
　(之為將雖克㨗有/功君子所不與也)集覽(西縣屬天水郡括地志云故/城在秦州上邽縣西南九十)¶
<pb:KR2o0020_WYG_022-16a>¶
　(里漢西縣也今興元府西縣是封禪書秦襄公既侯/居西垂即此漢陽周以前為西戎地漢武置天水郡)¶
　(治平襄東漢改天水為漢陽郡治冀彊埸邉境也左/傳彊埸之事注埸音亦穀梁傳隠元年聘弓鏃矢不)¶
　(出竟埸疏云謂之竟埸者竟是彊/界之名至此易主故謂之彊埸也)質實(一統志云漢/陽本漢之郡)¶
　(名治冀縣三國魏置秦州晉改漢陽為天水郡治上/邽尋廢復置秦州宋齊復為天水郡隋廢郡為秦州)¶
　(大業初復為天水郡唐復為秦州天寳初改天水郡/乾元初復為秦州後移治成紀宋開禧初為天水軍)¶
　(治天水縣金為鎮逺軍治成紀元復為秦州以成紀/縣省入至本朝因之改屬鞏昌府西縣漢初所置屬)¶
　(天水郡晉廢之故城在鞏昌府上邽縣西南九十里/銜枚注見秦二世二年西山在鞏昌府城西九十里)¶
　(廣漢水所出東山在鞏昌府城東一十五里/赤亭水所出新豐縣注見成帝鴻嘉元年)¶
<pb:KR2o0020_WYG_022-16b>¶
九月江夏蠻反州郡討平之考異(此亦誤書討與元/鼎六年討西羌同)質¶
實(江夏郡名注見唐/僖宗乾符四年)○丹陽山越反郡兵擊破之質實¶
(丹陽郡名注見明/帝永平十一年)○冬十月復治鉤黨殺前司𨽻校尉¶
李膺等百餘人¶
　(初李膺等雖廢錮天下士大夫皆髙尚其道而汙穢/朝廷更相標榜為之稱號以竇武陳蕃劉淑為三君)¶
　(君者言一世之所宗也李膺荀昱杜宻王暢劉祐魏/朗趙典朱㝢為八俊俊者言人之英也郭泰范滂尹)¶
　(勲巴肅宗慈夏馥蔡衍羊陟為八顧顧者言能以德/行引人者也張儉翟超岑晊苑康劉表陳翔孔昱檀)¶
　(敷為八及及者言其能導人追宗者也度尚張邈王/孝劉儒胡母班秦周蕃嚮王章為八厨厨者言能以)¶
<pb:KR2o0020_WYG_022-17a>¶
　(財救人者也及陳竇用事復舉㧞膺等陳竇誅膺等/復廢宦官疾惡膺等每下詔書輙申黨人之禁侯覧)¶
　(怨張儉尤甚覽鄉人朱並上書告儉與同鄉二十四/人别相署號共為部黨圖危社稷詔刋章捕儉等十)¶
　(月曹節諷有司奏諸鉤黨者虞放李膺杜宻朱㝢荀/昱翟超劉儒范滂等請下州郡考治是時上年十四)¶
　(問節等曰黨人何用為惡而欲誅之邪對曰相舉群/輩欲為不&KR0100;上曰不&KR0100;欲如何對曰欲圖社稷上乃)¶
　(可其奏或謂李膺曰可去矣對曰事不辭難罪不逃/刑臣之節也吾年已六十死生有命去將安之乃詣)¶
　(詔獄考死門生故吏並被禁錮侍御史景毅子顧為/膺門徒未有録牒不及於譴毅慨然曰本謂膺賢遣)¶
　(子師之豈可以漏脫名籍茍安而已遂自表免歸汝/南督郵吴導受詔捕范滂至征羌抱詔書閉傳舍伏)¶
　(牀而泣一縣不知所為滂聞之曰必為我也即自詣/獄縣令郭楫大驚出觧印綬引與俱亾曰天下大矣)¶
<pb:KR2o0020_WYG_022-17b>¶
　(子何為在此滂曰滂死則禍塞何敢以罪累君又令/老母流離乎其母就與之訣曰汝今得與李杜齊名)¶
　(死亦何恨滂跪受教再拜而辭凡黨人死者百餘人/妻子皆徙邉天下豪傑及儒學有行義者宦官一切)¶
　(指為黨人有怨隙者因相陷害睚眦之忿濫入黨中/或有未嘗交闗亦罹禍毒其死徙廢禁者又六七百)¶
　(人郭泰聞之私為之慟曰詩云人之云亾邦國殄瘁/漢室滅矣但未知瞻烏爰止于誰之屋耳泰雖好臧)¶
　(否而不為危言覈論故能處濁世而怨禍不及焉張/儉亾命困迫望門投止莫不重其名行破家相容後)¶
　(流轉東萊止李篤家外黄令毛欽操兵到門篤引欽/就席曰張儉負罪豈得藏之若審在此此人名士明)¶
　(廷寧宜執之乎欽因起撫篤曰蘧伯玉恥獨為君子/足下如何專取仁義篤曰今欲分之明廷載半去矣)¶
　(欽歎息而去篤導儉出塞其所經歴伏重誅者以十/數連引收考徧天下儉與魯國孔褒有舊亾扺褒不)¶
<pb:KR2o0020_WYG_022-18a>¶
　(遇褒弟融年十六匿之事泄儉亾走國相收褒融送/獄未知所坐融曰保納舍藏者融也褒曰彼來求我)¶
　(非弟之過吏問其母母曰家事任長妾當其辜一門/爭死郡縣疑不能决乃上讞之詔獨坐褒及黨禁觧)¶
　(儉乃還鄉里夏馥聞儉亾命歎曰孽自已作空汙良/善一人逃死禍及萬家何以生為乃自剪須變形入)¶
　(林慮山中隠姓名為治家傭親突煙炭形貌毁瘁積/二三年人無知者馥弟静載縑帛追餉之馥不受曰)¶
　(弟奈何載禍相餉乎初中常侍張讓父死歸葬潁川/雖一郡畢至而名士無往者讓恥之陳寔獨弔焉及)¶
　(誅黨人讓以寔故多所全宥初太尉袁安子敞為司/空孫湯復為太尉湯三子成逢隗成生紹逢生術至)¶
　(是逢為司空隗亦顯官中常侍袁赦以逢隗相家與/之同姓推崇以為外援故袁氏貴寵於世富奢甚不)¶
　(與他公族同紹壯健有威容愛士飬名賓客輻凑術/亦以俠氣聞逢從兄子閎少有操行以耕學為業逢)¶
<pb:KR2o0020_WYG_022-18b>¶
　(隗數饋之無所受閎見時方險亂而家門富盛常對/兄弟歎曰吾先公福祚後世不能以徳守之而競為)¶
　(驕奢與亂世爭權此即晉之三郤矣及黨事起閎欲/投迹深林以母老不忍去乃築土室四周於庭不為)¶
　(户自牖納飲食母思閎時徃就視母去便自掩閉兄/弟妻子莫得見也潛身十八年卒於土室初范滂等)¶
　(非訐朝政自公卿以下皆折節下之太學生爭慕其/風申屠蟠獨歎曰昔戰國之世處士横議列國之主)¶
　(至於擁篲先驅卒有坑儒燒書之禍今之謂矣乃絶/迹於梁碭之間因樹為屋自同傭人居二年滂等果)¶
　(罹黨錮之禍司馬公曰天下有道君子揚于王庭以/正小人之罪而莫敢不服天下無道君子囊括不言)¶
　(以避小人之禍而猶或不免黨人生昏亂之世不在/其位四海横流而欲以口舌救之以至身被滛刑禍)¶
　(及朋友士類殱滅而國隨以亾不亦悲乎夫惟郭泰/既明且哲以保其身申屠蟠見幾而作不俟終日卓)¶
<pb:KR2o0020_WYG_022-19a>¶
　(乎其不/可及已)集覽(相標榜相表襮也黨錮傳注標榜猶言/稱揚也導人追宗黨錮傳注導引也宗)¶
　(謂所宗仰也胡母注見晉恵帝元康七年蕃嚮姓名/章懐曰蕃音反八厨黨錮傳注厨音皮刋章印行之)¶
　(文如今板榜征羌正義曰縣屬汝南睚眦注見周赧/王五十六年人之云亾邦國殄瘁詩瞻卬篇注殄盡)¶
　(瘁病也左傳襄二十六年蔡聲子曰無善人則國從/之詩曰人之云亾邦國殄瘁無善人之謂也瞻烏爰)¶
　(止于誰之屋詩正月篇注富人之屋烏所集也文公/集傳曰言不幸而遭國之將亾將被囚執未知復從)¶
　(何人而受祿如視鳥之飛不知其將止於誰之屋也/望門投止窘迫之中見門即投歸而止宿求隠匿也)¶
　(破家相容寧破壊其家業而容隠張儉明廷寧宜執/之明廷猶稱明府也寧宜執之猶言豈肯執捕之今)¶
　(欲分之李篤謂毛欽若欲分取此仁義之美名載半/去矣言不執儉得分仁義之半去家事任長任從家)¶
<pb:KR2o0020_WYG_022-19b>¶
　(之長上讞之上奏也讞正獄議罪也漢書音魚列反/林慮河内邑林夲作隆漢避殤帝諱故改曰林索隠)¶
　(曰隆音林慮音閭袁術夲傳無明音或曰術音遂案/月令審端經術注術周禮作遂遂上有徑故袁術字)¶
　(公路愚謂此說未允案前書禮樂志心術注顔師古/曰術道徑也心之所由也又韻㑹舉要入聲内注說)¶
　(文術邑中道也以是知袁術當在入聲以侠氣聞俠/氣之名見聞於人晉之三郤郤犨郤錡郤至皆春秋)¶
　(晉卿也厲公嬖人胥童曰郤氏族大若除去大族則/不偪害公室後胥童與夷羊五攻殺三郤暴其尸於)¶
　(朝梁碭碭徒浪反蘇林曰又音唐梁國之邑秦置碭/郡漢改梁國隋置宋州今歸徳府是括地志云宋州)¶
　(碭山縣在州東北百五十里夲漢碭陽縣即今濟州/碭山縣也山在縣東囊括不言注見桓帝元嘉元年)¶
　(括/囊)正誤(遽伯玉恥獨為君子今按謝承後漢書王暢/誄劉表亦有此語未詳所出蓋世人相傳之)¶
<pb:KR2o0020_WYG_022-20a>¶
　(辭/)質實(劉淑河間樂城人荀昱潁川潁隂人淑之從/兄子趙典成都人郭泰太原介休人范滂汝)¶
　(南細陽人宗慈南陽安衆人夏馥陳留圉人蔡衍汝/南項人羊陟泰山梁父人張儉山陽髙平人岑晊南)¶
　(陽棘陽人劉表山陽高平人魯恭王之後陳翔召陵/人檀敷瑕丘人度尚山陽湖陵人劉儒陳郡陽平人)¶
　(景毅蜀郡人東萊郡名注見成帝永始元年一統志/云外黄漢之縣名屬陳留郡三國魏廢之故城在開)¶
　(封府杞縣東北左傳恵公敗宋師于外黄即此蘧伯/玉恥獨為君子蘧伯玉衛人靈公時仕為大夫行年)¶
　(五十而知四十九年之非六十而化孔子至衛主於/其家稱之曰君子哉蘧伯玉邦有道則仕邦無道則)¶
　(卷而懐之後世追封内黄侯從祀孔子廟庭魯國注/見周太祖廣順二年曲阜縣隆慮漢之縣名屬河内)¶
　(郡後漢改為林慮縣三國魏屬朝歌郡晉屬汲郡後/魏省入鄴縣尋復置兼置林慮郡北齊郡廢後周復)¶
<pb:KR2o0020_WYG_022-20b>¶
　(置郡隋罷郡置巖州縣仍舊大業初州罷唐初復置/巖州尋罷州以縣𨽻相州宋因之金陞為林州元因)¶
　(之至國朝䧏為縣改屬彰徳府謹按此隆慮分明是/山名集覧以為河内邑可謂誤矣愚不敢違之故述)¶
　(此縣沿革於此智者察之隆慮山已注見帝𤣥更始/二年申屠蟠陳留外黄人梁國名注見景帝三年碭)¶
　(郡名秦末所置治碭縣東漢䧏為碭山縣後魏改為/安陽縣隋復為碭山縣屬梁郡唐屬宋州宋因之金)¶
　(屬歸徳府後廢元復置碭山縣屬/濟寧路至國朝因之改屬徐州)¶
　　書法(膺已廢矣書前司𨽻校尉何廢不以罪也殺/之甚矣然則諸君子無譏歟前書部黨繼書)¶
　　(黨人此書鉤黨綱目固/不能不假此以垂戒矣)¶
　　發明(膺已廢錮而猶書前司𨽻者廢不以罪故也/廢猶不予况殺之乎彼小人欲空人之國非)¶
<pb:KR2o0020_WYG_022-21a>¶
　　(誣以朋黨則不足以盡賢人之類漢室至是固已/亾矣然范滂張儉等不得列書于冊者此又綱目)¶
　　(有不滿諸賢之意耳學者要當/深考而黙察之則得其㫖矣)¶
是月晦日食考異(一本漏是/月二字)○鮮卑宼并州¶
(庚/戍)三年春三月晦日食○徴叚熲為侍中¶
　(熲在邉十餘年未嘗一日蓐寢與將/士同甘苦故皆樂為死戰所嚮有功)¶
(辛/亥)四年春正月帝冠赦考異(提要赦字下大書/唯黨人不赦五字)¶
　(唯黨人/不赦)¶
　　書法(赦不悉書自元帝以来矣書永康赦以赦黨/人也書今年赦以惟黨人不赦也書中平赦)¶
<pb:KR2o0020_WYG_022-21b>¶
　　(又以赦黨人也黨錮顛末綱目謹書之/觀其所書諸君子之不可深罪益明矣)¶
　　發明(綱目自元帝永元元年以後凡赦之無事義/者例皆不書而此特書之者著其獨不赦黨)¶
　　(人故也嗚呼黨人皆賢人君子非有大惡/於國而惡之若此漢氏雖欲不亾得乎)¶
二月地震海溢○三月朔日食大疫○秋七月立貴人¶
宋氏為皇后○冬十月朔帝朝太后於南宫¶
　(帝以竇太后有援立之功率羣臣朝南宮親饋上夀/黄門令董萌因此數為太后訴寃帝深納之供養資)¶
　(奉有加於前曹節王甫疾之/誣萌以謗訕永樂宮下獄死)¶
　　書法(朝太后不書此何以書遷后也綱目予存義/故特書之是故順帝朝太后書靈帝朝太后)¶
<pb:KR2o0020_WYG_022-22a>¶
　　(書皆遷后也不/乆皆以䘮書矣)¶
鮮卑宼并州¶
(壬/子)熹平元年春正月帝謁原陵質實(原陵注見光武/建武中元二年)¶
　(司徒掾蔡邕曰吾聞古不墓祭朝廷有上陵之禮始/謂可損今見威儀察其夲意乃知孝明皇帝至孝惻)¶
　(隠不易奪也禮有煩而不可省者此之謂也胡氏曰/墓藏體魄而致生之是不智也廟以宅神而致死之)¶
　(是不仁也故聖人制禮專於廟享而不祭於墓其於/理義精矣明帝之舉蔡邕之議豈其不考於此而失)¶
　(之/與)集覽(墓藏體魄而致生之是不智也廟以宅神/而致死之是不仁也注見明帝永平元年)質¶
　實(蔡邕陳/留圉人)¶
<pb:KR2o0020_WYG_022-22b>¶
三月太𫝊胡廣卒¶
　(廣周流四公三十餘年歴事六帝禮任極優所辟多/天下名士練逹故事明觧朝章京師諺曰萬事不理)¶
　(問伯始天下中庸有胡公然温柔謹慤常遜言/恭色以取媚於時無忠直之風天下以此薄之)集覽¶
　(四公夲傳曰凡一履司空再作司徒三登太尉/又為太傅明觧觧胡買反曉也伯始胡廣字)¶
夏宦者侯覽有罪自殺¶
　(覧為長樂太僕坐專權/驕奢䇿收印綬自殺)¶
六月大水○皇太后竇氏崩秋七月葬桓思皇后¶
　(竇太后母卒於比景太后憂思感疾崩於雲臺宦者/積怨竇氏以衣車載其尸置城南市舍數日曹節王)¶
<pb:KR2o0020_WYG_022-23a>¶
　(甫欲用貴人禮殯帝不可於是發䘮成禮節等欲别/葬太后而以馮貴人配祔詔公卿大㑹朝堂令中常)¶
　(侍趙忠監議太尉李咸時病扶輿而起𢷬椒自隨謂/妻子曰若皇太后不得配食桓帝吾不生還矣既議)¶
　(坐者瞻望中官莫肯先言廷尉陳球曰皇太后以盛/徳良家母臨天下遭時不造援立聖明因遇大獄遷)¶
　(居空宮家雖獲罪事非太后今若别葬誠失天下之/望且馮貴人無功於國何宜上配至尊李咸曰臣夲)¶
　(謂宜爾誠與意合於是公卿以下皆從球議節甫猶/爭之咸復上疏曰章德虐害恭懐安思家犯惡逆而)¶
　(和帝無異葬之議順朝無貶䧏之文今長樂尊號在/身親嘗稱制援立聖明光隆皇祚太后以陛下為子)¶
　(陛下豈得不以太后為母子無黜母臣/無貶君宜合葬宣陵一如舊制帝從之)集覽(比景建/寧元年)¶
　(徙於比景比景注見安帝延光四年成禮具禮也言/不䧏其葬禮配祔雜記曰男子附於王父則配女子)¶
<pb:KR2o0020_WYG_022-23b>¶
　(附於王母則不配注配謂并祭王母不配則不祭王/父也附讀為祔祔於先死者也文公家禮曰髙氏云)¶
　(若祔妣則設祖妣及妣之位更不設祖考位若父在/而祔妣則不可遞遷祖妣宜别立室藏其主待考同)¶
　(祔若考妣同祔則並設祖考及祖考妣之位胡泳曰/髙氏别室藏主之說恐未然先生内子之䘮主只祔)¶
　(在祖妣之傍此當為據也𢷬椒自隨李咸𢷬椒為末/以自隨者欲以椒塞口而死也夲草云椒味辛有毒)¶
　(不造詩閔子小子遭家不造箋云造成也不造言家/道未成也家雖獲罪家謂其家竇武也章徳虐害恭)¶
　(懐章帝后竇氏是為章德皇后養梁貴人子肇為子/梁貴人以父梁竦為竇氏所䧟死獄中貴人亦以憂)¶
　(死後肇立是為和帝追尊梁貴人為恭懐太后安思/家犯惡逆安帝后閻氏是為安思皇后安帝崩閻顯)¶
　(定冊迎北鄉侯懿入即位後北鄉侯薨孫程/等迎濟隂王保立之是為順帝遂誅閻顯)質實(雲/臺)¶
<pb:KR2o0020_WYG_022-24a>¶
　(注見明帝永平三年陳球下/邳人宣陵注見熹平六年)¶
詔司𨽻校尉劉猛論輸左校¶
　(有人書朱雀闕言曹節王甫幽殺太后詔司𨽻劉猛/逐捕猛以其言直不肯急捕詔以叚熲代猛乃四出)¶
　(逐捕及太學游生繫者/千餘人奏猛論輸左校)¶
　　書法(於是有書朱雀闕言曹節王甫幽殺太后者/詔司𨽻逮捕猛以其言直緩之叚熲奏猛論)¶
　　(輸左校則其直書詔何專病靈也曷為病之人言/節甫幽殺太后不治節甫而罪司𨽻帝誠何心哉)¶
　　(以是為帝病故特書詔終綱目書/詔輸作二李膺劉猛皆病其上也)¶
冬十月殺渤海王悝¶
<pb:KR2o0020_WYG_022-24b>¶
　(初渤海王悝以不道貶為癭陶王因王甫求復國許/謝錢五千萬既而桓帝遺詔復之悝以非甫功不與)¶
　(甫以中常侍鄭颯等與悝交通乃使叚熲收颯等而/奏颯等謀迎立悝詔冀州刺史收悝迫令自殺妃妾)¶
　(子女傅相以下百餘人皆被/誅甫等十二人以功封列侯)集覽(悝音魁渤海王之/名癭陶地理志鉅)¶
　(鹿郡癭陶縣案鉅鹿今邢州是也癭一/井反颯思合反史炤通鑑釋文音立)質實(一統志/云癭陶)¶
　(漢之縣名屬廣平國晉屬鉅鹿國後魏改為平鄉縣/隋屬洺州尋改屬邢州唐初於此置封州州廢還屬)¶
　(邢州宋省入鉅鹿縣尋復置金仍舊/元𨽻順徳路國朝因之改屬順徳府)¶
十一月㑹稽妖賊許生稱帝質實(㑹稽郡名注見/和帝永元元年)○鮮¶
卑宼并州質實(鮮卑東胡種名注見光武建武二十/五年并州注見齊明帝建武三年)¶
<pb:KR2o0020_WYG_022-25a>¶
(癸/丑)二年春正月大疫○夏六月地震○秋七月以唐珍¶
為司空¶
　(珍中常侍/衡之弟也)¶
冬十二月鮮卑宼幽并○是月晦日食¶
(甲/寅)三年冬十一月吴郡司馬孫堅討許生斬之考異(按/凡)¶
(例討而殺之曰誅/此當書誅誤作斬)¶
　(堅富春人召募精勇得千餘/人助州郡討許生大破斬之)質實(吴郡注見獻帝建/安五年一統志云)¶
　(富春漢之縣名屬㑹稽郡東漢屬吴郡三國吴置東/安郡治富春尋廢郡仍屬吴郡晉改為富陽縣隋屬)¶
<pb:KR2o0020_WYG_022-25b>¶
　(杭州唐宋元仍舊至/國朝因之屬杭州府)¶
二月鮮卑入北地又宼并州考異(入當/作寇)¶
(乙/夘)四年春三月立石經于太學門外¶
　(詔諸儒正五經文字命議郎蔡邕為古文篆𨽻三體/書之刻石立于太學門外使後學取正焉碑始立觀)¶
　(模寫者車乘/日千餘兩)集覽(立石經于太學門外鐫五經於石/碑曰石經洛陽記曰太學在洛城)¶
　(之南堂前石經四部本碑凡四十六枚古文篆𨽻藝/文志太史試學童以六體六體者古文奇字篆書𨽻)¶
　(書繆篆蟲書顔師古曰古文謂孔子壁中書篆𨽻皆/秦使程邈所作篆有大篆有小篆𨽻書主於徒𨽻從)¶
　(簡易也或曰始造𨽻書起於官/獄多事茍趍簡易施諸徒𨽻也)¶
<pb:KR2o0020_WYG_022-26a>¶
　　書法(書尊經也自是補遷還成綱/目必詳書之詳梁戊戍年)¶
夏四月大水○鮮卑宼幽州¶
　(初朝議以州郡相黨人情比周乃制婚姻之家及兩/州人士不得對相監臨至是復有三互法禁忌轉宻)¶
　(選用艱難幽冀二州久缺不補蔡邕上疏曰伏見幽/冀舊壤鎧馬所出比年兵饑漸至空耗今者闕職經)¶
　(時吏民延屬而三府選舉云避三互十一州有禁當/取二州而已又二州之士或復限以嵗月狐疑遲淹)¶
　(兩州縣空萬里蕭條無所管繋昔韓安國起自徒中/朱買臣出於幽賤並以才宜還守本邦豈復顧循三)¶
　(互繋以末制乎臣願蠲除近禁其諸州刺史器用可/换者無拘日月三互以差厥中不從司馬公曰叔向)¶
　(有言國將亾必多制明王之政謹擇忠良而任之中/外之臣有功則賞有罪則誅無所阿附法制不煩而)¶
<pb:KR2o0020_WYG_022-26b>¶
　(天下大治及其衰也百官之任不能擇人而禁令益/多防閑益密有功者以閡文不賞為姦者以巧法免)¶
　(誅上下勞擾而天下大亂矣孝靈之時刺史二千石/貪如&KR0600;虎暴殄烝民而朝廷方守三互之禁以今視)¶
　(之豈不適足為笑/而深可為戒哉)集覽(三互法謂婚姻之家及両州/人不得交互為官也章懐說)¶
　(縣空縣讀與懸同叔向春秋晉公族也姓羊舌氏名/肹雖不專晉國之政而晉之執政趙文子韓宣子皆)¶
　(訪之而後行向音享閡/文閡與礙通文法也)質實(幽州注見唐髙祖武徳/四年冀州注見秦二世)¶
　(二年信都國韓安國起自徒中韓安國睢陽人嘗學/韓子雜說漢景帝時事梁孝王為中大夫吴楚反安)¶
　(國扞吴兵於東界其後坐法扺罪既而拜為梁王内/史起自徒中為二千石武帝時累官御史大夫朱買)¶
　(臣出於幽賤朱買臣㑹稽人家貧好讀書賣薪自給/擔束薪行且誦書為妻所棄漢武帝時以同邑嚴助)¶
<pb:KR2o0020_WYG_022-27a>¶
　(薦召見說春秋拜中大夫後為㑹稽太守擊破東越/有功徴為主爵都尉列於九鄉叔向晉人即羊舌肹)¶
　(也博識多文能以禮信為國介聘於楚楚欲傲以所/不知而不能鄭鑄刑書責子産以開端治罪不私其)¶
　(親稱為/遺直)¶
六月螟集覽(螟螟蛉桑蟲也說文蟲食榖/葉者吏㝠㝠犯法即生螟)¶
(丙/辰)五年夏益州夷反○大雩質實(大雩注見桓/帝延熹元年)○殺永¶
昌太守曹鸞更考黨人禁錮五屬¶
　(永昌太守曹鸞上書曰夫黨人者或耆年淵徳或衣/冠英賢皆宜股肱王室左右大猷者也而乆被禁錮)¶
　(辱在塗泥謀反大逆尚䝉赦宥黨人何罪獨不開恕/乎所以災異屢見水旱荐臻皆由於斯宜加沛宥以)¶
<pb:KR2o0020_WYG_022-27b>¶
　(副天心帝大怒檻車收鸞送獄掠殺之於是詔州郡/更考黨人門生故吏父子兄弟在位者悉免官禁錮)¶
　(爰及/五屬)集覽(五屬屬族也謂斬衰齊衰大/功小功緦麻五服内之親)質實(永昌郡/名注見)¶
　(章帝建初二年哀牢國禁/錮注見章帝元和元年)¶
　　發明(書更考黨人禁錮五屬文無貶詞然當時忿/嫉黨人之意隠然自見於書法之間觀當時)¶
　　(所惡如此則曹鸞雖欲為之申理其/可得乎書殺而不去其官亦哀之也)¶
鮮卑宼幽州¶
(丁/巳)六年夏四月大旱蝗¶
　(以旱蝗詔令三公條奏長吏苛酷貪汙者罷免之平/原相陽球坐嚴酷徴詣廷尉帝以球前為九江太守)¶
<pb:KR2o0020_WYG_022-28a>¶
　(討賊有功特/赦之拜議郎)質實(平原國名注見光武建武五年陽/球漁陽泉州人九江郡名注見秦)¶
　(王政四年/夀春邑)¶
鮮卑宼三邊○以宣陵孝子為太子舍人¶
　(市賈小民有相聚為宣陵孝子者數十人詔皆除太/子舍人帝好文學自造皇羲篇五十章引諸生能為)¶
　(文賦者並待制鴻都門下後諸為尺牘及工書鳥篆/者皆加引召遂至數十人侍中祭酒樂松賈護多引)¶
　(無行趣埶之徒置其間憙陳閭里小事帝甚悅之待/以不次之位又乆不親行郊廟之禮會詔羣臣各陳)¶
　(政要蔡邕上封事曰夫迎氣五郊清廟祭祀養老辟/雍皆帝者之大業祖宗所祇奉也而有司數以藩國)¶
　(疎䘮宮内産生及吏卒小汙廢闕不行㤀禮敬之大/任禁忌之書拘信小故以虧大典自今齊制宜如故)¶
<pb:KR2o0020_WYG_022-28b>¶
　(典國之將興至言數聞内知己政外見民情當使抱/忠之臣展其狂直又古者取士必使諸侯嵗貢孝武)¶
　(之世郡舉孝亷又有賢良文學之選於是名臣輩出/文武並興漢之得人數路而已夫書畫辭賦才之小)¶
　(者匡國治政未有其能陛下游意篇章聊代博奕非/以為教化取士之本而諸生競利作者鼎沸連偶俗)¶
　(語有類俳優或竊成文虚冐名氏皆見拜擢難復收/改但不可復使治民及在州郡昔孝宣㑹諸儒于石)¶
　(渠章帝集學士於白虎通經釋義其事優大文武之/道所宜從之宣陵孝子虚偽小人本非骨肉群聚山)¶
　(陵假名稱孝義無所依至有姦&KR0100;之人通容其中太/子官屬宜搜選令徳豈有但取丘墓凶醜之人其為)¶
　(不祥莫大焉宜遣歸田里以明詐偽書奏帝乃親迎/氣北郊及行辟雍之禮又詔宣陵孝子為舍人者悉)¶
　(改為丞/尉焉)集覽(宣陵桓帝之陵墓鴻都門注見安帝延/光三年尺牘木簡以書辭賦也一尺之)¶
<pb:KR2o0020_WYG_022-29a>¶
　(長故曰尺牘鳥篆字為蟲鳥形迎氣五郊禮大宗伯/以血祭祭五祀鄭司農云五祀五色之帝於王者宮)¶
　(中曰五祀鄭𤣥謂此五祀者五官之神在四郊四時/迎五行之氣於四郊而祭五徳之帝蔡邕曰天子以)¶
　(四立及季夏之節迎五帝於郊導致神氣祈福豐年/清廟祭祀詩注清廟者祭有清明之徳者之宮也謂)¶
　(祭文王也天德清明文王象焉故祭之而歌此詩也/文公集傳曰樂記曰清廟之瑟朱絃而疏越壹倡而)¶
　(三歎有餘音者矣鄭氏曰朱絃練朱絃練則聲濁越/瑟厎孔也畫疏之使聲遲也倡發歌句也三歎三人)¶
　(從歎之耳漢因秦樂乾豆上奏登歌獨工歌不以筦/絃亂人聲欲在位者徧聞之猶古清廟之歌也養老)¶
　(辟雍養老禮注見明帝永平二年辟雍注見成帝綏/和元年石渠宣帝甘露三年詔諸儒講五經於石渠)¶
　(閣帝親臨决焉注見本年白虎章帝建初四年詔諸/儒㑹白虎觀效宣帝故事議五經同異帝親臨决作)¶
<pb:KR2o0020_WYG_022-29b>¶
　(白虎議奏/注見本年)質實(憙陳憙盛也陳敷告也博奕博局戲/也奕圍棋也俳優注見武帝建元三)¶
　(年宣陵注見/建寧元年)¶
　　書法(宣陵孝子何市賈小民自名也自名也曷為/以為宣陵孝子書因其稱而稱之所以著其)¶
　　(誣也而以為太子舍/人其無義謂甚矣)¶
秋八月遣校尉夏育等擊鮮卑敗績¶
　(護烏桓校尉夏育上言鮮卑寇邉自春以來三十餘/發請徴幽州諸郡兵出塞擊之一冬二春必能禽烕)¶
　(先是護羌校尉田晏坐事論刑欲立功自効因請王/甫求得為將乃拜晏為破鮮卑中郎將大臣多不同)¶
　(者乃召百官議蔡邕議曰自匃奴遁逃鮮卑彊盛據/其故地稱兵十萬才力勁健意智益生加以闗塞不)¶
<pb:KR2o0020_WYG_022-30a>¶
　(嚴禁網多漏精金良鐵皆為賊有漢人逋逃為之謀/主兵利馬疾過于匃奴今育晏虚計二載自許有成)¶
　(若禍結兵連豈得中休當復徴發轉運無已是為耗/竭諸夏并力蠻夷夫邊陲之患手足之疥搔中國之)¶
　(困胸背之瘭疽方今郡縣盗賊尚不能禁况此醜虜/而可伏乎天設山河以别内外茍無蹙國之患則可)¶
　(矣豈與蟲螘之虜校往來之數哉今乃欲以齊民易/醜虜皇威辱外夷就如其言猶已危矣况得失不可)¶
　(量耶帝不從八月遣育出髙栁晏出雲中各將萬騎/出塞二千餘里檀石槐命三部大人各率衆逆戰育)¶
　(等大敗䘮其節傳輜重各將數十騎犇/還死者什七八檻車徴下獄贖為庶人)集覽(疥搔疥/瘡搔痒)¶
　(也搔本作瘙音噪瘭疽瘭音標疽病也疽音睢癰也/髙栁注見光武建武九年雲中注見秦王政三年檀)¶
　(石槐鮮卑大人名也桓帝延熹九年自分為三部節/傳釋名節毛上下相重取象竹節光武本紀注節以)¶
<pb:KR2o0020_WYG_022-30b>¶
　(竹為之柄長三尺以旄牛尾為其眊三重蘇鶚演義/曰古者節長尺二寸秦漢以下改為旌&KR1242;之形後世)¶
　(漸長數尺節操也謂持節者必盡人臣之節操傳張/戀反以木為之長尺五寸書符其上又以一板偕封)¶
　(以御史印章/所以為信)質實(後百官志云護烏桓校尉一人比/二千石主烏桓胡䕶羌校尉一人)¶
　(比二千石主西羌中郎將一/人秩比二千石主護四夷)¶
冬十月朔日食○地震○鮮卑宼遼西太守趙苞破之¶
　(遼西太守趙苞到官遣使迎母道經栁城值鮮卑萬/餘人入塞寇鈔刼質苞母載以擊郡苞出戰對陳賊)¶
　(出母示苞苞悲號謂母曰為子無状欲以微禄奉養/朝夕不圖為母作禍昔為母子今為王臣義不得顧)¶
　(私恩毁忠節惟當萬死無以塞罪母遥謂曰人各有/命何得相顧以虧忠義爾其勉之苞即時進戰賊悉)¶
<pb:KR2o0020_WYG_022-31a>¶
　(摧破其母為賊所害苞歸葬訖謂鄉人曰食禄而避/難非忠也殺母以全義非孝也如是有何面目立於)¶
　(天下遂歐血而死程子曰以君城降賊而求生其母/固不可矣然亦當求所以生母之方奈何不顧而遽)¶
　(戰乎必不得已身往降之/可也徐庶於此蓋得之矣)集覽(刼質刼威驅勢刼也/質以物相贅也質又)¶
　(音致又有作刼執者徐庶於此蓋得之矣獻帝建安/十三年曹操追劉備及於當陽之長坂徐庶母為操)¶
　(所獲庶辭備曰今失老母方/寸亂矣請從此别遂詣操)質實(遼西注見光武建/武二十五年趙苞)¶
　(河東武城人栁城注/見獻帝建安十二年)¶
　　發明(趙苞急於王事遂至不能全其母故雖歐血/而死綱目亦畧而不書所以權輕重而示訓)¶
　　(也嗚呼/微矣)¶
<pb:KR2o0020_WYG_022-31b>¶
(戊/午)光和元年春正月合浦交阯烏滸蠻反質實(合浦郡/名注見)¶
(武帝元鼎六年交阯郡名/注見唐宣宗大中二年)○二月朔日食○地震○置¶
鴻都門學¶
　(鴻都門學諸生皆敕州郡三公舉用辟召或出為刺/史太守入為尚書侍中有封侯賜爵者士君子皆恥)¶
　(與為列焉既而詔為鴻都門學樂松等圖像立賛尚/書令陽球諫曰松等皆出於微蔑斗筲小人俛眉承)¶
　(睫徼進明時而形圖丹青有識掩口今太學東觀足/以宣明聖化願罷鴻都之選以銷天下之謗書奏不)¶
　(省/)集覽(東觀注見和帝/永元十三年)¶
　　書法(書譏也置學美事也則何譏於是諸生皆出/辟舉往徃多無行趍勢之流其所取者文賦)¶
<pb:KR2o0020_WYG_022-32a>¶
　　(尺牘下至鳥篆果何益於教化哉是故樂松等圖/像立賛不書削之也綱目書立學皆美也惟鴻都)¶
　　(門學及劉表立學/宋立四學為譏辭)¶
以張顥為太尉¶
　(顥中常侍/奉之弟也)¶
　　書法(唐珍中常侍衡弟也張顥中常侍奉弟也司/空太尉皆若人而論道經邦之事業可知矣)¶
夏四月地震○侍中寺雌雞化為雄¶
　　書法(侍中寺何内署也舊制侍中中常侍出入禁/中至東漢而中常侍皆宦者於是閹竪用事)¶
　　(牝雞而&KR0494;變不虚生矣雌化為雄異也女化為/男甚哉宋乙丑年雌雞化為雄綱目一書而已)¶
<pb:KR2o0020_WYG_022-32b>¶
○六月有黑氣墮溫徳殿庭中¶
　(氣如龍長/十餘丈)¶
秋七月青虹見玉堂殿庭中¶
　(上以災異詔問消復之術光禄大夫楊賜對曰今妾/媵閹尹共專國朝鴻都群小並各㧞擢樂松處常伯)¶
　(任芝居納言以便辟之性受不次之寵而令縉紳之/徒委伏&KR0373;畝口誦堯舜之言身蹈絶俗之行委捐溝)¶
　(壑不見逮及冠履倒易陵谷代處幸頼皇天垂象譴/告周書曰天子見怪則修德諸侯見怪則修政卿大)¶
　(夫見怪則修職士庶人見怪則修身惟陛下斥逺佞/巧之臣速徴鶴鳴之士斷絶尺一抑止槃游冀上天)¶
　(還威衆變可弭賜秉之子也蔡邕對曰臣伏思諸異/皆亾國之怪也天於大漢殷勤不已故屢出䄏變以)¶
<pb:KR2o0020_WYG_022-33a>¶
　(當譴責欲令人君感悟改危即安蜺墮雞化皆婦人/干政之所致也前者乳母趙嬈䜛諛驕溢門史霍玉)¶
　(依阻為姦今道路紛紛復云有程大人者察其風聲/將為國患宜高為隄防明設禁令深惟趙霍以為至)¶
　(戒今太尉張顥為玉所進光禄勲偉璋有名貪濁又/長水趙玹屯騎蓋升並叨時幸榮富優足廷尉郭禧)¶
　(純厚老成光禄大夫橋𤣥聰逹方直故太尉劉寵忠/實守正並宜為謀主數見訪問夫宰相大臣君之四)¶
　(體委任責成優劣已分不宜聽納小吏雕琢大臣也/聖朝既自約厲左右亦宜從化人自抑損以塞咎戒)¶
　(則天道虧滿鬼神福謙矣章奏帝覧而歎息因起更/衣曹節於後竊視之悉宣語左右中常侍程璜使人)¶
　(飛章言邕私事下雒陽獄劾大不敬棄市中常侍河/南呂彊愍邕無罪力為伸請詔减死一等與家屬髠)¶
　(鉗徙朔方不得以赦令除璜女夫陽球又與邕叔父/有隙遣客刺邕客感其義反以其情告之由是得免)¶
<pb:KR2o0020_WYG_022-33b>¶
　集覽(妾媵媵音孕送女從嫁閹尹顔師古曰稱宦人/為閹者言其精氣奄閉不泄也尹正也閹與奄)¶
　(通並音淹又音掩記月令仲冬命奄尹申宮令謹房/室必重閉注奄尹主領奄竪之官於周則為内宰掌)¶
　(治王之内政宮令譏出入及開閉之屬常伯書立政/篇王左右常伯蔡氏傳曰牧民之長曰常伯前書谷)¶
　(永傳注常伯即侍中納言書舜典篇命汝作納言注/納言喉舌之官聽下言納於上受上言宣於下必以)¶
　(信便辟注見哀帝建平四年搢紳注見武帝元朔元/年逮及逮謂訪逮也冠履倒易續離騷賈誼弔屈原)¶
　(篇章父薦屨漸不可乆兮文公集註章父冠名薦屨/反在屨下也又前書賈誼疏履雖鮮不加於枕冠雖)¶
　(敝不以苴履陵谷代處詩十月之交篇髙岸為谷深/谷為陵注言易位也箋云易位者君子居下小人處)¶
　(上之謂也鶴鳴之士詩鶴鳴篇鶴鳴于九臯聲聞于/天箋云臯澤也九臯九折之澤言深逺也鶴在中鳴)¶
<pb:KR2o0020_WYG_022-34a>¶
　(焉天雖髙逺亦聞其聲喻賢者雖隠居人咸知之斷/絶尺一顔師古曰尺一之板詔也㫁絶謂不得頒降)¶
　(也蔡邕獨㫁曰天子璽皆以武都紫泥封盛以青囊/白素裏兩端無縫尺一板中約署蜺通作霓屈虹也)¶
　(楊賜傳曰今殿前之氣應為虹蜺皆邪氣所生不正/之象於中孚經曰蜺之比無徳以色親注易稽覧圖)¶
　(中孚經之文也鄭𤣥注曰霓邪氣也隂無徳以好色/得親倖於陽也趙霍謂趙嬈霍玉蓋升姓名蓋公盍)¶
　(反字或/作葢非)正誤(不見逮及今按謂任用不及也㫁絶尺/一今按詔令難於㫁絶欲其謹慎不輕)¶
　(發/也)質實(橋𤣥梁國/雎陽人)¶
　　書法(書虹始此終綱目書虹/二陳甲申年白虹貫日)¶
　　發眀(災異之變至是極矣列書于冊而不聞修省/之實雖當時詔問群臣然皆削而不書者言)¶
<pb:KR2o0020_WYG_022-34b>¶
　　(而不用無益敗亾故也嗚呼天戒若此尚不知警/安其危而利其菑樂其所以亾者不仁而可與言)¶
　　(哉/)¶
八月有星孛于天市集覽(天市天官書旗中四星曰天/市正義曰主國市聚交易之)¶
(所明則市吏急啇人無利不明反是/彗星出當徙市易都客星入兵大起)○冬十月廢皇后¶
宋氏幽殺之¶
　(后無寵而姑為渤海王悝妃王甫恐后怨之因譛后/挾左道祝詛帝信之策收璽綬后自至暴室以憂死)¶
　(父酆及兄/弟竝被誅)集覽(暴室注見昭/帝元平元年)¶
　　書法(於是策收后印綬后自至暴室以憂死耳書/幽殺之何罪信䜛也終綱目廢后書殺三詳)¶
<pb:KR2o0020_WYG_022-35a>¶
　　(桓帝延/熹八年)¶
　　發明(漢時廢后多矣茍非大惡皆能保全始終至/桓靈二君乃始極其威虐故前之鄧后與此)¶
　　(宋后皆以幽殺書之而不言其罪夫亂亾/之世貴為國母猶且不免况他人乎噫)¶
是月晦日食¶
　(尚書盧植上言黨錮多非其罪可加赦宥宋后家屬/無辜不得歛葬宜敕收拾以安遊魂郡守刺史一月)¶
　(數遷縱不九載可滿三歳請謁希求一宜禁塞選舉/之事責成主者天子無私宜𢎞大務蠲畧細微不省)¶
　質實(盧植&KR0240;/郡&KR0240;人)¶
鮮卑宼酒泉質實(酒泉郡名注見漢/武帝元朔三年)○初開西邸賣官¶
<pb:KR2o0020_WYG_022-35b>¶
　(初開西邸賣官二千石二千萬四百石四百萬其以/徳次應選者半之或三分之一令長隨縣豐約有賈)¶
　(富者先入貧者到官倍輸又私令左右賣公卿公千/萬卿五百萬嘗問侍中楊奇曰朕何如桓帝對曰陛)¶
　(下之於桓帝亦猶虞舜比徳唐堯帝不悅曰鄉彊/項真楊震子孫死後必復致大鳥矣竒震曽孫也)集¶
　覽(復致大鳥楊震死時先葬十餘日有大鳥/髙丈餘集震䘮前悲鳴淚下葬畢乃飛去)¶
　　書法(桓帝之世書賣關内侯以下官矣於是而開/西邸若市肆然雖公卿有常價謂之何哉書)¶
　　(初開西邸是又桓/帝之所未有也)¶
(己/未)二年春大疫○太尉橋𤣥罷¶
　(𤣥㓜子遊門次為人所刼登樓求貨𤣥不與司𨽻河/南圍守𤣥家不敢迫𤣥瞋目呼曰姦人無狀𤣥豈以)¶
<pb:KR2o0020_WYG_022-36a>¶
　(一子之命而縱國賊乎促令攻之子死𤣥因上言天/下凡有刼質者皆并殺之不得贖以財寳開張姦路)¶
　(由是刼/質遂絶)¶
地震○夏四月朔日食○宦者王甫伏誅太尉叚熲有¶
罪自殺¶
　(王甫曹節等姦虐弄權叚熲以輸貨得太尉阿附之/王甫父兄子弟為卿校牧守者布滿天下所在貪暴)¶
　(養子吉為沛相尤殘酷視事五年凡殺萬餘人尚書/令陽球常附髀發憤曰若陽球作司𨽻此曹子安得)¶
　(容乎既而果遷司𨽻甫使門生於京兆界辜𣙜官財/物七千餘萬京兆尹楊彪發之彪賜之子也球奏甫)¶
　(熲等罪惡悉收送洛陽獄及甫子萌吉自臨考之五/毒備極萌乃罵曰前奉事吾父子如奴奴敢反汝主)¶
<pb:KR2o0020_WYG_022-36b>¶
　(乎父子悉死杖下熲亦自殺乃僵磔甫尸於夏城門/大署榜曰賊臣王甫盡沒入其財産妻子皆徙比景)¶
　(球遂欲以次表誅節等及敕中都官從事曰且先去/權貴大猾若公卿豪右從事自辦之何須校尉耶節)¶
　(等聞之不敢出沐㑹送虞貴人葬節見磔甫尸慨然/拭淚直入省白帝曰陽球故酷暴吏好妄作不宜使)¶
　(在司𨽻以騁毒虐帝乃徙球為衛尉於是曹節朱瑀/等權勢復盛郎中審忠上書極言瑀等罪惡請與考)¶
　(騐有不如言願受/湯鑊之誅不報)集覽(辜𣙜𣙜與校通注見桓帝延/熹三年辜較五毒項與手足)¶
　(俱加木夏城門洛陽/城南門名曰夏門)¶
　　書法(甫死考掠書伏誅正其罪也凡上書事下書/官官其事也上書事下書罪罪其事也梁冀)¶
　　(書伏誅胡廣等書有罪則廣為冀黨明矣王/甫書伏誅叚熲書有罪則熲為甫黨明矣)¶
<pb:KR2o0020_WYG_022-37a>¶
　　發眀(叚熲在漢功亦不少然不免書有罪者失在/阿附宦寺輸貨得官耳當是之時守正而斃)¶
　　(者君子猶恨其去之不早/况熲輩乎書以貶之宜矣)¶
封中常侍吕強為都鄉侯不受¶
　(強清忠奉公帝以衆例封為都鄉侯強固辭不受因/上疏曰宦官品卑人賤妄授茅土開國承家小人是)¶
　(用隂陽乖刺罔不由兹采女數千衣食之費日數百/金終年積聚豈無憂怨蔡邕對問毁刺貴臣譏呵宦)¶
　(官陛下不宻其言令群邪咀嚼致邕刑罪今群臣皆/以邕為戒臣知朝廷不復得聞忠言矣叚熲武勇冠)¶
　(世勲烈獨昭一身既斃而妻子逺播天下惆悵功臣/失望宜徴邕受任反熲家屬則忠貞路開衆怨弭矣)¶
　(帝知其忠/而不能用)集覽(隂陽乖刺乖繆刺戾謂/隂陽不調順也刺音辢)質實(吕強河/南成臯)¶
<pb:KR2o0020_WYG_022-37b>¶
　(人都鄉縣名注見/章帝章和二年)¶
　　書法(凡封拜書不受美辭也而於中常侍見之綱/目所深予也故自趙髙以來未有不書宦者)¶
　　(惟呂強不書書其官綱目封拜書不受十有九不/拜二讓還一詳安帝永初元年宦官能讓者呂強)¶
　　(而已終綱目宦官可取者三人呂強以賢/楊復光以功張承業以忠舍是無取焉耳)¶
　　發明(曰均之内臣也前此單超等封侯則掲宦者/書之今此呂強乃書中常侍何哉強有清忠)¶
　　(奉公之節且抗詞自列備言封爵宦寺之非固非/超等濁亂朝綱之比綱目别而異之特書不受以)¶
　　(著其美其樂予人為善之意不間流品如/此乃知不問是否欲一槩殺之者過矣)¶
詔黨錮從祖以下皆釋之¶
<pb:KR2o0020_WYG_022-38a>¶
　(上祿長和海上言禮從祖兄弟别居異財恩義已輕/服屬疎末而今黨人錮及五族乖繆常法於是黨錮)¶
　(自從祖以下/皆得觧釋)集覽(上禄縣屬武都郡案/漢武都今階州是)質實(一統志/云上禄)¶
　(漢之縣名屬武都郡東晉屬仇池郡隋為蒼泉縣尋/仍舊唐廢之今鞏昌府成縣北二百二十里是其廢)¶
　(縣地/也)¶
中郎將張修殺匈奴單于秋七月徴下獄死○冬十二¶
月殺司徒劉郃少府陳球尚書劉納衛尉陽球¶
　(初郃兄侍中儵死於陳竇之難至是永樂少府陳球/復說郃曰曹節等放縱為害可表徙衛尉陽球為司)¶
　(𨽻以次收節等誅之郃曰凶豎多耳日恐事未會先/受其禍尚書劉納曰為國棟梁傾危不持焉用彼相)¶
<pb:KR2o0020_WYG_022-38b>¶
　(耶郃許諾與陽球結謀球小妻程璜之女由是節等/聞知共白帝曰郃等交通書疏謀議不&KR0100;帝大怒郃)¶
　(及陳球劉納陽/球皆下獄死)質實(陳球下/邳人)¶
　　發明(不曰殺司徒劉郃等而列敘之者哀其死/不以罪不失其職且以甚當時之惡也)¶
巴郡板楯蠻反質實(巴郡注見文帝後元二年/板楯蠻注見光和五年)○鮮卑¶
宼幽并集覽(幽并二州/名在朔方)質實(幽州注見唐髙祖武徳四/年并州注見晉愍帝建興)¶
(四/年)¶
(庚/申)三年夏四月江夏蠻反集覽(江夏今在武昌/是有江夏縣)質實(江/夏)¶
(郡名注見唐僖/宗乾符四年)○秋地震○冬有星孛于狼弧集覽(狼/弧)¶
<pb:KR2o0020_WYG_022-39a>¶
(天文志天狼/星弧矢星)鮮卑宼幽并○十二月立貴人何氏為皇¶
后¶
　(后本南陽屠家以選入掖庭生皇子辯故立之徴其/兄進為侍中後王美人生皇子協后酖殺美人帝怒)¶
　(欲廢后中官/固請乃止)¶
作罼圭靈昆苑¶
　(司徒楊賜諌曰先王造囿裁足以脩三驅之禮薪菜/芻牧皆悉往焉先帝左開鴻池右作上林不奢不約)¶
　(今廢田園驅居人畜禽獸殆非若保赤子之義宜惟/卑宫露䑓之意以慰民勞帝欲止侍中任芝樂松曰)¶
　(昔文王之囿百里人以為小齊宣五里人以為/大今與百姓共之無害於政也帝悅遂為之)集覽¶
<pb:KR2o0020_WYG_022-39b>¶
　(罼圭苑名鴻池上林武帝所起之苑名三驅之禮易/比卦九五王用三驅失前禽注天子不合圍開一面)¶
　(之網來者不拒去者不追惟取其不用命者不盡物/取之義中之仁也若保赤子出尚書康誥篇文卑宫)¶
　(論語禹卑宮室而盡力乎溝洫露臺漢文帝欲造露/臺惜百金之費注見文帝後元七年文王之囿孟子)¶
　(文王之囿方七十里民以為小齊宣/王之囿方四十里民猶以為大何也)質實(一統志云/鴻池在河)¶
　(南府洛陽縣東三十里漢張衡東京賦東則鴻池清/籞淥水澹澹即此上林苑名注見秦始皇二十六年)¶
蒼梧桂陽賊攻零陵大守楊琁擊破之考異(按此書攻/當作寇書)¶
(擊當/作討)¶
　(蒼梧桂陽賊攻郡縣零陵太守楊琁制馬軍數十乘/以排囊盛石灰於車上繫布索於馬尾又為兵車專)¶
<pb:KR2o0020_WYG_022-40a>¶
　(彀弓弩及戰令馬車居前順風鼔灰賊不得視因以/火燒布然馬驚犇突賊陣因使後車弓弩亂發鉦鼓)¶
　(鳴震郡盗波駭破散追斬/無數梟其渠帥郡境以清)集覽(蒼梧郡名注見武帝/元鼎五年桂陽廣州)¶
　(記云桂陽五嶺之一也零陵郡名今永州是注見武/帝元鼎五年彀公候反說文張弩也又詩話注引滿)¶
　(也波駭如波/浪之駭散)質實(桂陽郡名注見武帝元鼎五/年楊琁會稽烏程人喬之弟)¶
(辛/酉)四年春正月調郡國馬置騄驥廐丞以領之集覽(騄/驥)¶
(騄駬騏驥/良馬名)¶
　(時豪右辜𣙜馬/匹至二百萬)¶
夏交阯梁龍反以朱儁為刺史擊斬之集覽(交阯南夷/郡名郭璞)¶
<pb:KR2o0020_WYG_022-40b>¶
(云交阯所以謂之雕題脚/脛曲戾相同阯與趾通)質實(張九韶曰漢置交阯刺/史治安南領南海鬰林)¶
(蒼梧交趾合浦九真日南七郡注/見唐宣宗大中二年朱儁上虞人)○六月雨雹○秋九¶
月朔日食○鮮卑檀石槐死集覽(檀石槐鮮/卑大人名)¶
　(子和連代立才力不及父而貪滛出攻北地人射殺/之子騫曼㓜兄子魁頭立後騫曼與魁頭爭國衆遂)¶
　(離散魁頭死/弟歩度根立)¶
　　書法(匃奴單于書死書立鮮卑未有書者於是一/書則特書死何幸之也鮮卑自世祖二十一)¶
　　(年始見綱目和帝永元五年書徙據匃奴地始盛/至桓帝永夀二年檀石槐始益強葢為邉患二十)¶
　　(六年/矣)¶
<pb:KR2o0020_WYG_022-41a>¶
作列肆於後宫¶
　(是嵗帝作列肆於後宮使諸采女販賣更相盗竊爭/闘帝著商賈服從之飲宴為樂又於西園弄狗著進)¶
　(賢冠帶綬又駕四驢躬自操轡京師轉相倣效驢價/遂與馬齊好為私稸每郡國貢獻先輸中署名為導)¶
　(行費呂彊上疏諫曰天下之財莫不生之隂陽歸之/陛下豈有公私今中尚方歛諸郡之寳中府積天下)¶
　(之繒西園引司農之藏中廐聚太僕之馬而所輸之/府輙有導行之財調廣民困費多獻少姦吏因其利)¶
　(百姓受其敝舊典選舉委任三府尚書但受奏御受/試任用責以成功功無可察然後付尚書舉劾下廷)¶
　(尉案罪於是三公每有所選參議掾屬咨其行狀度/其器能然猶有曠職廢官荒穢不治今但任尚書或)¶
　(有詔用如是三公得免選舉之負尚書亦復/不坐責賞無歸豈肯空自勞苦乎書奏不省)集覽(太/僕)¶
<pb:KR2o0020_WYG_022-41b>¶
　(牧馬官名荒穢不治地/之荒蕪汙穢之不治者)¶
　　書法(凡作宮室譏也作列肆甚譏之也是故靈帝/好狎則書作列肆於後宮肅宗好佛則書置)¶
　　(道塲於三殿唐上/元二年言非地也)¶
　　發明(為天子而作列肆於後宮是甘為閭閻猥賤/之人矣尚可據皇極而臨大寳乎據事直書)¶
　　(不待貶絶/惡自見矣)¶
(壬/戍)五年春正月詔公卿舉刺史二千石為民害者¶
　(太尉許戫司空張濟承望内官受取貨賂其宦者子/弟賔客貪穢皆不敢問而虚紏邉逺小郡清修有惠)¶
　(化者二十六人吏民詣闕陳訴司徒陳耽上言公卿/所舉率黨其私所謂放䲭鴞而囚鸞鳯帝以讓戫濟)¶
<pb:KR2o0020_WYG_022-42a>¶
　(諸坐徴者/悉拜議郎)集覽(戫乙六反注有/文章也今作彧)質實(張濟武威/祖厲人)¶
　　發明(是時刺史二千石貪如豺虎所在縱横方且/詔公卿舉為民害者何哉書之於冊足以發)¶
　　(千古之/一笑耳)¶
二月大疫○夏四月旱○秋七月有星孛于太微集覽¶
(太微天文志太微垣在翼軫/之上注見景帝後元三年)○板楯蠻宼巴郡以曹謙¶
為太守降之¶
　(板楯蠻寇亂巴郡連年討之不能克帝欲大發兵以/問益州計吏程包對曰板楯七姓自秦世立功復其)¶
　(租賦其人勇猛善戰永初建和羌虜入寇皆頼板楯/連摧破之馮緄南征倚以成功近益州郡亂以板楯)¶
<pb:KR2o0020_WYG_022-42b>¶
　(討而平之忠功如此本無惡心長吏鄉亭更賦至重/僕役箠楚過於奴虜亦有嫁妻賣子或乃至自剄割)¶
　(陳寃州郡不為通理闕庭悠逺不能自聞故邑落相/聚以至叛戾非有謀主僣號以圖不&KR0100;今但選明能)¶
　(牧守自然安集不煩征伐也帝從其言/選用太守曹謙遣宣詔赦之即時皆降)集覽(板楯西/南夷部)¶
　(落巴郡注見文帝後元二/年不&KR0100;隂謀反逆為不道)¶
八月起四百尺觀○冬帝校獵上林苑¶
　　書法(書校獵何譏禽荒也是行/也還幸太學不書削之也)¶
○以桓典為侍御史質實(桓典沛郡龍亢/人榮之𤣥孫)¶
　(典為御史宦官畏之典常乘驄馬京/師為之語曰行行且止避驄馬御史)¶
<pb:KR2o0020_WYG_022-43a>¶
　　　書法(侍御史之設乆矣未有書/者始書桓典嘉舉職也)¶
　(癸/亥)六年夏大旱○秋金城河溢質實(金城郡名注見光/武建武十年又廬)¶
　(州府城西九十里有/金城河未知孰是)○五原山岸崩集覽(五原山在勝/州榆林注見)¶
　(武帝太/初三年)質實(五原郡名注見/武帝元封元年)¶
　¶
　¶
　¶
　¶
<pb:KR2o0020_WYG_022-43b>¶
　¶
　¶
　¶
　¶
　¶
　¶
　¶
御批資治通鑑綱目卷十二上¶
