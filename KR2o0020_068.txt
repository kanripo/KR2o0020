# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.146367
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十七下
<pb:KR2o0020_WYG_068-1a>¶
　欽定四庫全書¶
御批資治通鑑綱目卷四十七下¶
　(戌/辰)四年春正月以劉昌為涇原節度使李元諒為隴右¶
　節度使¶
　　(昌元諒皆帥卒力田數/年軍食充美涇隴稍安)質實(涇隴二州名涇注見漢/光武建武元年安定隴)¶
　　(注見漢靈帝中/平二年河隴)¶
　二月以諸道稅外錢帛輸大盈庫¶
　　(先是上謂李泌曰每嵗諸道貢獻共直錢五十萬緡/今嵗僅得三十萬緡宫中用度殊不足泌曰古者天)¶
<pb:KR2o0020_WYG_068-1b>¶
　　(子不私求財今請嵗供宫中錢百萬緡願陛下勿受/貢獻及罷宣索必有所須降敇折稅不使姦吏因緣)¶
　　(誅剝上從之及元友直運淮南錢帛二十萬至泌悉/輸之大盈庫然上猶數有宣索仍敕諸道勿令宰相)¶
　　(知泌聞之惆悵而不敢言司馬公曰王者以天下為/家天下之財皆其有也乃或更為私藏此匹夫之鄙)¶
　　(志也然多財者奢欲之所自來也李泌欲弭徳宗之/欲而豐其私財財豐則欲滋矣財不稱欲能無求乎)¶
　　(是猶啓其門而禁其出也雖徳宗之/多僻亦泌所以相之者非其道故也)¶
　　　書法(前書句勘兩稅錢帛未嘗問及稅外也扵是/運至錢帛則有稅外之名然則其非惟正之)¶
　　　(供多矣既不能推以予民而又輸之大盈以供私/用鄴侯格君之事業扵是亦少愧哉書曰輸大盈)¶
　　　(庫深譏之也非是秋尋罷/則嵗輸百萬害當何如矣)¶
<pb:KR2o0020_WYG_068-2a>¶
　　發眀(李泌相業多有可觀獨輸錢大盈不滿人意/夫楊炎尚能一言歸財賦扵左帑泌乃反不)¶
　　(及之亦由徳宗政事多僻泌皆一一争辯故至是/有不能盡言者夫宰相時來則為之李泌非有心)¶
　　(扵富貴者肅代兩朝皆當相而不相况近因東宫/之事力乞骸骨使其因此而去要為不失其職今)¶
　　(乃隠忍扵此此君子所以為之惜也况既有常稅/則稅外安得復有錢帛而又輸之大盈則其失愈)¶
　　(益甚矣然綱目書此扵泌若無所譏者是亦君/為元首之義非徳宗之陋則無是也其旨微矣)¶
詔葺白起廟贈兵部尚書¶
　(咸陽人或上言見白起云請為國家扞禦西陲既而/吐蕃入冦邊將敗之上以為信然欲扵京城立廟贈)¶
　(司徒李泌曰今将帥立功而陛下褒賞白起臣恐邊/臣解體矣且立廟祈禱将長巫風今杜郵有舊祠請)¶
<pb:KR2o0020_WYG_068-2b>¶
　(詔葺之則不至驚人耳目矣且起列國之/将贈三公太重贈兵部尚書可也上從之)集覽(杜郵/注見)¶
　(漢靈帝中/平元年)質實(咸陽縣名注見周顯王十九年白起/郿人善用兵秦昭王用為左庶長戰)¶
　(勝攻取凡七十餘/城後封武安君)¶
　　書法(置太公廟不書詔此其書詔何譏非事也白/起之世祀誖矣而以荒誕之說葺廟而褒贈)¶
　　(之書曰詔/譏在上也)¶
　　發眀(置太公廟君子猶譏之况白起専以殺人為/功者乎而又贈以常伯之官則謬益甚矣直)¶
　　(筆書之其/失自見)¶
夏四月更命殿前射生曰神威軍¶
<pb:KR2o0020_WYG_068-3a>¶
　(左右羽林龍武神武/神策神威凡十軍)¶
雲南遣使入見質實(雲南南夷國名注見/漢武帝元狩元年滇)○吐蕃冦涇¶
邠寜慶鄜州¶
　(先是吐蕃常以秋冬入冦及春多病疫而退至是得/唐人質其妻子遣其将将之盛夏入冦諸州無敢與)¶
　(戰者吐蕃/大掠而去)¶
六月徴陽城為諫議大夫¶
　(城夏縣人以學行著聞/隠居栁谷李泌薦之)集覽(夏縣注見髙祖武徳二/年栁谷即栁谷口在張)¶
　(掖/郡)質實(栁谷未詳處所按一統志陽城定州北平人/隠居中條山盖中條山在平陽府蒲州東南)¶
<pb:KR2o0020_WYG_068-3b>¶
　(一十五里此山跨平陸芮/城安邑夏縣解州之境)¶
　　發眀(陽城何以不書處士城以學行著聞既/曰著聞則非終隠者矣是以書法如此)¶
秋七月以張獻甫為邠寜節度使¶
　(韓逰瓌以病求歸詔以張獻甫代之未至逰瓌輕騎/歸朝戍卒裴滿等憚獻甫之嚴帥衆作亂奏請范希)¶
　(朝為節度使都虞侯楊朝晟勒兵斬之而迎獻甫上/聞軍衆欲得希朝将授之希朝辭曰臣畏遊瓌之祸)¶
　(而來今往代之非所以防窺覦安反仄/也上喜之擢為寜州刺史以副獻甫)質實(窺覦注/見太宗)¶
　(貞觀十年反仄注/見肅宗寳應元年)¶
罷句檢諸道稅外物¶
<pb:KR2o0020_WYG_068-4a>¶
　(元友直句檢諸道稅外物悉輸戸部遂為定制嵗輸/百餘萬緡斛民不堪命諸道多自訴扵上上意寤乃)¶
　(詔已在官者輸京師未入者悉以與民眀/年以後悉免扵是東南之民復安其業)質實(京師/注見)¶
　(周顯王二/十五年)¶
　　發眀(作法扵凉其弊猶貪此固古今之通患也前/書以元友直為諸道句勘兩稅錢帛使初未)¶
　　(嘗有稅外之文考之分注及前史亦皆無之今友/直乃校勘諸道稅外物悉輸戸部至扵民不堪命)¶
　　(是豈非姦吏並縁之弊乎夫眀使之檢校兩稅而/遂及扵稅外萬一使之督責稅外則其弊又将如)¶
　　(何哉徳宗寤而罷之直書于/册雖曰幸之盖亦傷之也)¶
冬十月回紇来迎公主仍請改號回鶻¶
<pb:KR2o0020_WYG_068-4b>¶
　(回紇可汗遣其妹及大臣妻來迎可敦辭禮甚恭曰/昔為兄弟今為子壻半子也若吐蕃為患子當為父)¶
　(除之仍請改/為回鶻許之)集覽(回鶻注見太宗/貞觀元年回紇)¶
　　書法(蠻夷自改號不書書重請也綱目書和親扵/此莫詳焉是故求和親書來迎公主書以咸)¶
　　(安公主/歸之書)¶
吐蕃冦西川韋臯遣兵拒擊破之¶
　(吐蕃發兵十萬将冦西川亦發雲南兵雲南内雖附/唐外未敢叛吐蕃亦發兵數萬屯瀘北韋臯乃為書)¶
　(遣雲南王叙其歸化之誠轉致吐蕃吐蕃始疑雲南/遣兵屯㑹川以塞其趣蜀之路雲南怒歸唐之志益)¶
　(堅而吐蕃兵勢始弱矣臯遣/兵拒擊破之扵清溪闗外)集覽(書遺遺/唯季反)質實(瀘北/瀘水)¶
<pb:KR2o0020_WYG_068-5a>¶
　(之北注見漢後主建興五年㑹川一統志云本漢越/嶲郡㑹無縣地晉宋因之齊屬㺐郡後周屬亮善郡)¶
　(隋屬嶲州唐徙卭都扵此名曰㑹川縣南詔置㑹川/都督府又號清寕郡宋時屬大理為㑹川府元置㑹)¶
　(川路治武安州𨽻羅羅斯宣慰司○國朝初復立㑹/川府領武安永昌麻龍等州𨽻四川布政司後改置)¶
　(守禦千戸所𨽻建昌衛永樂初改為㑹川衛軍民指/揮使司𨽻四川行都指揮使司清溪闗在黎州安撫)¶
　(司城南九十里大渡河外唐韋臯鑿/之以通羣蠻號曰南道為重鎮即此)¶
十一月册回鶻長夀天親可汗以咸安公主歸之質實¶
(河汗夷狄君長之號注見漢後主景耀四/年咸安郡名注見肅宗上元二年蓬州)○以張建封¶
為徐泗濠節度使¶
<pb:KR2o0020_WYG_068-5b>¶
　(李泌言扵上曰江淮漕運自淮入汴以甬橋為咽㗋/地屬徐州鄰扵李納若納一旦復有異圖竊據徐州)¶
　(則失江淮矣請徙張建封鎮徐州割濠泗以𨽻之則/淄青愓息而運路常通江淮安矣上從之建封為政)¶
　(寛厚而有綱紀不貸人/以法其下畏而恱之)質實(淮水名注見漢景帝三/年汴水名注見隋煬帝)¶
　(大業十二年甬橋注見建中二年徐州注見秦始皇/二十八年彭城濠泗二州名濠注見宋孝武大眀五)¶
　(年北徐泗注見昭宗景福二年絀紀注見宋文/帝元嘉元年淄青軍名注見代宗大歴十年)¶
横海節度使程日華卒質實(横海節度注見憲/宗元和十三年)¶
　(子懐直自/知留後)¶
(己/巳)五年春二月以程懐直為滄州觀察使¶
<pb:KR2o0020_WYG_068-6a>¶
　(懐直請分景城弓髙為景州請除刺史上喜/曰三十年無此事矣以徐伸為景州刺史)集覽(弓/髙)¶
　(漢地志河間有弓髙縣漢功臣年表弓髙在營陵正/義曰屬滄州按今景州東光縣有弓髙店疑即此)¶
　質實(景城一統志云漢之縣名屬渤海郡東漢省後/魏徙咸平縣治此隋改曰景城屬瀛州唐屬滄)¶
　(州宋省之故城在河間府獻縣界弓髙漢之縣名晉/廢隋復置屬平原郡唐為景州治所後省之漢封韓)¶
　(頺當為侯國崔浩曰韓増為龍頟侯城有龍頟村即/此故城在河間府景州東北四十二里滄州注見晉)¶
　(穆帝永和六年景州/注見髙祖武徳九年)¶
以董晉竇參同平章事¶
　(李泌自陳衰老乞更除一相上曰朕深知卿勞苦但/未得其人耳因從容論即位以來宰相曰盧杞忠清)¶
<pb:KR2o0020_WYG_068-6b>¶
　(彊介人言杞姦邪朕殊不覺泌曰此乃杞之所以為/姦邪也儻陛下覺之豈有建中之亂乎杞以私隙殺)¶
　(楊炎擠顔真卿扵死地激李懐光使叛頼陛下聖眀/竄逐之人心頓喜天亦悔祸不然亂何由弭上曰楊)¶
　(炎以童子視朕意以朕為不足與言以是朕不可忍/非由杞也建中之亂術士豫請城奉天此盖天命非)¶
　(杞所致也泌曰天命他人皆可以言之惟君相不可/言盖君相所以造命也若言命則禮樂政刑皆無所)¶
　(用矣紂曰我生不有命在天此商之所以亡也上因/復言盧杞小心朕所言無不從對曰夫言而莫予違)¶
　(此孔子所謂一言䘮邦者也上曰惟卿則異扵彼朕/言當卿常有喜色不當常有憂色雖時有逆耳之言)¶
　(而氣色和順無陵傲好勝之志直使朕中懐已盡而/屈服不能不從此朕所以私喜扵得卿也范氏曰易)¶
　(曰窮理盡性以至扵命自君臣而言之為君盡君道/為臣盡臣道此窮理也窮理則性盡性盡則至扵命)¶
<pb:KR2o0020_WYG_068-7a>¶
　(矣孟子曰莫非命也順受其正者人事也人事極矣/而後可以言命故知命者不立巖牆之下立巖牆之)¶
　(下而死者人之所取也非天之所為也順其道而死/者天之所為非人之所取也故曰命若夫建中之亂)¶
　(有以取之乎無以取之乎若無以取之則不窮兵不/暴斂不相盧杞而致亂乃可謂命也若有以取之而)¶
　(曰命豈異扵紂乎夫為人君不知相之姦邪不省己/之闕失而歸之術者之言以為命宜其徳之不建政)¶
　(之不脩也李泌之論不亦正乎○既而泌薦竇㕘通/敏可兼度支鹽鐵董晉方正可處門下上皆以為不)¶
　(可泌疾甚復薦二人上遂相之㕘為人剛果峭刻無/學術多權數每奏事諸相出㕘獨居後以奏度支事)¶
　(為辭實専大政多引親黨置要地使為耳目董晉充/位而已然晉為人重慎所言扵上前者未嘗泄扵人)¶
　(子弟或問之晉曰欲知宰相能否視天下安危所謀/議扵上前者不足道也胡氏曰李鄴侯知慮𬨨人而)¶
<pb:KR2o0020_WYG_068-7b>¶
　(以竇董自代豈固擇不如己者以自顯乎抑誠不知/也當是時忠言深計焯焯著見孰居陸贄之先舍贄)¶
　(而引叅何也晉在位五年君徳國政猶前日耳其言/以天下安危視宰相賢否則是而以謀議扵君前為)¶
　(不足道則非謀議固安危之本也茍一無所謀議安/知所行者何事邪是直大言以盖其循黙充位之咎)¶
　(耳/)質實(董晉虞/鄉人)¶
三月中書侍郎同平章事鄴侯李泌卒質實(鄴縣名注/見漢獻帝)¶
(建安十/五年)¶
　(泌有謀畧而好談神/僊詭誕故為世所輕)¶
冬十月韋臯遣将擊吐蕃復嶲州質實(嶲州注見漢武/帝元鼎六年越)¶
<pb:KR2o0020_WYG_068-8a>¶
(嶲/)○十二月回鶻天親可汗死遣使立其子為忠貞可¶
汗○吐蕃冦北庭回鶻救之¶
　(北庭地近回鶻又有沙陁六千餘帳與北庭相依回/鶻數侵掠之至是吐蕃攻北庭回鶻大相頡干迦斯)¶
　(将兵/救之)集覽(沙陁注見髙宗/永徽三年朱邪)¶
(庚/午)六年冬十月回鶻忠貞可汗為其下所殺考異(據開/成四)¶
(年彰信可汗書弑則此/當書回鶻弑忠貞可汗)¶
　(回鶻忠貞可汗之弟殺忠貞而自立國人殺之而立/忠貞之子阿啜為可汗遣其臣梅錄來告喪且求册)¶
　(命先是回鶻使者入中國禮容驕慢梅録至豐州刺/史李景畧先據髙坐梅錄俯僂前哭景畧撫之曰可)¶
<pb:KR2o0020_WYG_068-8b>¶
　(汗棄代助爾哀慕自是回鶻使/至皆拜景畧扵庭威名聞塞外)集覽(梅錄即逹北特/勒梅錄将軍)¶
　質實(豐州注見漢宣帝/丼露二年五原塞)¶
吐蕃陷安西¶
　(頡干迦斯與吐蕃戰不利北庭沙陁皆降扵吐蕃/安西由是遂絶莫知存亡而西州猶為唐固守)質¶
　實(安西鎮名注見建中二年西州/注見齊眀帝建武四年髙昌)¶
(辛/未)七年春二月遣使立回鶻奉誠可汗○詔六軍與百¶
姓訟者府縣毋得笞辱¶
　(初上還長安以神䇿等軍有衛從之勞皆賜名興元/元從奉天定難功臣以宦官領之撫恤優厚禁軍恃)¶
<pb:KR2o0020_WYG_068-9a>¶
　(恩驕横陵忽府縣官有不勝忿而刑之者朝笞一人/夕貶萬里市井富民往往行賂寄名軍籍則府縣不)¶
　(能制至是又詔軍士與百姓訟者委之府縣小事牒/本軍大事奏聞陵忽府縣者禁身以聞毋得笞辱)¶
　質實(市井注見晉孝/武孝建元年)¶
　　書法(直書其事而/貶意自見矣)¶
　　發眀(自兵民既分兵以衛民而民以養兵二者固/不可以相無也若以兵為天子之兵則民獨)¶
　　(非天子之民乎徳宗優恤六軍縱其侵奪百姓獨/不念民為邦本凡六軍之須皆取之扵民民茍不)¶
　　(安其生則軍亦何以為養况訟者所以分别曲直/若獨笞百姓而不許及六軍則固不必分辯而百)¶
　　(姓已受屈矣尚何訟之有哉直書扵册則徳宗頗/僻之政其繆戾無識昭然自見扵書法之間矣可)¶
<pb:KR2o0020_WYG_068-9b>¶
　　(勝歎/哉)¶
義武節度使張孝忠卒以其子昇雲為留後質實(義武/節度)¶
(注見周威烈王/二十三年中山)○秋八月以陸贄為兵部侍郎解内職¶
　(竇參惡之也胡氏曰陸贄自李泌相後不復諫説豈/帝訪問之遺歟以愚度之正謂長源周旋三帝間已)¶
　(為後進嫌有爭能之意耳或問陸贄何如人也曰其/孟子所謂有社稷臣者歟不然道合則從不合則去)¶
　(乃天/民矣)集覽(長源李泌表字天民荘子庚桑楚篇有恒/者人舍之人之所舍謂之天民林希逸口)¶
　(義云天民天人/也言非常人也)正誤(天民今按胡氏正夲孟子有天/民者逹可行扵天下而後行之)¶
　(者也集覽乃/引荘子何邪)¶
<pb:KR2o0020_WYG_068-10a>¶
　　書法(授新官解舊職恒也未有書解某職書解内/職何特筆也帝扵是無論思之益矣乃竇參)¶
　　(為之也特書惜之是故賜爵未有書罷其職者五/王書罷其政事中宗神龍元年拜官未有書解其)¶
　　(職者陸贄書解内/職是年其惜之也)¶
吐蕃冦靈州回鶻撃敗之九月遣使來獻俘質實(靈州/注見)¶
(太宗貞觀二十年獻俘注/見梁武帝大通元年俘馘)¶
　　書法(於是再書回鶻敗吐蕃/和戎之利獨此而已矣)¶
○以吴湊為陜虢觀察使¶
　(福建觀察使吴湊治有聲竇參以私憾毁之且言其/病風上召至京師知參之誣由是始惡參以湊為陜)¶
<pb:KR2o0020_WYG_068-10b>¶
　(虢觀察使代/參黨李翼)質實(福建按一統志古閩越地漢以揚/州部刺史領之東漢扵此置會稽)¶
　(南部都尉唐初𨽻江南道復𨽻江南東道採訪處置/使大歴中始置福建觀察使治福州宋置福建路安)¶
　(撫使以福州守臣兼領元置福建等處行中書省于/泉州尋徙福州置福建道宣慰使司都元帥府及福)¶
　(建閩海道肅政㢘訪司扵福州○國朝初置福建等/處承宣布政使司領福州泉州興化建寕延平汀州)¶
　(邵武漳州八府云陜虢/二州名注見貞元元年)¶
(壬/申)八年春三月宣武節度使劉元佐卒¶
　(元佐有威畧每李納使至元佐厚結之故常得其隂/事先為之備納憚之其母雖貴日織絹一匹謂元佐)¶
　(曰汝本寒微天子富貴汝至此必以死報之故元佐/始終不失臣節及卒将佐匿之稱疾請代上遣使問)¶
<pb:KR2o0020_WYG_068-11a>¶
　(以吴湊為代可乎監軍孟介行軍司馬吴瑗皆以為/便然後除之湊行至汜水元佐之柩将發軍中請備)¶
　(儀仗瑗不許又令留器用俟新使将士怒擁元佐之/子士寕為留後刼孟介以請扵朝上問宰相竇㕘曰)¶
　(不許則汴人将合扵/李納矣上乃許之)集覽(氾水注見漢/王邦四年)質實(宣武節/度注見)¶
　(周顯王二十九年大梁司馬官/名注見陳宣帝大建九年六卿)¶
夏四月賜諫議大夫吴通元死貶竇參為栁州别駕¶
　(竇參隂狡而愎恃權而貪每遷除多與族子給事中/申議之申招權受賂時人謂之喜鵲上頗聞之申恐)¶
　(陸贄進用隂與諫議大夫吴通元作謗/書以傾贄上察知之貶參賜通元死)質實(栁州注/見中宗)¶
　(嗣聖元年吴通元/海州人通微之兄)¶
<pb:KR2o0020_WYG_068-11b>¶
　　發眀(通元之死罪當死也此亦可謂之殺諫臣乎/曰非也通元附㑹時宰之子謀陷忠賢則失)¶
　　(諫臣之職矣然則何以書官曰書其官所以貶之/也通元身為諫議乃朋比姦邪故書官以重其罪)¶
　　(使之有愧扵是官耳然則何以知之以其書賜死/而知之也使其以諫死職則當以殺書之矣故曰)¶
　　(通元之死/罪當死也)¶
以趙憬陸贄同平章事¶
　(陸贄請令臺省長官各舉其屬著其名扵詔書異日/考其殿最并以升黜舉者詔行之未㡬或言扵上曰)¶
　(諸司所舉皆有情故不得實才上宻諭贄自今除改/卿宜自擇勿任諸司贄上奏曰國朝之制五品以上)¶
　(制敕命之盖宰相商議奏可者也六品以下則旨受/盖吏部銓材署職詔旨畫聞而不可否者也開元中)¶
<pb:KR2o0020_WYG_068-12a>¶
　(起居遺補御史等官猶並列扵選曹其後倖臣専朝/廢公舉行私恵使周行庶品茍不出時宰之意則莫)¶
　(致也今臣所奏宣行以來纔舉十數議其資望不愧/班行考其行能未聞闕敗而議者遽以騰口上煩聖)¶
　(聰道之難行亦可知矣請使所言之人指陳其状覈/其虚實謬舉者必行其罰誣善者亦反其辜若不出)¶
　(主名不加辯詰使枉直同貫則人何頼焉又宰相不/𬨨數人豈能徧諳多士理須展轉詢訪是則變公舉)¶
　(為私薦情故必多且今之宰相則往日之臺省長官/今之臺省長官乃将來之宰相豈有為長官之時則)¶
　(不能舉一二屬吏居宰相之位則可擇千百具僚物/議悠悠其惑甚矣盖尊者領其要卑者任其詳是以)¶
　(人主擇輔臣輔臣擇庶長庶長擇佐僚将務得人無/易扵此夫求才貴廣考課貴精往者則天欲收人心)¶
　(進用不次然而課責既嚴進退皆速是以當代誦知/人之眀累朝頼多士之用然則則天舉用之法雖傷)¶
<pb:KR2o0020_WYG_068-12b>¶
　(易而得人而陛下慎簡之規則太精而失士矣上竟/追前詔不行胡氏曰陸相所請簡而易用要而易守)¶
　(徳宗既已聴之又沮扵䜛言贄雖再三辯理終不見/聴是宰相不得行其職也有官守者不得其職尚當)¶
　(求去况宰相乎○既而嶺南奏近日海舶多就安南/市易欲遣判官收市乞命中使與俱上欲從之贄曰)¶
　(逺國商販唯利是求綏之斯來擾之則去廣州素為/衆舶所湊今忽改就安南若非侵刻𬨨深則必招攜)¶
　(失所曾不内訟更蕩上心况嶺南安南莫非王土中/使外使悉是王臣豈必信嶺南而絶安南重中使以)¶
　(輕外/使乎)集覽(選曹選去聲猶漢之/選部也注銓選事)質實(殿最注見漢宣/帝地節四年安)¶
　(南都䕶府名注見宣宗太中二年中使注見𤣥宗/開元十五年廣州注見秦始皇三十三年南海)¶
平盧節度使李納卒質實(平盧節度注見漢桓/帝永康元年青州)¶
<pb:KR2o0020_WYG_068-13a>¶
　(軍中推其子/師古知留後)¶
秋七月以司農少卿裴延齡判度支事¶
　(陸贄請以李巽權判度支上許之既而復欲用延齡/贄言度支凖平萬貨刻吝則生患寛假則容姦延齡)¶
　(誕妄小人用之恐傷聖鑒上不從胡氏曰徳宗興邪/而棄正惡直而喜䜛好佞而恱欺多疑而與誕裴延)¶
　(齡兼是四惡故得行其說惜乎陸贄論之不詳去之/不力也𬨨是則姤隂日進陽道将剝不可遏隠論之)¶
　(詳去之力猶不行焉奉身而退可/也而贄猶隠忍以居位再失之矣)集覽(姤隂日進易/姤女壮勿用)¶
　(取女程氏傳曰一隂始生扵下漸長而盛隂盛則陽/衰矣姤乃方進之隂漸壮而敵陽者是以不可取陽)¶
　(道将剝易剝不利有攸往程氏傳曰卦五隂而一陽/隂始自下生漸長至扵盛極羣隂長盛消剝一陽之)¶
<pb:KR2o0020_WYG_068-13b>¶
　(時衆小人剝䘮君子故君子不利有/所往唯當巽言晦迹以免小人之害)¶
天下四十餘州大水¶
　(溺死者三/萬餘人)¶
八月遣使宣撫諸道¶
　(陸贄以大水請遣使賑撫上曰聞所損殊少即議優/恤恐生姦欺贄奏曰流俗之弊多徇詔諛揣所恱意)¶
　(則侈其言度所惡聞則小其事制備失所恒病扵斯/且今遣使巡撫所費者財用所收者人心茍不失人)¶
　(何憂乏用乎上曰淮西貢賦既闕不必遣也贄曰陛/下息師含垢宥彼渠魁惟兹下人所宜矜恤昔秦晉)¶
　(讐敵穆公猶救其饑而况帝王懷柔萬邦惟徳與義/寜人負我無我負人乃遣中書舍人奚陟等宣撫諸)¶
<pb:KR2o0020_WYG_068-14a>¶
　(道胡氏曰自漢初有寜我負人無人負我之說凡尚/詐謀爭功利者率用之終亦自蹈其患則未有知反)¶
　(其失如陸相之言者嗟呼無我負人推而大也忠恕/之道也寜人負我守而固也知命之事也敬輿之學)¶
　(其真洙泗/之徒歟)質實(渠魁注見代宗廣徳元年渠帥敬輿/陸贄表字秦晉讐敵穆公猶救其饑)¶
　(事詳左傳/僖十三年)¶
　　書法(太宗之世水四十餘州矣不書大此其書大/何無不大也延齡大用小人之隂盛矣終綱)¶
　　(目書大水六十三詳漢文帝元年連州郡者十有/一詳宋孝武孝建二年無大扵四十餘州者矣水)¶
　　(書四十餘州二太宗貞觀七年是年水/患書救災之政七詳漢武帝元狩三年)¶
　　發眀(上書四十餘州大水下書遣使宣撫諸道此/亦可謂得救災之意矣是時陸贄當國故其)¶
<pb:KR2o0020_WYG_068-14b>¶
　　(所行如此徳宗猶以恐生姦欺為言向非贄委曲/開諭帝亦未必能從然則欲考相臣之事業者當)¶
　　(以其時所行之/事觀之則得矣)¶
韋臯攻吐蕃維州獲其大将質實(維州注見代宗/大歴十四年)○九¶
月減江淮運米令京兆邊鎮和糴¶
　(陸贄言扵上曰邉儲不贍由措置失當蓄斂乖宜故/也今戍卒不𨽻扵守臣守臣不總扵元帥至有一城)¶
　(之将一旅之兵各降中使監臨皆承别詔委任每有/冦至方從申覆比䝉徴發救援㓂已獲勝罷歸吐蕃)¶
　(之比中國衆寡之勢不敵然彼攻有餘我守不足者/彼之號令由将而我之節制在朝彼之兵衆合并而)¶
　(我之部分離析故也此所謂措置失當者也頃設就/軍和糴之法以省運制加倍之價以勸農此令初行)¶
<pb:KR2o0020_WYG_068-15a>¶
　(人皆恱慕而有司競為纎嗇不時斂藏遂使豪家貪/吏反操利權賤取扵人以俟公私之乏度支物估轉)¶
　(髙軍城榖價轉貴空申簿帳為指囷倉計其數則億/萬有餘考其實則百十不足此所謂蓄歛乖宜者也)¶
　(舊制闗中歳運東方租米至有斗錢運斗米之言習/聞見而不逹時宜者則以為國之大事不計費損習)¶
　(近利而不防逺患者則以為不若畿内和糴為易臣/以為兩家之語互有長短将制國用須權重輕食不)¶
　(足而財有餘則弛財而務實倉廩食有餘而財不足/則緩食而嗇用貨泉近嵗闗輔屢豐公儲委積江淮)¶
　(水潦米貴加倍闗輔宜加價以糴而無錢江淮宜減/價以糴而無米而運彼所乏益此所餘可謂習聞見)¶
　(而不逹時宜矣今江淮斗米直百五十錢運至東渭/橋僦直又約二百而市司估糴三十七錢耗其九而)¶
　(存其一餒彼人而傷此農制事若斯可謂深失矣每/年江淮運米百一十萬斛至河隂太原留七十萬斛)¶
<pb:KR2o0020_WYG_068-15b>¶
　(而以四十萬斛輸東渭橋今二倉見米猶有三百二/十餘萬斛京兆諸縣斗米不𬨨直錢七十請令來年)¶
　(江淮止運三十萬斛至河隂而河隂太原以次運至/京師其江淮所停八十萬斛委轉運使每斗取八十)¶
　(錢扵水災州縣糶之以救貧乏計得錢六十四萬緡/減僦直六十九萬緡先令戸部以二十萬緡付京兆)¶
　(糴米以補渭橋之闕數斗用百錢以利農人以一百/二萬六千緡付邉鎮使糴十萬人六年之糧餘十萬)¶
　(四千緡以充來年和糴之價其江淮米錢僦直並委/轉運使折市綾絹絶綿以輸上都償先貸戸部錢詔)¶
　(行其䇿邊/備浸充)集覽(纎嗇漢貨殖傳宛孔氏其盈得愈於/纎嗇注纎細也嗇愛𠫤也言所獲盈)¶
　(餘多於細𠫤者也貨泉索隠曰錢本名泉言貨之流/行如泉也故周有泉府之官景王乃鑄大錢布泉者)¶
　(言貨流布民間闗輔注見代宗大歴/六年委積注見宋主昱元徽二年)質實(東渭橋注/見漢髙后)¶
<pb:KR2o0020_WYG_068-16a>¶
　(八年渭橋河隂縣名注見漢光武建武十五年平隂/太原府名注見齊眀帝建武三年并州京兆郡名注)¶
　(見𤣥宗開/元十一年)¶
冬十一月朔日食○貶姜公輔為吉州别駕質實(吉州/注見)¶
(晉安帝元/興元年)¶
　(姜公輔乆不遷官詣陸贄求遷贄宻語之曰聞竇相/奏擬上有怒公之言公輔懼請為道士上問其故公)¶
　(輔不敢泄贄語以聞參言為對上怒貶公輔遣中使/責參胡氏曰公輔之眷眷扵遷秩陋矣至扵黄冠之)¶
　(請躁動&KR0719;讋所以異扵淺丈夫者㡬希是故君子不/可不知道不知道則富貴能淫之貧賤能移之威武)¶
　(能屈之雖欲不如/是葢莫能自免也)集覽(竇相謂竇參也姜公輔姓名/也輔音戸&KR0719;讋晉灼曰&KR0719;古)¶
<pb:KR2o0020_WYG_068-16b>¶
　(悚字心戰懼也讋/之涉反失氣言也)¶
十二月以柏良器為右領軍¶
　(神策大将軍柏良器募才勇之士以易販鬻者監軍/竇文瑒惡之左遷右領軍自是宦官始専軍政矣)¶
　質實(左遷注見憲/宗元和八年)¶
(癸/酉)九年春正月初稅茶¶
　(凡州縣産茶及茶山外要路皆估其直什稅一從鹽/鐵使張滂之請也滂又奏稅錢别貯俟有水旱代民)¶
　(田稅自是嵗收錢四十萬緡未嘗以救水旱也滂又/奏姦人銷錢為銅器以求贏請悉禁銅器銅山聴人)¶
　(開采無得私賣胡氏曰天地生物凡以養人取之不/可悉也張滂稅茶則悉矣夫弛山澤之禁以予民王)¶
<pb:KR2o0020_WYG_068-17a>¶
　(政也必不得已聴商旅貿遷而薄其征息盗奪止/獄訟佐國用其利亦大矣張滂王涯豈足効哉)¶
　　書法(書初何謹始也自帝有此書至文宗書增茶/稅至馬氏書收茶稅帝啓之也徳宗即位至)¶
　　(是十四年而作俑害民之事層見疊出綱目於是/三志其始焉是故作兩稅法書始建中元年行間)¶
　　(架陌錢書初建中四年立稅茶法/書初是年皆罪其始為民害也)¶
　　發眀(凡良法美意行扵盛帝眀王之世者後世皆/廢不舉至扵刻剝掊斂之政出扵暴君汙吏)¶
　　(之手者後世則踵而行之又從而増益推廣之如/鹽鐵𣙜酤之類是也稅茶之法前此未有徳宗始)¶
　　(創而行之自此遂為不可易之法書初稅茶葢亦/志作俑之端謹其始耳嗚呼民生口腹之物自是)¶
　　(悉出於/官矣)¶
<pb:KR2o0020_WYG_068-17b>¶
二月以張昇雲為義武節度使賜名茂昭質實(義武節/度注見)¶
(周威烈王二/十三年中山)¶
　　書法(書賜名何美也曷為美之茂昭四請除代曰/吾不欲子孫染扵汙俗可謂不負國矣綱目)¶
　　(賜名不書甚美書甚惡書終綱目書賜名五楊國/忠李正已張茂昭田宏正朱全忠惟茂昭宏正以)¶
　　(美/書)¶
○城鹽州¶
　(初鹽州既陷塞外無復保鄣吐蕃常阻絶靈武侵擾/鄜坊詔發兵城鹽州又詔涇原山南劒南各發兵深)¶
　(入吐蕃以分其勢城之二旬而畢命節度/使杜彦光戍之由是靈武銀夏河西獲安)集覽(保鄣/注見)¶
<pb:KR2o0020_WYG_068-18a>¶
　(周威烈王二十三年鄜坊二州名俱在陜西鄜音敷/本漢馮翊屬縣隋置鄜城郡唐置鄜州坊本漢馮翊)¶
　(地周扵今州界置/馬坊唐立坊州)質實(靈武郡名注見太宗貞觀二/十年靈州鄜坊二州名注見)¶
　(肅宗上元元年山南道名注見漢獻帝建安十二年/襄陽郡劒南道名注見晉武帝泰始八年益州河西)¶
　(郡名注見漢安帝/元初元年月支)¶
三月貶竇參為驩州司馬尋賜死¶
　(初竇參惡李巽出為常州刺史及參貶汴州節度使/劉士寜遺參絹五十匹巽奏參交結藩鎮上大怒欲)¶
　(殺參陸贄曰劉晏之死罪不眀白至使叛臣得以為/辭參之貪縦天下共知至扵潜懐異圖事跡曖昧若)¶
　(遽加重辟駭動不細及更貶參驩州司馬又命理其/親黨贄曰罪有首從法有重輕參既䝉宥親黨亦應)¶
<pb:KR2o0020_WYG_068-18b>¶
　(末減上從之既又欲籍其家貲贄曰在法反逆者盡/没其財贓汚者止徴所犯皆湏結正然後收籍今罪)¶
　(法未詳若簿錄其家恐以財傷義時宦官恨參尤深/謗毁不已竟賜死扵路竇申杖殺貨財奴婢悉傳送)¶
　(京師胡氏曰世傳陸敬輿有憾扵竇參擠而殺之其/說甚恠此以小人之腹度君子之心者也以其言觀)¶
　(之有是邪孔子有言以徳報怨何以報徳以徳報徳/以直報怨贄扵參非以徳報怨也以直行事耳使參)¶
　(有死罪贄佐天子用刑賞稱物平施可也貪不報/之名取忘怨之美宜死而生之又安得為直乎)集¶
　覽(應末減應平聲當也末亦減之義按韻㑹末字下/注減也引唐書宋璟傳末宥輕繋稱物平施稱尺)¶
　(證反施始豉反漢律歴志權者稱物平施知輕重也/易謙卦君子以裒多益寡稱物平施伊川傳曰稱物)¶
　(之多寡以均其施/與使得其平也)質實(常州注見隋煬帝大業十二/年毘陵汴州注見周顯王二)¶
<pb:KR2o0020_WYG_068-19a>¶
　(十九年大梁曖昧不眀貌藩鎮注見肅宗/上元二年驩州注見隋煬帝大業元年)¶
夏五月以趙憬為門下侍郎與賈耽盧邁同平章事¶
　(先是上使人諭陸贄曰自今要重之事勿對趙憬陳/論當宻封手疏以聞又苗晉卿往年攝政嘗有不臣)¶
　(之言諸子皆與古帝王同名今不欲眀行斥逐宜各/除外官又卿清慎太𬨨諸道饋遺一皆拒絶恐事情)¶
　(不通鞭靴之類受亦無傷贄上奏曰昨臣所奏惟憬/得聞陛下以至勞神委曲防䕶是扵心膂之内尚有)¶
　(形迹之拘職同事殊鮮克以濟恐爽無私之徳且傷/不吝之眀古者爵人扵朝刑人扵市惟恐衆之不覩)¶
　(事之不彰是以君上行之無愧心兆庶聴之無疑議/凡是譛訴之事多非信實之言利扵中傷懼扵公辯)¶
　(或云嵗月已乆不可究尋或云事體有妨須為隠忍/或云惡逆未露宜假他事為名或云但棄其人何必)¶
<pb:KR2o0020_WYG_068-19b>¶
　(眀言責辱詞皆近理意實矯誣傷善售姦莫斯為甚/若晉卿父子實有大罪則當公議典憲若被誣枉豈)¶
　(令隂受播遷夫監臨受賄盈尺有刑至扵士吏之微/尚當嚴禁矧居風化之首反可通行賄道一開展轉)¶
　(滋甚鞭靴不已遂及金玉目見可欲何能自窒扵心/已與交私豈能中絶其意乎至是憬反疑贄排己置)¶
　(之門下由是/與贄有隙)集覽(爽無私之徳爽亡也無私之徳注/見代宗廣徳元年奉三無私以勞)¶
　(天不傷不吝之眀傷損也書仲虺之誥/改𬨨不吝注成湯有𬨨則改無所吝惜)正誤(恐爽無/私之徳)¶
　(今按爽差也書故有爽徳古註訓爽為眀非陸贄之/言為是盈尺有刑今按唐律諸監臨之官受所監臨)¶
　(財物者一尺笞四十諸監臨主司受財而枉/法者一尺杖一百不枉法者一尺杖九十)質實(盧/邁)¶
　(河南/縣人)¶
<pb:KR2o0020_WYG_068-20a>¶
韋臯遣兵攻吐蕃㧞五十柵○董晉罷○雲南王異牟¶
尋遣使上表¶
　(吐蕃雲南日益相猜韋臯復遺雲南王書欲與共襲/吐蕃驅之雲嶺之外獨與雲南築大城扵境上置戍)¶
　(相保永同一家至是異牟尋遣使詣臯上表請棄吐/蕃歸唐臯遣其使者詣長安上賜異牟尋詔令臯遣)¶
　(使慰撫之胡氏曰鄴侯思扞吐蕃故力勸徳宗與回/紇和親而招雲南大食天竺以分吐蕃之勢此後吐)¶
　(蕃稀為邊患然唐室之祸乃卒起扵雲南以此知中/國當以自治為彊扵非我族類者畫郊圻固封守來)¶
　(則不拒不來不彊然後/不召患扵藩籬之外矣)集覽(鄴侯李泌也畫郊圻固/封守拒國百里曰郊天)¶
　(子千里曰圻圻與畿通封起土界也守音始究反偹/也謂但當規畫郊圻之制度堅固封疆之守備耳書)¶
<pb:KR2o0020_WYG_068-20b>¶
　(畢命篇申畫郊圻慎固封守以康四海蔡氏傳曰申/者申眀之也慎者戒嚴之也封域障塞嵗乆則易湮)¶
　(世平則易玩當時緝而屢省之乃所/以尊嚴王畿王畿安則四海安矣)¶
秋七月詔宰相迭秉筆以處政事¶
　(賈耽陸贄趙憬盧邁為相百官白事更讓不言乃奏/請依至徳故事宰相迭秉筆旬日一易詔從之其後)¶
　(日一/易之)¶
　　發眀(宰相頓有數人天下何由得治昔人嘗有是/言矣是時如賈耽趙憬盧邁皆無足言獨陸)¶
　　(贄才徳俱優使徳宗果欲經綸庶務則一贄足任/其責必若用贄而參以羣庸是猶以騏驥與駑駘)¶
　　(並駕耳贄於此時已宜逺引何待貶逐而後去哉/書詔宰相迭秉筆以處政事尚可以得行其志乎)¶
<pb:KR2o0020_WYG_068-21a>¶
　　(此君子所以不為徳/宗惜而為陸贄惜也)¶
置欠負耗䞉染練庫¶
　(戸部侍郎裴延齡奏檢責諸州欠負錢八百餘萬緡/收抽貫錢三百萬緡呈様物三十餘萬緡請别置庫)¶
　(以掌之欠負皆貧人無可償抽貫錢給用旋盡呈様/染練皆左藏正物延齡徙置别庫虚張名數以惑上)¶
　(上信之以為能富國而寵之京城西汚濕地生蘆葦/數畆延齡奏稱咸陽有陂澤數百頃可牧廐馬上使)¶
　(閲視無之亦不罪也左補闕權徳輿奏曰延齡取常/賦支用未盡者充羡餘以為己功縣官市物再給其)¶
　(直以充别貯邊軍自今春以來並不支糧陛下必以/延齡孤貞獨立時人醜正流言何不遣信臣覆視究)¶
　(其本末眀行賞罰今衆口諠於/朝市豈皆為朋黨邪上不從)集覽(抽貫錢即除陌/錢之法也注見)¶
<pb:KR2o0020_WYG_068-21b>¶
　(建中四年留其二十有三醜正流言謂醜害正直/者流言以謗毁之也左傳昭二十八年惡直醜正)質¶
　實(左藏注見代宗大歴十四年咸/陽縣名注見周顯王十九年)¶
　　書法(徳宗嘗書置瓊林大盈庫矣扵/是再書譏也延齡之欺甚矣)¶
　　發眀(欠負皆貧人無可償耗䞉則抽貫錢給用旋/盡染練皆左藏正物以之置庫果何謂哉裴)¶
　　(延齡之姦欺自非徳宗愚蔽孰從而信之故書置/欠負等庫若徳宗之自置然者澄源正本之論也)¶
八月太尉中書令西平忠武王李晟卒考異(此誤/書諡)考證¶
(當去忠武二字/分註諡忠武)¶
　(胡氏曰晟非特良将乃賢相也徳宗置之閒䖏七年/而死向使陪侍廟堂參斷國政至扵七年其有益扵)¶
<pb:KR2o0020_WYG_068-22a>¶
　(國可勝/數哉)¶
冬十二月宣武軍亂逐其節度使劉士寜¶
　(劉士寜淫亂殘忍軍中苦之兵馬使李萬榮得衆心/㑹士寜出畋數日不返萬榮召親兵詐之曰敇徴大)¶
　(夫入朝以吾掌留務汝輩人賜錢三十緡衆皆聴命/乃分兵閉城士寜逃歸京師陸贄請選朝臣宣勞徐)¶
　(察事情此安危彊弱之㡬不可不審上欲令萬榮知/留後贄復奏曰萬榮鄙躁殊異純良得志驕盈不悖)¶
　(則敗况茍邀不順茍允不誠君臣之間勢必嫌阻與/其圖之扵滋蔓不若絶之扵萌芽且為國之道以義)¶
　(訓人将教事君先令順長若使傾奪之徒便得代居/其任非獨長亂之道亦開謀逆之端但選能臣命為)¶
　(節度奨萬榮而别加寵任褒将士而厚賜資装揆其/大情理必寜息上不從范氏曰以下犯上以臣逐君)¶
<pb:KR2o0020_WYG_068-22b>¶
　(此為國者所深惡聖王之法必誅而無赦者也不惟/不討而又賞之使天下皆無君豈得不偪天子乎禮)¶
　(曰政不正則君位危為國者必嚴上下之等眀少長/之序使不相陵越者盖君欲自安也唐之人主壊法)¶
　(亂紀無政刑矣其/何以為天下乎)質實(宣武軍注見周顯/王二十九年大梁)¶
　　書法(綱目之法逐殺主帥而就代之則書其主名/扵是逐士寜者李萬榮也上以萬榮代之則)¶
　　(其不書主名何罪士寜也士寜淫虐以失衆心綱/目畧逐者所以示懲也然則逐其主帥就以為代)¶
　　(奈何而不書綱目至是不一書矣以為是唐世之/故常不足復深譏之也貞元十一年程懷信逐懐)¶
　　(直義/同)¶
(甲/戌)十年春正月劒南西山羌蠻來降○雲南擊吐蕃大¶
<pb:KR2o0020_WYG_068-23a>¶
破之遣使來獻捷¶
　(韋臯遣其節度巡官崔佐時齎詔詣雲南佐時至吐/蕃使者數百人先在其國異牟尋令佐時衣牂牁服)¶
　(而入佐時曰我大唐使者豈得衣小夷之服異牟尋/不得已夜迎之佐時大宣詔書異牟尋恐懼失色歔)¶
　(欷受詔佐時因勸異牟尋悉斬吐蕃使者去其所立/之號復南詔舊名異牟尋皆從之與佐時盟扵㸃蒼)¶
　(山神祠先是吐蕃徵兵扵雲南異牟尋遣五千人前/行自将數萬人踵其後襲擊吐蕃大破之取十六城)¶
　(虜其五王降其衆/十餘萬遣使獻捷)集覽(牂牁注見漢武/帝元光五年)質實(歔欷注/見漢光)¶
　(武建武元年南詔南夷國名注見𤣥宗開元二十六/年點蒼山神祠按一統志在大理府城西北㸃蒼山)¶
　(中峯下按㸃倉山髙千餘仞有峯十九蒼翠如玉盤/亘三百餘里山頂有髙河泉深不可測又有瀑布諸)¶
<pb:KR2o0020_WYG_068-23b>¶
　(泉流注為錦浪等十八川蒙氏封為中岳至國朝初/沭英征大理出㸃蒼後立旗幟以亂之遂克其城即)¶
　(此山/也)¶
二月以劉澭為秦州刺史¶
　(初劉怦卒劉濟在莫州其母弟澭以父命召濟而以/軍府授之濟以澭為瀛州刺史許他日代已既而濟)¶
　(用其子為副大使澭怨之擅通表朝廷遣兵防秋濟/怒擊澭破之澭遂将所部詣京師號令嚴整在道無)¶
　(一人敢取人雞犬者上嘉之以為秦州刺史軍中/不擊柝不設音樂士卒病者澭親視之死者哭之)集¶
　覽(澭扵/容反)質實(莫州注見周世宗顯徳六年劉澭幽州/昌平人秦州注見漢光武建武元年天)¶
　(水瀛州注見漢帝𤣥更始二年河/間擊析注見陳髙祖永定二年)¶
<pb:KR2o0020_WYG_068-24a>¶
以李復為義成節度使¶
　(復辟盧坦為判官監軍薛盈珍數侵軍政坦據理/以拒之盈珍常曰盧侍御所言公我固不違也)質¶
　實(義成節度注見/懿宗咸通十年)¶
夏六月昭義節度使李抱真卒¶
　(李抱真卒其子緘祕不發喪詐為抱真表求以職事/授己都虞候王延貴素以義勇聞上知抱真已卒遣)¶
　(中使第五守進往觀變且以軍事委延貴守進至謂/緘曰朝廷已知相公捐舘令王延貴權知軍事侍御)¶
　(宜發䘮行服緘愕然出謂諸将曰朝廷不許緘掌事/諸君意如何衆莫對緘乃發䘮守進召延貴宣口詔)¶
　(令視事趣緘赴東都尋以/延貴為節度使賜名䖍休)集覽(昭義即澤潞藩鎮也/自李抱真始有州五)¶
<pb:KR2o0020_WYG_068-24b>¶
　(曰并汾/晉澤潞)質實(昭義節度注見周赧王五十三年上黨/中使注見𤣥宗開元十五年&KR0162;舘注見)¶
　(代宗永泰元年東都注/見秦荘襄王元年三川)¶
遣使立異牟尋為南詔王¶
　(雲南王遣其弟獻地圖土貢及吐蕃所給金印請復/號南詔詔以袁滋為册使賜以銀窠金印異牟尋北)¶
　(面跪受册印因與使者宴出𤣥宗所賜器物指老笛/工歌女曰皇帝所賜龜兹樂惟二人在耳滋曰南詔)¶
　(當深思祖考子子孫孫盡忠扵唐/異牟尋拜曰敢不敬承使者之命)集覽(册使注見髙/祖武徳二年)¶
　(龜兹樂龜兹注見漢/光武建武二十二年)¶
冬十二月陸贄罷為太子賔客¶
<pb:KR2o0020_WYG_068-25a>¶
　(陸贄為相奏論備邉六失以為措置乖方課責虧度/財匱於兵衆力分於将多怨生於不均機失於遥制)¶
　(夫闗中戍卒不習土風身苦邉荒心畏戎虜或利王/師之敗乘擾攘而東潰或㧞棄城鎮揺逺近之心豈)¶
　(惟無益實亦有損可謂措置乖方矣自頃權移扵下/柄失於朝将之號令既鮮克行之扵軍國之典常又)¶
　(不能施之扵将罪以隠忍而不彰功以嫌疑而不賞/使忘身效節者獲誚扵等夷率衆先登者取怨扵士)¶
　(卒僨軍蹙國者不懐扵愧畏緩救失期者自以為智/能可謂課責虧度矣虜每入冦将帥虚張威勢惟務)¶
　(徴發益師無裨備禦之功重増供億之弊有司所入/半以事邉閭井日耗徵求日繁可謂財匱扵兵衆矣)¶
　(夫兵以氣勢為用者也氣聚則盛散則消勢合則威/析則弱自頃分割朔方列為三使其餘鎮軍數且四)¶
　(十既無軍法下臨惟以客禮相待可謂力分扵将多/矣理戎之要在扵練覈優劣之科以為衣食等級之)¶
<pb:KR2o0020_WYG_068-25b>¶
　(制使能者企及否者息心今窮邉長鎮之兵皆百戰/傷夷之餘終年勤苦而常有凍餒之色關東戍卒怯)¶
　(扵應敵而衣糧所頒厚踰數等又有素非禁旅遥𨽻/神䇿其扵廩賜之饒遂有三倍之益可謂怨生扵不)¶
　(均矣自頃邉軍去就裁斷多出宸𠂻戎虜馳突迅如/風飈驛書上聞旬月方報守土者以兵寡不敢抗敵)¶
　(分鎮者以無詔不肯出師賊既縦掠退歸此乃陳功/告㨗将帥幸扵總制在朝不憂罪累陛下又以為大)¶
　(權由已不究事情可謂機失扵遙制矣臣謂宜罷諸/道防秋令本道但供衣糧募戍卒願㽞及蕃漢子弟)¶
　(多開屯田官為收糴冦至則人自為戰時至則家自/力農又擇文武能臣為隴右朔方河東三元帥縁邉)¶
　(諸鎮有非要者隨便併之然後減姦濫虚浮之費以/豐財定衣糧等級之制以和衆宏委任之道以宣其)¶
　(用懸賞罰之典以考其成如是則戎狄威懐疆場寕/謐矣上雖不能盡用心甚重之范氏曰眀君用人而)¶
<pb:KR2o0020_WYG_068-26a>¶
　(不自用故恭已而成功多疑之君自用而不用人故/勞心而敗事且戎事在邉而人主自将行兵扵千里)¶
　(之外决策扵九重之中雖有方叔召虎之臣不得自/便此非敵國之所敗乃人主自敗其師也○贄又以)¶
　(郊赦已近半年而竄謫者尚未霑恩乃為三状擬進/上以所擬超越不從贄曰王者待人以誠有責怒而)¶
　(無猜嫌有懲沮而無怨忌斥逺以儆其不恪甄恕以/勉其自新行法而暫使左遷念材而漸加進叙人知)¶
　(復用誰不増修何憂乎亂常何患乎蓄憾如其貶黜/便謂姦兇恒處防閑長從擯棄則悔𬨨者無由自補)¶
　(藴才者終不見伸凡人之情窮則思變含悽念亂或/起于兹矣○上性猜忌不委任臣下官無大小必自)¶
　(選用一經譴責終身不收好以辯給取人不得敦實/之士贄又諫曰登進以懋庸黜退以懲𬨨二者迭用)¶
　(理如循環故能使黜退者克勵以求復登進者警飾/以恪居上無滯疑下無蓄怨又曰眀王不以辭盡人)¶
<pb:KR2o0020_WYG_068-26b>¶
　(不以意選士如或好善而不擇所用恱言而不驗所/行進退隨愛憎之情離合繫異同之趣是由捨䋲墨)¶
　(而意裁曲直棄權衡而手揣重輕雖甚精微不能無/謬又曰中人以上迭有所長茍區别得冝付授當器)¶
　(及乎合以成功亦與全才無異但在眀鑒大度御之/有道而已以一言稱愜為能而不核虚實以一事違)¶
　(忤為咎而不考忠邪稱惬則付任逾涯不思其所不/及違忤則罪責𬨨當不恕其所不能則職司之内無)¶
　(成功君臣之際無定分矣上不聴○贄又奏請均節/財賦凡六條其一論兩稅之弊曰舊制租調庸法天)¶
　(下均一雖欲轉徙莫容其姦故人無搖心而事有定/制兵興以來版圖隳壊執事知弊之宜革而遂失其)¶
　(原知簡之可從而不得其要遽更舊法以為両稅但/取大厯中一年科率最多者以為定數夫財之所生)¶
　(必因人力故先王之制賦入必以丁夫為本不以務/穡增其稅不以輟稼減其租則播種多不以殖産厚)¶
<pb:KR2o0020_WYG_068-27a>¶
　(其征不以流寓免其調則地著固不以飭勵重其役/不以窳怠蠲其庸則功力勤両稅之立惟以資産為)¶
　(宗不以丁身為本由是務輕資而樂轉徙者恒脫扵/徭稅敦本業而樹居産者每困扵徵求此乃誘之為)¶
　(姦驅之避役創制之首不務齊平供應有煩簡之殊/牧守有能否之異所在徭賦輕重相懸所遣使臣意)¶
　(見各異計奏一定有加無除又大歴中供軍進奉之/類既收入両稅今扵兩稅之外復又並存望稍行均)¶
　(減以救彫殘其二請兩稅以布帛為額曰榖帛者人/之所為錢貨者官之所為也是以國朝著令租出榖)¶
　(庸出絹調出繒纊布曷有禁人鑄錢而以錢為賦者/哉今之兩稅獨以錢榖定稅所徵非所業所業非所)¶
　(徴遂或增價以買其所無減價以賣其所有一增一/減耗損已多望勘會諸州初納兩稅年絹布定估比)¶
　(類當今時價加賤減貴酌取其中總計合稅之錢折/為布帛之數其三論長吏以增戸加說闕田為課績)¶
<pb:KR2o0020_WYG_068-27b>¶
　(曰長人者罕能推忠恕之情體至公之意以傾奪鄰/境為智能以招萃逋逃為理化捨彼適此者既為新)¶
　(收而有復倐往忽來者又以復業而見優唯安居不/遷者則使之日重斂之日加請詳定考績若管内阜)¶
　(殷稅額有餘任其據戸口均減以減數多少為考課/等差其十分減三者為上課減二者次焉減一者又)¶
　(次焉如或人多流亡加稅見戸比較殿罰法亦如之/其四論稅限廹促曰蠶事方興已輸縑稅農功未艾)¶
　(遽歛榖租上司之繩責既嚴下吏之威暴愈促有者/急賣而耗其半直無者求假而費其倍酧望更詳定)¶
　(徵稅期限其五請以稅茶錢置義倉以備水旱其六/論兼并之家私斂重扵公稅請為占田條限裁減租)¶
　(價事皆不行范氏曰泉貨所以權物之輕重流扵天/下則為用積扵府庫不為利也盖榖帛出扵民而官)¶
　(不可為也錢出扵官而民不可為也取其所有而與/其所無則上下皆濟矣是故以榖帛為賦則民不得)¶
<pb:KR2o0020_WYG_068-28a>¶
　(不耕織以奉公上此驅之扵農桑也如不取其所有/而取其所無則民之所有棄之必賤矣官之所無收)¶
　(之必貴矣榖帛輕則民為之者少錢重則物賤者多/是以利壅扵上民困扵下至扵田野荒杼柚空由取)¶
　(其所無故也為法者必使民去末而反本則富國之/道也○裴延齡以官吏太多自今缺員請勿復補而)¶
　(收其俸以實府庫上欲修神龍寺延齡奏同州有木/數千株皆可八十尺上曰開元天寳間求美材扵近)¶
　(畿猶不可得今安得有之對曰天生珍材固待聖君/乃出開元天寳何從得之又奏檢閲左藏扵糞土中)¶
　(得銀十三萬兩雜貨百萬有餘請入雜庫以供别支/大府少卿韋少華抗表稱皆月申見在之物請加推)¶
　(驗上不許延齡由是恣為詭譎䖏之不疑上亦頗知/其誕妄但以其好詆毁人冀聞外事故親厚之羣臣)¶
　(畏之莫敢言惟鹽鐵使張滂京兆尹李充司農卿李/銛以職事相闗時證其妄而贄獨以身當之日陳其)¶
<pb:KR2o0020_WYG_068-28b>¶
　(不可用上不恱待延齡益厚贄以上知待之厚事有/不可常力争之所親或規其太鋭贄曰吾上不負天)¶
　(子下不負所學他無所恤延齡日短贄扵上趙憬宻/以贄所譏彈延齡事告之故延齡益得以為言上由)¶
　(是信延齡而不直贄贄與憬約至上前極論延齡奸/邪上怒形扵色憬黙而無言遂罷贄為太子賔客范)¶
　(氏曰延齡之親寵陸贄之廢黜趙憬實為之助憬/之罪大矣必若治之以春秋之法憬其為誅首與)集¶
　覽(僨軍蹙國僨音奮張晏曰僨僵也謂軍不嚴整若/僵仆也蹙國猶言亡國也記射義篇賁軍之将亡)¶
　(國之大夫注賁讀為僨僨猶覆敗也亡國亡君之國/者也僨又通作奔詩行葦篇注奔軍之将注奔音奮)¶
　(覆敗也供億注見太宗貞觀四年傷夷夷亦傷也左/傳命軍吏察夷傷後書金瘡曰金夷風飈飈與焱通)¶
　(卑遙反爾雅扶搖風謂之焱郭璞注旋風也記月令/焱風暴雨注回風為焱本又作飄驛書注見陳宣帝)¶
<pb:KR2o0020_WYG_068-29a>¶
　(大建七年乘驛方叔召虎注見晉康帝建元元年方/召版圖按周禮版圖注以版為之今時鄉戸籍謂之)¶
　(户版務穡専力農事也左傳務穡勸分寙怠寙勇主反/嬾也此寙字不從穴漢書喆寙偷生而亡積聚顔師)¶
　(古曰啙寙言不勤作也啙音紫寙也新收而有復復/芳目反除也謂其新至而除免賦役繩責注見漢文)¶
　(帝十四年以法繩之兼并之家大家兼役小民富者/并役貧者杼柚空杼直吕反機之持緯者柚音逐機)¶
　(之受經者空盡也詩大東篇注/言賦斂重絲麻皆盡杼柚不作)質實(疆場注見漢靈/帝建寜二年權)¶
　(衡注見周顯王十九年兩稅唐食貨志曰自開元以/後租庸調法弊代宗時始以畆定稅至徳宗相楊炎)¶
　(遂作兩稅法夏輸無𬨨六月秋/輸無𬨨十一月是兩稅之始也)¶
(乙/亥)十一年夏四月貶陸贄為忠州别駕¶
<pb:KR2o0020_WYG_068-29b>¶
　(裴延齡譛李充張滂李銛黨扵陸贄㑹旱延齡奏言/贄等失勢怨望言天旱民流度支多欠諸軍芻糧動)¶
　(搖衆心其意非止欲中傷臣而已後數日上獵苑中/適有軍士訴度支不給馬芻上意延齡言為信遽還)¶
　(宫貶贄為忠州别駕充滂銛皆為諸州長史初陽城/自處士徵為諌議大夫拜官不辭人皆想望風采曰)¶
　(城必諫諍死職下及至諸諌官紛紛言事細碎天子/益厭之而城方與客日夜痛飲人莫能窺其際皆以)¶
　(為虚得名耳前進士韓愈作争臣論以譏之城亦不/以屑意及陸贄等坐貶上怒未觧中外惴恐以為罪)¶
　(且不測無敢救者城即帥拾遺王仲舒補闕熊執易/崔邠等守延英門上疏論延齡姦佞贄等無罪上大)¶
　(怒欲罪之太子為營救乃解令宰相諭遣之金吾将/軍張萬福聞諌官伏閤趣徃大言賀曰朝廷有直臣)¶
　(天下必太平矣遂徧拜城等萬福武人年八十餘自/此名重天下時朝夕相延齡城曰脫以延齡為相當)¶
<pb:KR2o0020_WYG_068-30a>¶
　(取白麻壊之慟哭扵廷李繁者泌之子也城盡數延/齡𬨨惡欲宻論之使繁繕寫繁徑以告延齡延齡先)¶
　(詣上一一自解疏入上以為妄不之省范氏曰論者/或譏城以在職乆而不言贄若不貶則無所成其名)¶
　(矣是不然城有待而為者也遏裴延齡為相救陸贄/将死終身廢放死無所憾自古處士之有益扵國如)¶
　(城者鮮矣後世猶責之無已其不成人之美亦甚哉/胡氏曰陽城賢矣惜其未盡善也諸諌官言事細碎)¶
　(信為有失城登諌司至是七年豈皆無大事可言乎/開悟人君必有其漸防遏邪佞必以其微陸相見疎)¶
　(延齡被眷夫豈一日之積毫釐不伐至用斧柯則其/用力多而見功寡矣故君子以為城未知隂陽消長)¶
　(之義者也絲綸之言非可壞之物天子之廷非慟哭/之地使上必欲相延齡先聞此言逐城而後行之有)¶
　(何不可故如城所為山人處士疎野之態爾雖然讜/論一發正氣凛然陸免扵死裴不果相其有功扵唐)¶
<pb:KR2o0020_WYG_068-30b>¶
　(甚大則城亦未可訾也陸公在翰林諌争十從六七/自為相十從三四故愚惜其去之之晚有違乎不可)¶
　(則止之/義也)集覽(死職下句絶城必因諌獲罪而死扵此/職及至本傳作既興草茅守延英門守)¶
　(去聲詣也延英殿名伏閤俯伏閤下而極諌也注見/陳宣帝大建十三年入閤取白麻壊之唐制封王拜)¶
　(相用白麻寫制不用印壊音恠毀之也按李肇翰林/故事制用白麻紙詔用白藤紙書用黄麻紙韋執誼)¶
　(翰林故事中書初用黄白二麻為綸命重輕之辯近/者獨用黄麻其白麻在北院唯徳音赦宥拜免将相)¶
　(乃得用之絲綸之言記緇衣篇王言如絲其出如綸/王言如綸其出如綍注綸綬也綍引棺索謂王言之)¶
　(始如絲之細其出也/如綸如綍之漸大)質實(忠州注見𤣥宗開元十八/年處士注見周赧王元年)¶
　(王仲舒并州祁人崔/邠貝州人垂之子)¶
<pb:KR2o0020_WYG_068-31a>¶
五月以李說為河東留後¶
　(河東節度使李自良卒監軍王定逺奏請以行軍司/馬李說為留後說深徳定逺為請鑄監軍印從之監)¶
　(軍有印自此始定逺遂専軍政殺大将彭令茵說奏/其状定逺詣說刺之說走免定逺召諸将示之曰有)¶
　(敇以李景畧為留後諸軍皆遷官大将馬/良輔覺之麾衆不受定逺走踰城墜死)質實(河東/節度)¶
　(注見周赧王/十二年蒲坂)¶
回鶻奉誠可汗死遣使立懐信可汗¶
　(回鶻奉誠可汗死無子其相骨咄禄辯慧有勇畧自/天親時典兵馬用事大臣諸酋長皆畏服之立以為)¶
　(可汗使来告䘮/遣使册立之)集覽(天親前可/汗之號)質實(可汗夷狄君長/之號注見漢後)¶
<pb:KR2o0020_WYG_068-31b>¶
　(主景耀四年酋長注見/漢帝𤣥更始二年酋豪)¶
秋七月以陽城為國子司業¶
　(坐言裴延/齡故也)¶
八月司徒侍中北平荘武王馬燧卒考異(此誤/書諡)考證(當/去)¶
(荘武二字分/注諡荘武)○冬十月横海軍亂逐其節度使程懐直¶
　(横海節度使程懷直不恤士卒出獵數日不歸懐直/從父兄懐信閉門拒之懐直奔京師以懐信為留後)¶
　質實(横海節度注見憲/宗元和十三年)¶
(丙/子)十二年春正月以渾瑊王武俊兼中書令嚴震田緒劉¶
<pb:KR2o0020_WYG_068-32a>¶
濟韋臯並同平章事諸節鎮悉加檢校官集覽(檢校官/檢校某)¶
(官與兼某官守某官判某司事知某事此/五等官皆以待資淺之人非本将所置)¶
　(欲以恱/其意也)¶
　　發眀(中書令為三省長官平章事為宰相既以勳/臣與方鎮並遷而又扵諸道節鎮普加檢校)¶
　　(官則夫名爵之濫至是極矣徳宗初年銳欲削平/藩鎮而末年乃反若此由其所信非所當信而所)¶
　　(行非所當行故也大/書于册其失自見)¶
三月以李齊運為禮部尚書¶
　(齊運無才能學術専以柔佞得幸毎宰相對罷則齊/運進决其議或病卧家上欲有所除授遣中使就問)¶
<pb:KR2o0020_WYG_068-32b>¶
　(之/)質實(中使注見𤣥宗/開元十五年)¶
　　書法(書齊運何譏也齊運以柔佞得幸書之所以/病徳宗也終綱目書禮部尚書四楊尚希陳)¶
　　(叔達齊運李絳/惟齊運為譏辭)¶
夏四月魏博節度使田緒卒¶
　(緒尚嘉城公主有庶子三人季安最幼/公主子之緒卒左右推季安為留後)質實(魏博節/度注見)¶
　(漢成帝綏和二年魏郡嘉城縣名一統志云後周所/置屬龍涸郡隋屬扶州唐扵縣置松州後廢之故址)¶
　(在松潘等處軍民/指揮使司城内)¶
以韋渠牟為右補闕¶
<pb:KR2o0020_WYG_068-33a>¶
　(上生日故事用沙門道士講論扵麟徳殿至是始以/儒士參之四門博士韋渠牟嘲談辯給上恱之旬日)¶
　(遷右/補闕)質實(沙門僧名注見漢眀帝永平八年道士注/見隋煬帝大業六年麟徳殿注見憲宗元)¶
　(和十四年/宣政殿)¶
　　書法(書譏也渠牟嘲談辯給帝寵用之書補闕始/此終綱目書以為補闕者二渠牟魏謩惟渠)¶
　　(牟為/譏焉)¶
六月以竇文瑒霍僊鳴為䕶軍中尉¶
　(初上置六統軍視六尚書以處罷鎮者相承用麻紙/寫制至是文瑒諷宰相比統軍降麻翰林學士鄭絪)¶
　(奏故事惟封王命相用白麻今不識陛下特以寵文/瑒邪遂為著令也上乃謂文瑒曰武徳貞觀時中人)¶
<pb:KR2o0020_WYG_068-33b>¶
　(不𬨨貟外将軍衣緋者無㡬輔國以來始隳制度朕/今用爾不謂無私若復降麻天下必謂爾脇我為之)¶
　(矣文瑒叩頭謝遂焚之謂絪曰宰相不能違拒中人/朕得卿言方寤耳是時竇霍勢傾中外藩帥多出神)¶
　(䇿軍臺省清要亦有出其門者矣胡氏曰人心雖有/所蔽亦有所眀肅宗寵任輔國而惜宰相嘉裴冕之)¶
　(不從徳宗委信竇霍而惜白麻咎大臣之不拒當是/時茍有賢公卿誠心足以感格乘其眀而啓逹之收)¶
　(還兵柄不付中人安知徳宗之終蔽哉陸贄李泌為/議論之臣李勉盧翰劉從一居弼諧之地皆不聞諫)¶
　(止安得不/均其責乎)集覽(視六尚書視上聲比也/謂統軍資格比尚書)質實(鄭絪滎/陽人)¶
　　書法(宦官為中尉恒也其書之何重降麻也扵是/文瑒求降麻帝諭焚之而咎宰相之不能拒)¶
　　(書幸/之也)¶
<pb:KR2o0020_WYG_068-34a>¶
以嚴綬為刑部貟外郎¶
　(初上以奉天窘乏故還宫以來専意聚斂藩鎮多以/進奉市恩皆云稅外方圓亦云用度羡餘其實或增)¶
　(斂百姓或減刻吏禄或販鬻蔬果往往自入所進纔/什一二李兼在江西有月進韋臯在西川有日進其)¶
　(後常州刺史裴肅以進奉遷浙東觀察使刺史進奉/自肅始宣歙判官嚴綬掌留務竭府庫以進奉徵為)¶
　(刑部貟外郎幕僚進奉自綬始范氏曰古之人君或/多難以興國或因亂而啓覇盖困而後發其智懼而)¶
　(後懲其心故能有為也徳宗還自興元不知其/貪以取亡而惟貨之求其心謬戾亦甚矣哉)正誤¶
　(稅外方圓今按言扵常稅之/外或方或圓宛轉設法所致)質實(浙東節度注見漢/和帝永元元年㑹)¶
　(稽宣歙道名注見漢獻/帝建安十三年新都)¶
<pb:KR2o0020_WYG_068-34b>¶
　　發眀(欲觀世之治亂當扵人才用舍觀之方是之/時延齡以欺誕而寵擢陸贄以忠正而貶逐)¶
　　(陽城以直言而左遷方鎮以拔扈而進爵然猶未/也李齊運以柔佞為常伯韋渠牟以辯給為補闕)¶
　　(竇霍以宦官為統軍嚴綬以進奉為外郎徳宗進/退人才雖不止此而其大要亦不越此然則政事)¶
　　(安得而不紊威令安得而復伸綱目特書屢書不一/書而足則貞元之治亂盖亦瞭然在目識者可以)¶
　　(觀/矣)¶
秋七月宣武軍亂以董晉為節度使¶
　(宣武節度使李萬榮病不知事霍僊鳴薦押牙劉沐/為行軍司馬萬榮子廼為兵馬使上遣中使第五守)¶
　(進至汴州宣慰軍士呼曰兵馬使勤勞無賞劉沐何/人為行軍司馬沭懼陽中風舁出軍士欲斫守進廼)¶
<pb:KR2o0020_WYG_068-35a>¶
　(止之遂殺大将數人都虞候鄧惟恭執廼送京師詔/以晉為宣武節度使萬榮卒惟恭遂權軍事不遣人)¶
　(迎董晉晉受詔即與傔從十餘人赴鎮不用兵衛惟/恭以晉來速不及謀乃帥諸将出迎晉命惟恭勿下)¶
　(馬氣色甚和既入仍委以軍政初劉元佐增汴州兵/至十萬遇之厚李萬榮鄧惟恭每加厚焉士卒驕不)¶
　(能禦乃置腹心之士幕扵廡下挾弓執劒以備之晉/至悉罷之詔惟恭等各遷官賜錢惟恭謀作亂晉誅)¶
　(其黨械惟/恭送京師)集覽(傔從傔音欠兼也從去聲唐封常清/博奏傔從三十餘人注傔侍從也漢)¶
　(時謂隨吏出彊為/少從亦曰傔從)質實(汴州注見周顯王/二十九年大梁)¶
八月朔日食○以陸長源為宣武行軍司馬¶
　(朝議以董晉柔仁恐不能集事故以長源佐之長源/性剛刻多更張舊事晉初皆許之案成則命且罷由)¶
<pb:KR2o0020_WYG_068-35b>¶
　(是軍中/得安)¶
趙憬卒○九月以李景畧為豐州都防禦使¶
　(初上不欲生代節度使常自擇行軍司馬以為儲帥/李景畧為河東行軍司馬李說忌之回鶻梅錄入貢)¶
　(𬨨太原說與之宴梅錄爭坐次說不能遏景畧叱之/梅錄識其聲趨前拜之曰非豐州李端公邪遂就下)¶
　(坐坐中皆屬目扵景畧説益不平乃厚賂竇文瑒使/去之㑹有傳回鶻将入冦者上以豐州當虜衝擇可)¶
　(守者文瑒因薦景畧豐州窮邉氣寒土瘠民貧景/畧以勤儉帥衆二嵗之後儲備完實雄扵北邉)集¶
　覽(端公杜甫懐裴二端公詩注云按杜佑通典唐侍/御史凡四貟内供二貟號為臺端他人稱之曰端)¶
　(公/)質實(豐州注見漢宣帝/丼露二年五原塞)¶
<pb:KR2o0020_WYG_068-36a>¶
裴延齡卒¶
　(中外相賀上/獨悼惜之)¶
冬十月以崔損趙宗儒同平章事¶
　(損嘗為裴延齡所薦故用之范氏曰延齡既死而徳/宗猶思其人又用其所薦者為相使其好賢如此豈)¶
　(不善哉夫賢之入人也難佞之惑人/也深是以鮮有好賢如好佞者也)質實(崔損博陵/人趙宗儒)¶
　(鄧州穰人/文深曾孫)¶
十一月以韋渠牟為諫議大夫¶
　(上自陸贄貶官尤不任宰相自縣令以上皆自選用/中書行文書而已然深居禁中所取信者裴延齡李)¶
<pb:KR2o0020_WYG_068-36b>¶
　(齊運司農卿李實翰林學士韋執誼及渠牟皆權傾/宰相趨附盈門實狡險掊克執誼以文章與上唱和)¶
　(年二十餘入翰林渠牟形神恌躁尤為上所親狎上/每對執政漏不過三刻渠牟奏事率至六刻語笑欵)¶
　(狎往往聞外所薦引咸不/次遷擢率皆庸鄙之士)集覽(掊克詩蕩篇曾是掊/克注聚斂也恌躁詩)¶
　(鹿鳴篇視民不恌注恌他彫反偷薄也論/語言未及之而言謂之躁注不安静也)¶
　　書法(書譏也渠牟狡險恌躁不稱甚矣終綱目書/諫議大夫十有六詳漢光武建武五年惟吳)¶
　　(通元韋渠牟杜/光庭為譏焉)¶
(丁/丑)十三年春二月築方渠合道木波三城¶
　(上以方渠合道木波皆吐蕃要路欲城之使問邠寧/節度使楊朝晟須㡬何兵對曰邠寧兵足以城之上)¶
<pb:KR2o0020_WYG_068-37a>¶
　(曰曏城鹽州用兵七萬今三城尤逼虜境如此何也/對曰今發本鎮兵不旬日至出其不意而城之虜謂)¶
　(吾衆不減七萬不敢輕来不過三旬吾城已畢虜雖/至城旁草盡不能乆留虜退則運芻糧以實之此萬)¶
　(全之䇿也若大集諸道兵踰月始至虜亦集衆而来/與我争戰勝負未可知何暇築城哉上從之朝晟分)¶
　(軍為三各築一城三月三城成朝晟軍還至馬嶺吐/蕃始出追之相拒數日而去朝晟遂城馬嶺而還開)¶
　(地三百里/皆如其素)質實(方渠縣名按一統志漢初所置屬北/地郡後魏廢為鎮唐復置縣五代晉)¶
　(省入通逺縣宋為砦故址在慶陽府環縣南七十里/合道城名在慶陽府環縣西南七十里木波城名在)¶
　(慶陽府環縣南四十五里古木波鎮即此馬嶺縣名/漢初所置屬北地郡後魏廢為鎮隋初復置為縣唐)¶
　(仍舊宋廢之故址在慶陽府/環縣西南一百三十二里)¶
<pb:KR2o0020_WYG_068-37b>¶
以姚南仲為義成節度使¶
　(以姚南仲為義成節度使監軍薛盈珍曰姚大夫書/生豈将才也判官盧坦私謂人曰姚大夫外柔中剛)¶
　(監軍侵之必不受軍府之祸自此始矣遂潜去/既而盈珍與南仲有隙幕府多以罪貶有死者)質實¶
　(幕府注見秦/王政三年)¶
吐蕃賛普乞立賛死¶
　(子足之/煎立)¶
秋七月起復張茂宗為左衛軍尚公主考異(提要軍上/有将字唐)¶
(紀屢書右将/軍合從提要)¶
<pb:KR2o0020_WYG_068-38a>¶
　(張茂宗茂昭之弟也許尚義章公主未成昬母卒遺/表請終嘉禮上許之拾遺蒋乂上疏曰古有墨衰以)¶
　(從金革之事者未聞駙馬起復尚主也上曰人間多/借吉成昬者卿何執此之堅對曰㛰姻喪紀人之大)¶
　(倫吉凶不可凟也委巷之家不知禮教其女孤貧無/恃或有借吉從人未聞男子借吉娶婦者也上不恱)¶
　(命趣下嫁之期遂成昬范氏曰徳宗即位之初動必/循禮而其終如此心無所主故也委巷鄙慝之禮法)¶
　(之所當禁也乃引以為/比茍欲拒諫不亦惑乎)集覽(嘉禮冠㛰朝賀皆嘉禮/也禮春官大宗伯以嘉)¶
　(禮親萬民墨衰以從金革之事墨黲色布衰喪衣也/凡起服治事則著黲布服寒不著袍吕和叔曰凡三)¶
　(年之喪須終喪不可行慶弔請謁聚㑹若卒哭後有/甚不得已事可暫衣墨衰行之事畢反其喪服左傳)¶
　(僖三十三年晉先軫曰秦不哀吾喪而伐吾同姓遂/發命遽興姜戎子墨衰絰敗秦師于殽注晉文公未)¶
<pb:KR2o0020_WYG_068-38b>¶
　(葬故襄公稱子以凶服從戎故墨之公羊傳宣元年/古者臣有大喪則君三年不呼其門已練可以弁冕)¶
　(服金革之事君使之非也臣行之禮也閔子要絰而/服事既而致仕孔子盖善之也注服金革者以兵事)¶
　(使之也孔子善閔子騫之服事外得事君之義致仕/内不失親親之恩也又金革之事古人所不辭注見)¶
　(晉元帝永昌元年委巷之家記檀弓上篇/委巷之禮注委巷猶街里委曲所為也)質實(義章/一統)¶
　(志云本漢郴縣地名属桂陽郡晉因之隋末置義章/縣唐初省入郴縣尋復置長壽初分置髙平縣尋省)¶
　(之徙郴縣于髙平宋改曰宜章縣金元俱/仍舊名國朝因之改屬郴州𨽻湖廣道)¶
　　書法(凡書起復譏也書起復尚公主譏之譏也徳/宗之初立也有縣主将嫁㑹上從姊妹卒命)¶
　　(罷之有司奏供張已備上曰爾愛其寳我愛其禮/始則愛禮扵縣主今則扵己女不愛焉前後相反)¶
<pb:KR2o0020_WYG_068-39a>¶
　　(如二人矣扵是張母遺表請成昬不書書起復蔽/其失扵徳宗也終綱目書起復七詳太宗貞觀十)¶
　　(五年譏未有/甚扵此者矣)¶
　　發眀(苫塊不可以處内縗絰不可以吉服擗踊哭/泣不可以歌笑燕樂歠粥飲水不可以觴酒)¶
　　(豆肉有人心者宜扵此焉變矣書起復張茂宗尚/公主不惟凟亂吉凶之禮而亦䧟人扵罪逆不孝)¶
　　(之地徳宗乖僻若此/尚可與之論人道乎)¶
九月盧邁罷○冬十月吳少誠開刁溝¶
　(吴少誠擅開刁溝入汝上遣中使諭止之不從命兵/部郎中盧羣往詰之少誠曰開此水大利扵人羣曰)¶
　(君令臣行雖利人臣敢専乎公承天子之令而/不從何以使下吏從公之令乎少誠遽為罷役)質實¶
<pb:KR2o0020_WYG_068-39b>¶
　(刁溝一統志云即刁河在南陽府鄧州城南一十五/里源自内鄉西北蕭山流𬨨州至新野東南入于淯)¶
　(水汝水名注見梁武帝/普通六年盧羣范陽人)¶
十二月以宦者為宫市使¶
　(先是宫中市外間物令官吏主之隨給其直比嵗以/宦者為使謂之宫市置白望數百人抑買人物以紅)¶
　(紫染故衣敗繒尺寸裂而給之仍索進奉門戸及脚/價錢名為宫市其實奪之嘗有農夫以驢負柴宦者)¶
　(稱宫市取之又就索門戸農夫曰我有父母妻子待/此然後食今以柴與汝不取直而歸汝尚不肯我有)¶
　(死而已遂毆宦者街吏擒以聞詔黜宦者賜農夫絹/十匹然宫市亦不為之改諫官御史數諫不聴徐州)¶
　(節度使張建封入朝具奏之上頗嘉納以問判度支/蘇弁弁希宦者意對曰京師㳺手萬家無土著生業)¶
<pb:KR2o0020_WYG_068-40a>¶
　(仰宫市取給上信之故/凡言宫市者皆不聽)質實(蘇弁武功人世孫之孫/土著注見漢武帝元狩)¶
　(元/年)¶
　　發眀(以四海九州而奉一人則凡膳羞服御之物/其所以供上之用者皆有常職歴代以来未)¶
　　(聞闕事至徳宗始以宦者取物扵市遂至豪奪白/取讎怨扵民雖諫官御史交章論列方鎮京尹抗)¶
　　(疏奏陳而不之納是豈為民父母之意哉書以宦/者為宫市使是張官置吏白晝使之行刼扵通衢)¶
　　(耳斯民何其/重不幸耶)¶
(戊/寅)十四年秋七月趙宗儒罷以鄭餘慶同平章事質實¶
(鄭餘慶滎陽/人絪之從孫)○八月初置神策統軍¶
<pb:KR2o0020_WYG_068-40b>¶
　(時禁軍戍邉者禀賜優厚諸将多/請遙𨽻神策其軍遂至十五萬人)集覽(禀賜禀力錦/反與廪通歐)¶
　(陽氏曰古者給人以食取之/扵倉廩故因稱廩給廪賜)¶
九月以于頔為山南東道節度使集覽(于頔于姓頔名/也頔音徒歴反)¶
質實(于頔代人山南東道節度注/見漢獻帝建安十二年襄陽)○吳少誠叛侵夀州¶
考異(提要及尹氏發眀叛作反按凡例自下逆上/曰反舍此之彼曰叛則此當從提要作反)質實¶
(夀州注見齊主寳/巻永元二年夀陽)○貶陽城為道州刺史¶
　(太學生薛約師事司業陽城坐言事徙連州城送之/郊外貶道州刺史城治民如治家賦稅不登觀察使)¶
　(數加誚讓城自署其考曰撫字心勞徵科政拙考下/下觀察使遣判官督其賦城自繫獄判官大驚馳謁)¶
<pb:KR2o0020_WYG_068-41a>¶
　(之城不復歸判官辭去又遣他判官/往案之判官載妻子行中道逸去)質實(連州注見/隋文帝開)¶
　(皇十四年山陽道州/注見中宗嗣聖七年)¶
(己/夘)十五年春宣武節度使董晉卒軍亂殺留後陸長源¶
　(長源性刻急恃才傲物軍中𢙣之晉卒長源知留後/揚言曰将士弛慢日乆當以法齊之耳衆皆懼或勸)¶
　(之發財以勞軍長源曰我豈效河北賊以錢買健兒/求節鉞邪軍中怨怒作亂殺長源監軍俱文珍以宋)¶
　(州刺史劉逸凖久為宣武大将得衆心召之/逸凖引兵徑入汴州衆乃定遂以為節度使)質實(宋/州)¶
　(注見漢後主/延熈十八年)¶
以李錡為浙西觀察使諸道鹽鐵轉運使¶
<pb:KR2o0020_WYG_068-41b>¶
　(李齊運受李錡賂數十萬薦之扵上故用之錡刻剝/以事進奉上由是恱之錡又以饋遺結權貴恃此驕)¶
　(縱無所忌憚布衣崔善貞詣闕上封事言宫市進奉/及鹽鐵之弊因言錡不法事上械送錡錡生瘞之逺)¶
　(近聞之不寒而慄錡復欲為自全計増廣兵衆選有/力善射者謂之挽彊胡奚雜類謂之蕃落給賜十倍)¶
　(他卒判官盧坦屢諫不悛與幕僚李守約等皆去之/范氏曰徳宗本惡崔善貞直言故使李錡甘心焉鉗)¶
　(天下之口而長姦臣之威實/朝廷殺諫者非錡殺告者也)集覽(胡奚胡北狄也奚/注見陳宣帝大建)¶
　(十三/年)質實(浙西觀察使注見憲宗元和/二年杭州李錡注同上年)¶
三月吳少誠冦唐州質實(唐州注見齊武帝/永眀五年泚陽)○秋八月¶
以上官涗為陳許節度使¶
<pb:KR2o0020_WYG_068-42a>¶
　(吴少誠遣兵掠臨潁涗遣大将王令忠将兵三千救/之敗没少誠遂圍許州營田副使劉昌裔募勇士千)¶
　(人鑿城出擊破之兵馬使安國寧謀翻城應少誠昌/裔以計斬之召其麾下人給二縑伏兵要巷見持縑)¶
　(者悉斬之/無得脫者)集覽(上官涗上官複姓注見漢桓帝/延熹二年涗其名也音始銳反)質實¶
　(臨潁一統志云漢之縣名屬潁川郡以在潁水之上/故名隋屬許州唐屬溵州貞元初仍屬許州宋金元)¶
　(俱仍舊名國朝因/之改屬開封府)¶
以韓宏為宣武節度使¶
　(劉逸凖卒軍中思劉元佐之恩推其甥兵馬使韓宏/為留後詔以為節度使宏将兵識其材鄙勇怯指顧)¶
　(必堪其事先是少誠遣使與逸凖約共攻陳許使者/數輩猶在館宏悉驅出斬之選卒三千擊許下少誠)¶
<pb:KR2o0020_WYG_068-42b>¶
　(由是失勢宣武軍自元佐卒凡五作亂宏召唱者及/其黨三百人數而斬之自是至宏入朝二十年士卒)¶
　(無一人敢讙/呼扵城郭者)質實(韓宏滑州/匡城人)¶
詔削奪吳少誠官爵令諸道進兵討之¶
　(諸軍討吴少誠者既無統帥進退不一自潰扵小溵/水委棄器械資糧皆為少誠所有扵是始議置招討)¶
　(使/)集覽(小溵水溵通作㴔亦作隐音扵斤/反水出潁川陽城少室山東入潁)質實(小溵/水注)¶
　(見順宗永元/元年溵水)¶
冬十二月中書令咸寧王渾瑊卒考證(分註當書諡忠/武  謹按唐書)¶
(渾瑊與李晟同諡忠武通鑑扵瑊獨不著諡何也夫瑊/解奉天之圍晟收復京城且晟破賊時瑊亦進取咸陽)¶
<pb:KR2o0020_WYG_068-43a>¶
(其功固不相下瑊嘗謂晟秉義執志臨事不可奪雖知/晟莫若瑊然瑊之秉義執志固可知也尚結賛曰唐之)¶
(名将李晟與渾瑊耳兩王名播戎狄諡忠/武誠非虚美分注補書輝映史册宜哉)¶
　(瑊性謙謹雖位窮将相無自矜大之色毎貢物必躬/自閲視受賜如在上前上還自興元雖一州一鎮有)¶
　(兵者皆務姑息瑊毎奏事不𬨨輙/私喜曰上不疑我故能以功名終)質實(咸寧縣名注/見漢髙帝十)¶
　(年萬年興元府名注/見周赧王四年漢中)¶
(庚/辰)十六年春二月以韓全義為蔡州招討使¶
　(全義本出神策軍中尉竇文瑒愛之薦扵上/使統諸軍討吳少誠十七道兵皆受節度)質實(蔡/州)¶
　(注見漢光武建/武十九年汝南)¶
<pb:KR2o0020_WYG_068-43b>¶
夏四月姚南仲入朝¶
　(義成監軍薛盈珍有寵欲奪節度使姚南仲軍政南/仲不從由是有隙屢毁南仲扵上上疑之又遣小吏)¶
　(程務盈奏南仲罪牙将曹文治追及扵長樂驛殺之/自作表雪南仲之寃且首専殺之罪遂自殺驛吏以)¶
　(聞上異之徵盈珍入朝南仲亦請入朝待罪上召見/問曰盈珍擾卿邪對曰盈珍不擾臣但亂陛下法耳)¶
　(且天下如盈珍輩何可勝數雖使羊杜復生亦不能/行愷悌之政成攻取之功也上黙然竟不罪盈珍仍)¶
　(使掌機密盈珍又言南仲惡政皆幕僚馬少微賛之/詔貶少微江南官遣中使送之推墜江中而死范氏)¶
　(曰徳宗之心常與宦者為一故雖妄言必聼之疎羣/臣而外之故雖有實言而人殺身以眀之亦不信也)¶
　(是以其害如木之有蠧人之有膏肓之疾蠧深則木/不可攻疾乆則與身為一必俱亡而後已可不為深)¶
<pb:KR2o0020_WYG_068-44a>¶
　(戒/哉)集覽(羊杜羊祜字叔子杜預字元凱皆西晉武/帝時人膏肓之疾注見晉愍帝建興四年)質¶
　實(義成軍名注見懿宗咸通十年陛/下注見漢光武建武二十七年)¶
五月韓全義與淮西兵戰于溵南大潰¶
　(全義素無勇畧専以巧佞貨賂結宦官得為大帥毎/議軍事監軍數十人争論紛然不决而罷士卒乆屯)¶
　(沮洳之地天暑病疫全義不存撫人有離心/與淮西戰鋒鏑未交諸軍大潰退保五樓)集覽(沮/洳)¶
　(之地詩汾沮洳篇注沮子預反洳如預反文公傳曰/沮洳水浸處下濕地也按韓愈南山詩春陽為沮洳)¶
　(乃皆音/平聲)質實(溵南溵水之南注見順宗永貞元/年五樓或疑地名未詳處所姑缺)¶
于頔奏貶元洪為吉州長史¶
<pb:KR2o0020_WYG_068-44b>¶
　(山南東道節度使于頔因討淮西大募戰士繕甲厲/兵聚歛貨財有據漢南之志誣鄧州刺史元洪贓罪)¶
　(上為之流端州頔復表洪責太重上復以洪為吉州/長史又怒判官薛正倫奏貶之比敇下頔怒已解復)¶
　(奏留為判官上一一從之范氏曰徳宗初有削平藩/鎮之志其眀斷似剛其不畏似勇然非實能剛勇也)¶
　(夫剛有血氣之剛有志氣之剛夫勇有匹夫之勇有/天下之勇此二者不可不察也始盛而終衰壮銳而)¶
　(老消血氣之剛也其静也正其動也徤志氣之剛也/血氣之剛可挫也志氣之剛不可挫也不度可而為)¶
　(不慮後而發匹夫之勇也居之以徳行之以義天下/之勇也匹夫之勇可怯也天下之勇不可怯也是故)¶
　(至剛與大勇人君不可不養也徳宗初欲有為血氣/之剛匹夫之勇也其出易則其屈必深其發輕則其)¶
　(挫必亡是以其終怯畏如此之甚也胡氏曰聖人喜/怒在物而不在己衆人喜怒在己而不在物惟喜怒)¶
<pb:KR2o0020_WYG_068-45a>¶
　(在物故登十六相流四凶若持衡懸鏡若用尺度輕/重妍&KR0896;長短我無與焉是以其徳行其威立而天下)¶
　(服惟喜怒在己故忠賢則惡忌疎斥之跋扈則畏下/撫綏之宜剛而柔宜怯而勇奮然而斷乃不當斷者)¶
　(也愓然而懼乃不當懼者也使其知/持志之方義理是慿豈有此患乎)集覽(妍&KR0896;妍&KR0828;/堅反美好)¶
　(也&KR0896;充之反醜也陸機文賦妍&KR0896;好惡䟦扈猶言彊/梁漢質帝目梁冀曰此跋扈将軍也注見質帝本初)¶
　(元/年)質實(吉州注見晉安帝元興元年鄧州注見周赧/王十四年穰端州注見梁武帝太清二年髙)¶
　(要藩鎮注見肅宗上元二年十六相注見/建中元年元凱四凶注見中宗嗣聖九年)¶
　　書法(廢置不書所自書所自皆譏也書王鳯奏以/陳湯為中郎漢成帝建始四年譏在下也此)¶
　　(書于頔奏貶元洪是年譏在上也帝扵元洪頔欲/罪則罪之欲輕則輕之扵薛正倫頔欲貶則貶之)¶
<pb:KR2o0020_WYG_068-45b>¶
　　(欲留則留之初年之剛氣至是消沮/盡矣書曰于頔奏所以深病徳宗也)¶
徐泗濠節度使張建封卒¶
　(張建封鎮彭城十餘年軍府稱治病篤累表請代詔/以韋夏卿為行軍司馬敇下建封已卒軍士為變刼)¶
　(建封子愔令知軍府事殺留後及大将數人械繫監/軍上聞之以李&KR0352;為宣慰使&KR0352;至召将士宣朝旨諭)¶
　(以禍福脫監軍/械使復其位)質實(彭城郡名注見秦始皇二十八/年韋夏卿京兆萬年人司馬官)¶
　(名注見陳宣帝大建九年六/卿李&KR0352;江夏人邕之從孫)¶
永州刺史陽履免考異(提要永/作栁)¶
　(湖南觀察使呂渭奏發履贓賄三司鞫之對曰所歛/物已市馬進之矣詰馬主為誰馬齒㡬何對曰馬主)¶
<pb:KR2o0020_WYG_068-46a>¶
　(東西南北之人今不知所之按禮齒路馬有/誅故不知其齒上恱其進奉之言免官而已)集覽(按/禮)¶
　(齒路馬有誅按據也禮周禮也齒路馬有誅記曲/禮之文也注見漢文帝六年禮不敢齒君之路馬)質¶
　實(永州注見晉武帝太康元年零陵湖南觀察使/注見宋文帝元嘉十六年衡陽吕渭河中人)¶
　　書法(刺史免未有書者此其書何譏進奉也扵是/履犯贓賄三司鞫之則曰市馬進奉矣上聞)¶
　　(此言第免之帝之眷眷扵/進奉者如此特書病之也)¶
以張愔為徐州團練使¶
　(張愔表求旄節朝廷不許加淮南節度使杜佑兼徐/泗濠節度使使討之前鋒濟淮而敗佑不敢進朝廷)¶
　(不得已除愔團練使後名其/軍曰武寧以愔為節度使)集覽(旄節漢書顔師古/注節所以為信也)¶
<pb:KR2o0020_WYG_068-46b>¶
　(以竹為之柄長八尺以旄牛尾為其旄三重按石林/燕語曰國朝節度使所持節以金銅葉為之盤加紅)¶
　(絲為龍旄受賜者藏扵公宇其私室别為堂名曰節/堂毎朔望次日祭之號衙日又節鉞注見興元元年)¶
　質實(淮南節度注見漢武帝元朔五年淮南國徐泗/濠節度注見貞元四年淮水名注見漢景帝三)¶
　(年武寧軍名注見秦/始皇二十八年彭城)¶
以李藩為祕書郎¶
　(初張建封之疾病也濠州刺史杜兼隂圖代之疾驅/至府幕僚李藩曰僕射疾危如此公宜在州防遏來)¶
　(欲何為不速去當奏之兼錯愕徑歸及是兼誣奏藩/搖動軍情上大怒密詔杜佑殺之佑素重藩出詔示)¶
　(之藩神色不變佑曰吾已密論用百口保君矣上猶/疑之召藩詣長安望見其儀度安雅乃曰此豈為惡)¶
<pb:KR2o0020_WYG_068-47a>¶
　(者邪即除祕書郎胡氏曰古今之事一也觀古事而/是非眀處今事而得失亂者何也有意與無意也其)¶
　(扵渉己不渉己者亦然李藩從下士來未有向背徳/宗視之猶日方中也使虚心平意照臨百官毎毎如)¶
　(此雖不中不逺矣然非格物致知何以啓進此之途/非彊恕求仁何以克安此之居故自天子至扵匹夫)¶
　(必眀夫大學之/道而後可也)集覽(錯愕注見漢眀/帝永平十四年)質實(僕射官名/注見秦始)¶
　(皇三十四年李藩趙州人長/安縣名注見漢恵帝五年)¶
　　書法(扵是杜兼奏藩搖動衆心上欲殺之既而見/藩儀度曰此豈為惡者邪遂改今命綱目前)¶
　　(書以竇文場霍僊鳴為䕶軍中尉此書以李藩為/祕書郎下書以齊總為衢州刺史不行皆幸之也)¶
　　(徳宗本心天理扵此有/未盡晦者故喜書之)¶
<pb:KR2o0020_WYG_068-47b>¶
秋七月吳少誠襲韓全義扵五樓全義大敗走保陳州¶
質實(陳州注見周赧/王三十六年)○九月以李元素為義成節度使¶
質實(李元素京/兆萬年人)¶
　(義成節度使盧羣卒賈耽曰凡就軍中除節度使必/有愛憎向背喜懼者相半故衆心不安自今願陛下)¶
　(只自朝廷除人庶無他/變上以為然故有是命)¶
貶鄭餘慶為郴州司馬¶
　(餘慶與戸部侍郎于䪹素善䪹所奏事/餘慶多勸上從之上以為朋比貶之)集覽(于䪹姓/名也䪹)¶
　(普眉反朋比同門曰朋/阿黨曰比比音毘至反)質實(郴州注見楚義帝/元年于䪹代人)¶
<pb:KR2o0020_WYG_068-48a>¶
以齊抗同平章事質實(齊抗瀛州/髙陽人)○冬十月赦吳少誠¶
復其官爵¶
　(吳少誠引兵還蔡州先是韋臯聞諸軍討少誠無功/請以渾瑊賈耽為元帥統諸軍若重煩元老則臣請)¶
　(以精銳萬人下巴峽以剪凶逆不然因其請罪而赦/之罷兩河諸軍以休息公私亦策之次也若少誠一)¶
　(旦為麾下所殺又當以其官爵授之則是除一少誠/生一少誠為患無窮矣賈耽言扵上曰賊意亦望恩)¶
　(貸恐須開其生路上然之㑹少誠致書監軍求昭洗/監軍奏之詔赦少誠韓全義至長安竇文瑒為掩其)¶
　(敗迹上禮遇甚厚全義稱足疾遣司馬崔放入對放/為全義謝無功上曰全義能招來少誠其功大矣何)¶
　(必殺人然/後為功邪)質實(巴峽二州名巴州注見漢獻帝建安/十九年巴東峽州注見朱眀帝泰始)¶
<pb:KR2o0020_WYG_068-48b>¶
　(三年三峽麾下注見/漢獻帝建安十四年)¶
　　書法(少誠書叛書討矣又書襲敗全義矣未聞其/上表謝罪也而遽赦之復其官爵不振甚矣)¶
　　(書病/唐也)¶
　　發眀(書吴少誠反侵夀州又書冦唐州又書削官/進討則是少誠叛逆之罪不可赦也書韓全)¶
　　(義為招討使又書韓全義與戰大潰又書大敗走/保陳州則是全義僨軍之罪不可逭也夫少誠背)¶
　　(叛既不能討全義失律又不能誅卒之少誠復官/而全義付之不問徳宗繆政如此曾不自知愧耻)¶
　　(然則書赦吴少誠復其官爵不知前日削之也何/為而削今日復之也何為而復參考觀之義自見)¶
　　(矣/)¶
<pb:KR2o0020_WYG_068-49a>¶
　以鄭儋為河東節度使¶
　　(上擇可以代儋者以嚴綬嘗以幕僚/進奉記其名即用為河東行軍司馬)質實(河東節度/注見周赧)¶
　　(王十二/年蒲坂)¶
　¶
　¶
　¶
　¶
　¶
<pb:KR2o0020_WYG_068-49b>¶
　¶
　¶
　¶
　¶
　¶
　¶
　¶
御批資治通鑑綱目卷四十七下¶
