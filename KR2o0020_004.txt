# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.073080
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷一下
<pb:KR2o0020_WYG_004-1a>¶
　欽定四庫全書¶
御批資治通鑑綱目卷一下¶
　(丁/未)赧王元年秦侵義渠得二十五城○秦伐魏取曲沃¶
　又敗韓師於岸門質其太子倉以和集覽(岸門徐廣曰/潁隂岸亭是)¶
　(索隠曰河東皮氏縣岸頭亭括地志云岸/門在許州長社西北十八里今名西武亭)○齊伐燕取¶
　之醢子之殺故燕君噲¶
　　(燕子之為王三年國内大亂将軍市被與太子平謀/攻子之齊王使人誘之且許為助平使市被攻子之)¶
　　(不克被反攻平國中連戰數月死者數萬人齊王使/章子伐燕燕士卒不戰城門不閉齊人取子之醢之)¶
<pb:KR2o0020_WYG_004-1b>¶
　　(遂殺王噲於是齊王問於孟子曰或謂寡人勿取或/謂寡人取之何如孟子對曰取之而燕民悦則取之)¶
　　(取之而燕民不悅則勿取也諸侯将謀救燕王又問/於孟子孟子對曰臣聞七十里為政於天下者湯是)¶
　　(也未聞以千里畏人者也天下固畏齊之彊也今又/倍地而不行仁政是動天下之兵也王速出令反其)¶
　　(耄倪止其重器謀於燕衆置君而後去之則猶可及/止也王不能用既而燕人畔王曰吾甚慙於孟子陳)¶
　　(賈曰王無患焉乃見孟子問曰周公使管叔監商管/叔以商畔聖人亦有過乎孟子曰周公弟也管叔兄)¶
　　(也周公之過不亦宜乎且古之君子過則/改之今之君子過則順之又從而為之辭)集覽(市被/正義)¶
　　(曰姓/名也)¶
　　　書法(於是子之為王三年矣書子之何不成之為/君也故噲得稱故燕君書取書醢書殺甚齊)¶
<pb:KR2o0020_WYG_004-2a>¶
　　(也/)¶
孟軻去齊¶
　(是時天下方務於合從連衡以攻伐為賢而處士楊/朱墨翟之言盈天下孟子乃述唐虞三代之徳推明)¶
　(孔子之道以正人心息邪説為己任是以所如者不/合遂致為臣於齊而歸喟然歎曰夫天未欲平治天)¶
　(下也如欲平治天下當今之世舍我其誰哉及卒門/人公孫丑萬章之徒相與記其所言為書七篇韓愈)¶
　(曰斯道也堯以是傳之舜舜以是傳之禹禹以是傳/之湯湯以是傳之文武周公周公傳之孔子孔子傳)¶
　(之孟軻軻之没不得其傳焉荀與楊也擇焉而不精/語焉而不詳又曰孟軻師子思子思之學出於曽子)¶
　(自孔子没獨孟軻氏之傳得其宗故求觀聖人/之道者必自孟子始又曰孟子之功不在禹下)集覽¶
<pb:KR2o0020_WYG_004-2b>¶
　(處士謂不官於朝/而居家者曰處士)¶
　　書法(去非有事不書此何以書特筆也聖賢之出/如鳯鳥之見其就其去國之治亂分焉故前)¶
　　(書孟軻去魏以病㐮後/書孟軻去齊以病宣)¶
　　𤼵明(自顯王之三十三年孟子適魏既而去魏適/齊至是盖二十三年矣齊魏之君方且為合)¶
　　(從連衡之事凡游説捭闔之人無不賔禮至命世/之才則棄而不用此正所謂好畵龍而不好眞龍)¶
　　(者也考之通鑑雖載孟子與時君荅問之畧而不/紀其去魏去齊之時至綱目始詳而書之者所以)¶
　　(著其與時不合之實重致其歎息之意云爾嗚呼/孟子既去則知王道之決不復行天下之決未能)¶
　　(平治生民之決未能帖泰此固/綱目之深意也學者不可不察)¶
<pb:KR2o0020_WYG_004-3a>¶
(戊/申)二年(齊湣王/地元年)秦伐趙○楚屈匄伐秦考異(提要屈匄/下有帥師)¶
(字/)¶
　(秦欲伐齊患其與楚從親乃使張儀説楚王曰大王/誠能閉闗絶約於齊臣請獻商於之地六百里使秦)¶
　(女得為大王箕箒之妾楚王悦而許之羣臣皆賀陳/軫獨弔王怒曰何弔也對曰夫秦之所以重楚以其)¶
　(有齊也今絶齊則楚孤秦奚貪夫孤國與之商於之/地六百里哉儀至秦必負王是王北絶齊交而西生)¶
　(患於秦也两國之兵必俱至矣王曰願子閉口毋復/言以待寡人得地乃厚賜張儀而閉關絶約於齊使)¶
　(一將軍随張儀至秦儀佯堕車不朝三月楚王聞之/曰儀以寡人絶齊未甚邪乃使勇士宋遺借宋之符)¶
　(北罵齊王齊王大怒折節而事秦齊秦之交合儀乃/朝見楚使者曰子何不受地自某至某廣袤六里使)¶
<pb:KR2o0020_WYG_004-3b>¶
　(者還報楚王大怒欲𤼵兵攻秦陳軫曰軫可𤼵口言/乎攻之不如賂以一名都與之并兵而攻齊是我亡)¶
　(地於秦而取償於齊也今已絶齊而又責欺於秦是/我合齊秦之交而來天下之兵也國必大傷矣王不)¶
　(聽使屈匄帥師伐秦秦/亦𤼵兵使庶長章擊之)集覽(箕箒之妾為妾以供掃/灑也記曲禮納女於大)¶
　(夫曰備掃灑注掃灑賤婦人之職詳墮車詳讀曰佯/詐也借宋之符符節也行者執以為信無符則不得)¶
　(逹時楚絶約於齊齊不通其使故借宋符以逹之折/節鮑彪曰屈折肢節以服事也名都都大邑也名謂)¶
　(有聞於時者庶長章漢書音義曰秦置二十級爵第/十爵左庶長至第十八爵為大庶長正義曰長展兩)¶
　(反章名也/史失其姓)¶
(己/酉)三年秦大敗楚師于丹陽虜屈匄遂取漢中楚復襲¶
<pb:KR2o0020_WYG_004-4a>¶
秦又大敗于藍田韓魏襲楚楚割兩城以和于秦集覧¶
(丹陽索隱曰此丹陽在漢中成王封熊繹於楚蠻居此/正義曰南郡枝江故城是輿地志歸州秭歸東有丹陽)¶
(城藍田漢地志京兆有藍田縣括地志云藍田山/三皇舊居在雍州東南八十里從藍田闗西入縣)質實¶
(一統志云丹陽春秋楚邑名秦滅楚屬南郡漢廢之故/城在荆州府歸州東七里北枕大江即屈沱楚王城也)¶
(唐元和志云周成王封楚熊繹於荆丹陽之地即此後/又移枝江亦曰丹陽藍田秦之縣名周禮玉之次美者)¶
(曰藍此縣山出玉故以名縣漢屬京兆尹晉因之後魏/初省後復置後周初置藍田郡後省之以縣屬京兆尹)¶
(唐宋金元俱仍舊本/朝因之屬西安府)¶
　(丹陽之戰/斬首八萬)¶
<pb:KR2o0020_WYG_004-4b>¶
　　發明(楚懐貪啇於之地輕與齊絶屈匄興無名之/師輕與秦戰卒之商於之地不可得而屈匄)¶
　　(亦不免俘虜為楚者亦可已矣忿不思難又復襲/秦果何義耶内喪師徒之衆外召韓魏之兵利之)¶
　　(不可狥也如此觀綱目所書詞繁而不殺則其/曲固有在矣率土地而食人肉者可不戒哉)¶
燕人立太子平為君¶
　(昭王即位於破燕之後弔死問孤與百姓同甘苦卑/身厚幣以招賢者問郭隗曰齊因孤之國亂而襲破)¶
　(燕孤極知燕小不足以報然誠得賢士與之共國以/雪先王之耻孤之願也先生視可者得身事之隗曰)¶
　(古之人君有以千金使涓人求千里馬者馬已死買/其骨五百金而返君怒涓人曰死馬且買之况生者)¶
　(乎馬今至矣不期年而千里馬至者三今王必欲致/士先從隗始况賢於隗者豈逺千里哉於是昭王為)¶
<pb:KR2o0020_WYG_004-5a>¶
　(隗改築宫而師事之於是士爭趣燕/樂毅自魏往王以為亞卿任以國政)集覽(涓人韋昭/曰今中涓)¶
　(也漢儀注天子有中涓顔師古曰涓潔也主居中而/潔除之人陳渉世家應劭注涓人如謁者吕氏春秋)¶
　(荆柱國荘伯令謁/者駕令涓人取冠)質實(一統志云樂毅靈/壽人樂羊之後)¶
韓君卒¶
　(韓宣惠王嘗欲兩用公仲公叔為政繆留曰不可晉/用六卿而國分齊簡公用陳恒闞止而見殺魏用犀)¶
　(首張儀而西河之外亡今君兩用之其多力者内樹/黨其寡力者藉外權羣臣有内樹黨以驕王有外為)¶
　(交以削地君之國危矣胡氏曰繆留之論似是而非/不可遂以為法也使所用而賢則一人而足不虞其)¶
　(專擅左右參副不虞其比黨使其不賢則一人足以/喪國又况二三其衆乎意者繆留於仲叔隂有所附)¶
<pb:KR2o0020_WYG_004-5b>¶
　(欲國柄歸一而不分/故危言以動其君耳)集覽(犀首魏官名公孫衍為此/官因為號焉司馬彪曰若)¶
　(今虎牙/将軍)¶
(庚/戌)四年(燕昭王平韓/㐮王倉元年)蜀相殺蜀侯考異(據後書秦誅蜀/相荘則此當書)¶
(蜀相荘/弑其君)¶
　　書法(殺蜀侯者蜀相也不書弑何失國之君也然/則君失國則固可殺歟不死社稷而見殺於)¶
　　(其臣亦不足以言君矣終綱目君弑書殺八以盗/殺書殺者一楚當以獨夫書殺者一漢承祐以失)¶
　　(地書殺者二蜀侯齊君地以兩下相殺書者/四楚郝趙石鍳段隨凉紹蠻夷書殺不與焉)¶
○秦使張儀說楚韓齊趙燕連衡以事秦秦君卒諸侯¶
<pb:KR2o0020_WYG_004-6a>¶
復合從考異(提要事秦下有秦封/儀為武信君七字)¶
　(秦惠王使告楚懐王請以武闕之外易黔中地楚王/曰不願願得張儀而獻黔中儀請行秦王曰楚将甘)¶
　(心於子奈何儀曰秦彊而楚弱大王在楚不冝敢取/臣且臣善其嬖臣靳尚尚得事幸姬鄭䄂䄂言王無)¶
　(不聽者遂往楚王囚将殺之尚謂䄂曰秦王甚愛張/儀将以六縣及美女贖之王重地尊秦秦女必貴而)¶
　(夫人斥矣於是䄂日夜泣於王曰臣各為其主耳今/殺張儀秦必大怒妾請子母俱遷江南毋為秦所魚)¶
　(肉也王乃赦儀而厚禮之儀因説曰夫為從者無異/於驅羣羊而攻猛虎不格明矣今王不事秦秦刼韓)¶
　(驅梁而攻楚則楚危矣又自巴蜀治船積粟浮岷江/而下一日行三百餘里不十日而距扞闗扞闗驚則)¶
　(黔中巫郡非王之有又舉甲而出武闗則北地絶夫/秦之攻楚危難在三月之内而楚待諸侯之救在半)¶
<pb:KR2o0020_WYG_004-6b>¶
　(歳之外此臣所為大王患也大王誠聽臣請令秦楚/長為兄弟之國楚王已得儀而重出地乃許之儀遂)¶
　(説韓王曰韓地險惡山居國無二歳之食見卒不過/二十萬而秦兵百餘萬山東之士被甲蒙胄而㑹戰)¶
　(秦人捐甲徒裼以趨敵此無異垂千鈞於鳥卵之上/必無幸矣大王不事秦秦下甲據宜陽塞成臯則王)¶
　(之國分矣為大王計莫如事秦而攻楚以轉禍而悦/秦韓王許之儀歸報秦封以六邑號武信君復使東)¶
　(説齊王曰從人説大王者必曰齊蔽於三晉地廣民/衆兵彊士勇雖有百秦将無奈齊何大王賢其説而)¶
　(不計其實今秦楚嫁娶韓獻宜陽梁效河外趙割河/間大王不事秦秦驅韓梁攻南地悉趙兵指博闗臨)¶
　(菑即墨非王有也齊王許之儀西説趙王曰大王收/率天下以擯秦秦兵不敢出函谷闗者十五年唯大)¶
　(王有意督過之也今以大王之力舉巴蜀并漢中&KR0694;/兩周守白馬之津秦雖僻逺然而心含忿怒之日乆)¶
<pb:KR2o0020_WYG_004-7a>¶
　(矣今有敝甲凋兵軍於澠池願渡河踰漳據畨吾㑹/邯鄲之下願以甲子合戰正殷紂之事謹使使臣先)¶
　(開左右今楚與秦為昆弟韓梁稱藩臣齊獻魚鹽之/地此㫁趙之右肩也夫㫁右肩而與人鬭失其黨而)¶
　(孤居求欲毋危得乎今秦𤼵三将軍塞午道軍成臯/澠池約四國為一以攻趙趙服必四分其地臣竊為)¶
　(大王計莫若與秦約為兄弟之國也趙王許之儀北/説燕王曰趙已事秦大王不事秦秦下甲雲中九原)¶
　(驅趙攻燕則易水長城非王之有矣燕王請獻常山/之尾五城以和儀歸報未至而惠王薨子武王立武)¶
　(王自為太子時不説儀諸/侯聞之皆畔衡復合從)集覽(武闗秦之南闗也通/南陽文穎曰在秦西)¶
　(百七十里𢎞農界括地志云故闗在商州商洛東春/秋時少習也杜預曰習商縣武闗不格猶言不敵也)¶
　(岷江正義曰蜀郡岷江本冉□國禹貢岷山導江案/郡縣志岷山在茂州西北裂鵞村水之上源曰羊膊)¶
<pb:KR2o0020_WYG_004-7b>¶
　(裂為三𣲖一入大渡河一入征南一入溢村至石紐/則禹所導江也岷江支流過成都溫江縣西二里東)¶
　(南分入雙流縣界距扞闗戰國楚策注距訓至也張/儀傳注徐廣曰巴郡魚復縣有扞水闗案魚復今䕫)¶
　(州奉節是索隱曰扞闗楚之西界北地絶正義曰楚/之北境㫁絶非謂幽州北地郡也重出地重難也猶)¶
　(言愛惜也捐甲徒裼捐棄衣甲徒跣袒裼也下甲猶/言頓兵也河外索隱曰河之南邑若曲沃平周等正)¶
　(義曰謂同華州地也博闗蘇秦傳注徐廣曰齊威公/六年晉伐齊至博陵東郡有博平以為博闗正義曰)¶
　(在博州督過之張儀傳注索隱曰督者謂正其事而/責之督過是深責其過也戰國趙策高純注督視責)¶
　(也漢中索隠曰在秦之山南楚之西北漢水南之地/名曰漢中午道索隠曰此午道地名當在趙東齊西)¶
　(鄭𤣥云一縱一横為午午道交道也/劉伯荘云齊西界案在愽州之西境)正誤(下甲今按/猶曰肯言)¶
<pb:KR2o0020_WYG_004-8a>¶
　(下/兵)質實(一統志云武闗秦之南闗也在西安府商縣/東一百八十里本朝建有廵檢司在焉岷江)¶
　(即四凟之一也俗名汶江源出成郡府茂州西北裂/鵝村之岷山經茂州城下西南至威州又過汶川轉)¶
　(而東南至灌縣過金馬口至新津縣與皁江水合扞/闗注見漢獻帝建安十四年巴東郡漢中秦之郡名)¶
　(漢𨽻益州郡東漢改為漢寕郡曹魏復為漢中郡尋/改為梁州晉初䧟於蜀後又䧟於苻秦宋齊梁及元)¶
　(魏皆以梁州治漢中郡後周改為漢川郡隋改為漢/中郡唐初復為梁州後改為褒州尋陞為興元府宋)¶
　(因之元改興元路本朝/改為漢中府𨽻陜西道)¶
　　書法(書連衡何著衡人之不足恃也故下繼書諸/侯復合從綱目於從衡之言深抑之上書以)¶
　　(蘇秦為從約長下書蘇秦去趙適燕從約皆觧所/以著合從之不可恃上書連衡以事秦下書秦君)¶
<pb:KR2o0020_WYG_004-8b>¶
　　(卒諸侯復合從所以/著連衡之不可恃)¶
　　發明(蘇秦説六國合從綱目書之則若六國之自/合張儀説五國連衡綱目書之則以秦使為)¶
　　(文均之游説也而書法不同若此何哉盖六國迫/於秦其勢不容不合則合從者六國之志也至連)¶
　　(衡事秦則豈其本心哉假秦之威以肆其脅制之/説五國亦不獲己而强從之耳未㡬復畔衡合從)¶
　　(則五國之情見矣然則儀固不能使之連衡而秦/亦不能使之合從也勢使然爾後之論從衡之士)¶
　　(者盍以此觀之/毋謂儀秦辨諸)¶
(辛/亥)五年(秦武王/元年)秦張儀復出相魏考異(提要出字/在復字上)¶
　(張儀詭説秦武王而相魏一歳卒儀與蘇秦皆以從/横之術遊諸侯致位富貴天下争慕效之又有魏人)¶
<pb:KR2o0020_WYG_004-9a>¶
　(公孫衍者號犀首及秦弟代厲又周最樓緩之徒紛/紜徧於天下務以辨詐相高不可勝載而儀秦衍最)¶
　(著景春曰公孫衍張儀豈不誠大丈夫哉一怒而諸/侯懼安居而天下熄孟子曰是妾婦之道而已惡得)¶
　(為大丈夫乎居天下之廣居立天下之正位行天下/之大道得志與民由之不得志獨行其道富貴不能)¶
　(淫貧賤不能移威武不/能屈此之謂大丈夫)¶
秦誅蜀相莊¶
　　書法(蜀侯不書弑矣則其曰誅何不誅則亂臣賊/子接迹於天下矣蜀侯不書弑所以示不君)¶
　　(之譏陳荘書誅所以正不臣之罪終綱目廢君而/書弑者二十賊討者四漢董卓宋徐羡之等梁侯)¶
　　(景周宇文䕶弑君者七十三弑書殺者八賊討者/二十六蜀相荘淖齒荘賈趙高項籍王莽梁冀代)¶
<pb:KR2o0020_WYG_004-9b>¶
　　(六脩漢靳準代寔君絲蘭汗段璣魏清河王紹西/秦乞伏公府魏宗愛元凶劭爾朱世隆宇文䕶宇)¶
　　(文化及韋庶人劉克明朱友珪張文禮郭從謙閨/李儆未文進盖什得其二三焉此綱目之所甚懼)¶
　　(也/)¶
○秦魏㑹于臨晉集覽(臨晉地志河東有臨/晉縣今屬河中府)質實(一統/志云)¶
(臨晉古地名春秋時為晉桑泉地秦築壘以臨晉地因/名臨晉漢為河東郡解縣地後魏為北解縣地隋置桑)¶
(泉縣屬蒲州義寜初蒲州徙治此唐分置溫泉縣尋省/入桑泉天寶中改臨晉縣屬河中府宋金仍舊元以虞)¶
(鄉縣省入本朝因/之改屬平陽府)¶
(壬/子)六年秦初置丞相¶
<pb:KR2o0020_WYG_004-10a>¶
(癸/丑)七年秦魏㑹于應集覽(應地志潁川父城縣應郷是/正義曰應乙陵反應城因應)¶
(山為名古應國在汝州魯山縣東三十里秦封范睢為/應侯即此索隠曰河東臨晉有應亭則秦地亦有應)¶
質實(一統志云應古應子國名周為應鄉春秋時為楚/地遷許于葉即此後為沈諸梁邑漢置葉縣晉屬)¶
(南陽國北齊置襄州東魏置定南郡後周廢㐮州置南/㐮城郡又廢定南郡為縣隋初郡廢以縣屬許州後以)¶
(定南縣省入唐初於此置葉州州罷仍以縣屬許州後/析置僊鳬縣屬僊州尋罷僊州及省僊鳬縣宋屬汝州)¶
(金屬裕州元仍舊本/朝因之改屬南陽府)○秦甘茂伐韓宜陽考異(提要甘/茂上有)¶
(使/字)¶
　(秦王使甘茂約魏以伐韓茂至魏乃使人還謂王曰/魏聽臣矣然願王勿伐王迎茂息壌而問其故對曰)¶
<pb:KR2o0020_WYG_004-10b>¶
　(宜陽大縣其實郡也今倍數險行千里攻之難魯人/有與曽參同姓名者殺人人告其母母織自若也及)¶
　(三人告之則其母投杼下機踰墻而走臣之賢不若/曾參王之信臣不如其母疑臣者非特三人臣恐大)¶
　(王之投杼也魏文侯令樂羊攻中山三年㧞之返而/論功文侯示之謗書一篋樂羊再拜稽首曰此非臣)¶
　(之功君之力也今臣羇旅之臣也樗里子公孫奭挾/韓而議之王必聽之是王欺魏王而臣受公仲侈之)¶
　(怨也故臣願王之勿伐也王曰寡/人勿聽也請與子盟乃盟于息壤)集覽(息壌索隱曰/鯀盗息壌以)¶
　(堙洪水或是此也今荆州南門外有石如屋宇䧟入/地中不可犯畚鍤又永州零陵南龍興寺中状如䲭)¶
　(吻色若青石自地出尺餘夷之益高又隆州籍縣南/一里有地畝餘踏之軟動長老云息壌也高誘曰息)¶
　(壌非一處秦武王迎甘茂于息/壌乃秦地也正義曰秦邑名)質實(一統志云息壌/古地名有二一)¶
<pb:KR2o0020_WYG_004-11a>¶
　(在荆州府境山海經鯀竊帝之息壌以堙洪水漠洪/錄云江陵府南門有息壌焉唐元和中裴宇牧荆州)¶
　(掘之得一石其状與江陵城同徑六尺八寸徙棄之/是年霖雨不止復埋此石乃止一在永州府城南故)¶
　(龍興寺東北陬有堂堂之地隆然而起状若䲭吻色/若青石出地廣四歩高一尺五寸初為堂時夷之而)¶
　(益高凡持鍤者盡死人以為神自是不敢犯柳宗元/以為夷之者或不幸而死土烏能神為記以辨之謂)¶
　(史記有地長之占甘茂盟/息壌盖其地有是類也)¶
(甲/寅)八年秦拔宜陽¶
　(甘茂攻宜陽五月而不㧞樗里子公孫奭果爭之秦/王欲罷兵茂曰息壌在彼王乃悉起兵佐茂斬首六)¶
　(萬遂㧞/宜陽)集覽(樗里子秦惠王弟名疾高誘曰疾居渭/南隂鄉其里有樗樹因號焉索隱曰樗)¶
<pb:KR2o0020_WYG_004-11b>¶
　(當作樗音攄紀/年作楮里疾)質實(一統志云甘/茂下蔡人)¶
秦君卒弟稷立母芉氏治國事以舅魏冉為將軍¶
　(秦武王好以力戲力士多至大官與孟説舉鼎絶&KR0890;/而薨無子諸弟爭立異母弟稷質於燕其母芈八子)¶
　(之異父弟魏冉自惠王武王時任職用事與國人/迎而立之稷年少太后治事以冉為将軍衛咸陽)集¶
　覽(芈八子芉音米楚姓也東漢皇后紀爵列八品注/正嫡稱皇后妾皆稱夫人又有美人良人八子七)¶
　(子長使少/使之稱也)¶
　　書法(母治國事臨朝之端也故謹書之魏冉書舅/譏私也終綱目書治國事二芈氏齊太史氏)¶
　　(書臨朝御殿稱制稱詔者二十有二漢吕太后平/帝王太后和帝竇太后殤帝鄧太后再書北鄉侯)¶
<pb:KR2o0020_WYG_004-12a>¶
　　(閻太后冲帝梁太后再書靈帝竇太后皇子辯何/太后晉成帝庾太后穆帝禇太后三書魏馮大后)¶
　　(再書齊宣徳太后魏胡太后再書/唐武太后再書後漢隠帝李太后)¶
　　發明(婦人治内而以治國事書之則㡬於牝雞之/晨矣故他時見廢於其子復以不治事書之)¶
　　(也若夫母曰芉氏而舅曰魏冉實/非秦君之舅又自不言可見矣)¶
趙始胡服招騎射¶
　(趙武靈王北畧中山之地至房子遂之代北至無窮/西至河登黄華之上與肥義謀胡服騎射以教百姓)¶
　(曰愚者所笑賢者察焉雖驅世以笑我胡地中山吾/必有之遂胡服國人皆不欲公子成稱疾不朝王使)¶
　(人請之曰家聽於親國聽於君今寡人作教易服而/公叔不服吾恐天下議之也制國有常利民為本從)¶
<pb:KR2o0020_WYG_004-12b>¶
　(政有經令行為上明德先論於賤而從政先信於貴/故願慕公叔之義以成胡服之功也公子成再拜稽)¶
　(首曰中國者聖賢之所教禮樂之所用逺方之所觀/赴蠻夷之所則效也今王舍此而襲逺方之服變古)¶
　(道逆人心臣願王熟圖之也使者以報王自往諸之/曰吾國東有齊中山北有燕東胡西有樓煩秦韓之)¶
　(邊無騎射之備則何以守之哉先時中山負齊之彊/侵暴吾地引水圍鄗㣲社稷之神靈則鄗㡬於不守)¶
　(也先君醜之故寡人變服騎射欲以備四境之難報/中山之怨而叔順中國之俗惡變服之名以忘鄗事)¶
　(之醜非寡人之所望也公子成聽/命乃賜胡服以朝而始出令焉)集覽(房子縣名屬/常山郡今眞)¶
　(定平山縣有房山無窮戰國策趙武靈王曰先君㐮/王與代交地城境封之名曰無窮之門注云築城境)¶
　(上為之封域也黄華正義曰西河側之山名東胡正/義曰趙東有瀛州之東北營州之境即東胡烏丸地)¶
<pb:KR2o0020_WYG_004-13a>¶
　(服䖍曰東胡烏桓之先後為鮮卑也國在匈奴東故/號曰東胡樓煩地理志鴈門郡有樓煩縣胡之故地)¶
　(也趙世家曰西有林胡樓煩正義曰即嵐州勝州之/北嵐勝以南石州離石藺等六國時趙邑邉也輿地)¶
　(要覧曰樓煩故城在今太原府崞縣東鄗縣名/今趙州高邑是也又注見漢光武建武元年)質實¶
　(一統志云房子戰國趙之邑名漢置房子縣屬常山/郡晉置趙國治房子後魏屬趙郡北齊省隋復置唐)¶
　(改臨城縣屬趙州宋金元仍舊本朝因之改屬眞定/府黄華山名在彰徳府林縣西二十里一名林慮山)¶
　(山有三峰名僊人樓玉女臺魯般門下有黄華谷北/巖出瀑布又有抱犢固馬鞍山棲霞谷金王庭筠嘗)¶
　(隠居於此樓煩古地名春秋屬晉後為樓煩胡所據/趙滅樓煩以為縣秦屬太原郡漢因之三國魏屬新)¶
　(興郡後魏於此置嵐州因山為名隋為岢嵐鎮屬樓/煩郡唐置嵐谷縣及岢嵐軍宋因之金改為州元初)¶
<pb:KR2o0020_WYG_004-13b>¶
　(省入嵐州後省入管州本朝初置岢嵐縣後改為岢/嵐州屬太原府鄗古邑名春秋時屬晉戰國時屬趙)¶
　(漢為鄗縣屬常山郡隋分置柏鄕縣遙取漢柏鄕之/名屬欒州後改屬趙州宋省柏鄕為鎮後復置縣金)¶
　(𨽻沃州元𨽻趙州本/朝因之改屬眞定府)¶
(乙/卯)九年(秦昭㐮王/稷元年)趙君畧中山及胡地遣使約秦韓楚¶
魏齊并致胡兵¶
　　書法(於是趙武靈王不肯稱王命國人謂己曰/君可謂賢矣綱目書曰趙君成其美也)¶
○楚齊韓合従考異(提要及胡地下作林胡/獻馬楚齊韓復合從)¶
(丙/辰)十年彗星見○趙伐中山取數邑中山復獻四邑以¶
<pb:KR2o0020_WYG_004-14a>¶
和¶
　　書法(書復獻何甚趙也既取數邑又要割地趙亦/已甚矣他日秦攻趙㧞武安皮牢定太原上)¶
　　(黨趙又割地以和赧王五十六年反復之理宜/也綱目前書復獻後書又割其為世戒明切矣)¶
○秦魏冉弑其君之嫡母出其故君之妃歸于魏¶
　(秦庶長壮及大臣諸公子作亂魏冉誅之及惠文后/皆不得良死而悼武后出歸于魏王兄弟不善者皆)¶
　(滅之冉遂為/政威震秦國)¶
　　書法(君之嫡母何惠文后也故君之妃何悼武后/也稱嫡母則芈氏非嫡矣稱妃則悼武非王)¶
　　(矣故曰綱目之脩名分而已矣終綱/目母后書弑九詳漢靈帝中平六年)¶
<pb:KR2o0020_WYG_004-14b>¶
(丁/巳)十一年秦楚盟于黄棘秦復與楚上庸集覽(黄棘正/義曰地)¶
(名也在房㐮二州之境上庸地理志漢中郡/有上庸縣括地志云今房州竹邑及金州是)質實(一統/志云)¶
(上庸周之國名春秋時屬楚秦置上庸縣漢屬漢中郡/晉為上庸郡治梁析置安城縣西魏始改竹山縣隋屬)¶
(房陵郡唐初房州治此後徙治房陵宋以上庸縣省入/元仍舊本朝初併入房州後復置竹山縣改屬㐮陽府)¶
　　書法(入綱目百年矣未有書盟者此其書/何武闗刼盟黄棘誤之也故謹書之)¶
(戊/午)十二年彗星見¶
　　書法(十年書彗見矣於是間一歲耳彗復見焉綱/目書彗十有七未有一世再見者一世再見)¶
　　(惟赧而已然則周/之終於赧也決矣)¶
<pb:KR2o0020_WYG_004-15a>¶
○秦取魏蒲阪晉陽封陵取韓武遂集覽(蒲阪韋昭曰/即蒲邑在河)¶
(東始皇東廵見長阪故加阪字魏世家注括地志云隰/州隰川南四十五里蒲邑故城也晉世家曰蒲邊秦則)¶
(蒲是晉地杜預曰今平陽蒲子縣是又蒲陽注見顯王/四十一年晉陽魏世家作陽晉索隠曰紀年作晉陽正)¶
(義曰晉陽是也史文誤耳括地志云晉陽故城今名晉/城在蒲州虞鄉縣西三十五里案陽晉衛地在曹州乗)¶
(氏縣西北三十七里封陵索隱曰紀年作封谷括地志/云封陵在蒲州武遂楚世家秦破韓宜陽而韓猶復事)¶
(秦者以先王墓在平陽秦之武遂去之七十里索隱曰/武遂城非河間國之縣則韓之平陽秦之武遂並當在)¶
(宜陽/左右)質實(一統志云蒲阪春秋晉之地名戰國時屬魏/秦屬河東郡漢為蒲阪縣地後魏置河東郡)¶
(後周改為蒲州隋復為河東郡唐改蒲州屬河東道開/元中改為河中府乾元初復為蒲州五代梁置䕶國軍)¶
<pb:KR2o0020_WYG_004-15b>¶
(節度宋仍舊屬陜西路金初為蒲州後復為河中府/屬河東南路元因之本朝復為蒲州仍屬平陽府)○¶
齊韓魏伐楚楚使太子横質於秦秦救之¶
　(初楚與齊韓合從至是齊韓魏以楚負約合兵伐之/楚王使其太子横為質以請救於秦秦人救之三國)¶
　(引/去)¶
(己/未)十三年秦魏韓㑹于臨晉秦復與魏蒲阪○楚太子¶
横殺秦大夫亡歸¶
(庚/申)十四年日食晝晦¶
　　書法(日食晝晦大變也安王之世嘗見矣於是再/見終綱目書日食三百六十七而書晝晦者)¶
<pb:KR2o0020_WYG_004-16a>¶
　　(三安王二十年是年漢吕氏庚申年周末/居二焉周安得不亡哉詳安王二十年)¶
○秦取韓穰集覽(穰地理志南陽有穣縣今鄧州穣城/是郭仲産南雍州記云楚之别邑秦)¶
(初侵楚封魏冉/為穣侯即此)質實(一統志云穰古地名春秋時為鄧/侯國後屬晉戰國時屬韓秦為穣)¶
(邑漢為穣縣屬南陽郡後魏為南陽郡治又於此置荆/州隋初罷郡改荆州為鄧州大業初復改南陽郡唐為)¶
(鄧州天寶初改南陽郡乾元初復為鄧州五代梁置宣/化軍唐改威勝軍周改武勝軍宋復為鄧州屬㐮陽府)¶
(金屬開封府元屬南陽府本/朝以穣縣省入仍屬南陽府)○蜀守叛秦秦誅之考異¶
(提要無/此七字)集覽(蜀守秦本紀作蜀侯正義曰時秦伐蜀置/守矣其守名煇或作渾華陽國志作軍)¶
○秦韓魏齊伐楚殺其將唐昧取重丘集覽(重丘地理/志平原有)¶
<pb:KR2o0020_WYG_004-16b>¶
(重丘縣在冀州城武界漢武封/河間獻王子劉搖為重侯即此)質實(一統志云重丘古/地名在東昌府城)¶
(東南跨茌平縣界春秋/諸侯同盟于重丘即此)○趙伐中山中山君奔齊集覽¶
(中山君戰國䇿注云史不世不/名諡又注見晉穆帝永和七年)¶
(辛/酉)十五年秦公子悝質于齊○秦芉戎大敗楚師殺其¶
將景缺取襄城楚使太子横質於齊以請平考異(提要/書曰)¶
(秦大破/楚師)集覽(襄城秦本紀作新城年表作㐮城正義曰/許州㐮城古新城也匈奴傳周㐮王出奔)¶
(于鄭之汜邑注/汜今號㐮城)質實(一統志云襄城本春秋鄭汜地以/周㐮王出居此因名㐮城漢始置)¶
(㐮城縣屬潁川郡晉置㐮城郡後周置汝州隋俱廢唐/復置尋廢以縣屬許州宋屬汝州金元屬許州本朝因)¶
<pb:KR2o0020_WYG_004-17a>¶
(之改屬/開封府)¶
(壬/戍)十六年趙君廢其太子章而傳國於少子何自號主¶
父¶
　(初武靈王以長子章為太子後納吳廣之女孟姚有/寵生子何愛之欲及其生而立之乃廢章而傳國焉)¶
　(使肥義為相國𫝊王而自號主父将士大夫西北畧/胡地将自雲中九原南襲咸陽於是詐為使者入秦)¶
　(欲以觀秦地形及秦王之為人秦王不知己而怪其/状甚偉非人臣之度使人逐之主父行已脱闗矣秦)¶
　(人大/驚)¶
　　書法(書少子何譏也趙君之禍始此矣故書廢之/例二廢太子某者不宜廢之辭也太子某廢)¶
<pb:KR2o0020_WYG_004-17b>¶
　　(者宜廢之辭也凡廢立聯書所廢因所立也是故/有少子何而後太子章廢有東海王陽而後太子)¶
　　(彊廢有皇子肇而後太子慶廢有少子深而後太/子𦙍廢綱目皆聯書之著所因也書廢太子十一)¶
　　(趙太子章漢景帝太子崇光武太子彊章帝太子/慶安帝太子保吳太子和晉惠帝太子遹陳後主)¶
　　(太子𦙍唐高宗太子賢𤣥宗太子瑛文宗太子成/美書以罪廢二魏太子恂有罪唐太子承乾謀反)¶
　　(廢書以一唐高宗太子忠廢書黜一唐昭宗太子/裕為臣所廢一司馬頴廢太子覃書傳始此終綱)¶
　　(目書傳七趙主父魏主𢎞齊主/湛齊主緯周主贇唐睿宗順宗)¶
　　發明(太子不可廢也而廢之少子不可𫝊國也而/傳之直筆于此其義自見趙君亦何詞以掩)¶
　　(其失哉沙丘/之及宜矣)¶
<pb:KR2o0020_WYG_004-18a>¶
齊魏㑹于韓○秦伐楚取八城遂誘楚君槐于武關執¶
之以歸楚人立太子横考異(提要書曰秦誘楚君槐于/武闗刼之以歸楚請太子)¶
(横於齊/而立之)¶
　(秦伐楚取八城秦王乃遺楚王書曰始寡人與王約/為弟兄盟于黄棘太子入質至驩也太子陵殺寡人)¶
　(之重臣不謝而亡去寡人誠不勝怒使兵侵君王之/邊今聞君王乃令太子質於齊以求平寡人與楚接)¶
　(境婚姻相親而今不驩則無以令諸侯寡人願與君/王㑹武闗面相約結盟而去寡人之願也楚王欲往)¶
　(恐見欺欲不往恐秦怒昭睢屈平曰毋行而𤼵兵自/守耳秦虎狼也有并諸侯之心不可信也王稚子子)¶
　(蘭勸王行王乃入秦秦王令一将軍詐為王伏兵武/闗刼之與西至咸陽朝章臺如藩臣禮要以割巫黔)¶
<pb:KR2o0020_WYG_004-18b>¶
　(中郡楚王怒不許遂留之時楚太子横方質於齊楚/大臣相與謀曰吾王不得還而太子在齊齊秦合謀)¶
　(則楚無國矣欲立王子之在國者昭睢曰王與太子/俱困於諸侯今又倍王命而立其庶子不宜乃詐赴)¶
　(於齊齊人或欲留太子以求楚之淮北其相曰不可/郢中立王是吾抱空質而行不義於天下也其人曰)¶
　(郢中立王吾因與其新王市曰予我下東國吾為王/殺太子不然將與三國共立之齊王卒用其相計歸)¶
　(楚太子楚人立之初屈平為懐王左徒志潔行廉明/於治體王甚任之後以䜛見疏而睠顧不忘作離騷)¶
　(之辭以自怨尚冀王之一寤而王終不寤也其後子/蘭又譛之於頃㐮王王怒遷之於江南原遂懐石自)¶
　(投汨羅/以死)集覽(昭睢姓名楚之族屈平楚武王子瑕食/采於屈因氏焉平其後也高平曰原故)¶
　(名平字原子蘭楚懐王稚子之名要以要約也文頴/曰刼也巫括地志云巫郡在䕫州東百里後為南郡)¶
<pb:KR2o0020_WYG_004-19a>¶
　(邑三國吳置建平郡應劭曰巫山在巫縣西南郢中/立王謂楚别立新王也與其新王市言與我地則我)¶
　(與新立之王殺所質太子是猶與新王為市交易左/徒官名正義曰猶今左右拾遺離騷索隱曰騷一音)¶
　(蕭王逸曰離别騷愁也班固曰離遭也顔師古曰擾/動曰騷晦菴曰班顔之説是也汨羅賈誼渡湘賦注)¶
　(汨莫歴反又音博索隱曰地理志長沙有羅縣荆州/記羅縣北帶汨水故曰汨羅正義曰故羅縣城在岳)¶
　(州湘隂東北六十/里春秋羅子國)質實(一統志云巫戰國楚之郡名/秦改巫縣屬南郡漢因之晉)¶
　(於此置建平郡隋罷郡改縣曰巫山屬巴東郡唐屬/䕫州宋元仍舊本朝因之屬䕫州府汨羅江名在長)¶
　(沙府湘隂縣北十里源出豫章流經湘隂縣分二水/一南流曰汨水一經古羅城曰羅水至屈潭復合故)¶
　(曰汨羅西流入湘荆楚歲時記屈原五月五日/投汨羅水楚人哀之至此日以竹筒貯米祭之)¶
<pb:KR2o0020_WYG_004-19b>¶
　　書法(前書誘執公子卬矣於是再見其再/見何甚秦詐也楚君何以名失地也)¶
　　發明(秦自商鞅誘執魏将於是拱手而得河西之/地卒以此蠶食山東得志天下今復誘楚君)¶
　　(于武闗執之以歸其為詐益加於前矣世德下衰/暴亂肆行已非一日盖自春秋昭十一年楚子䖍)¶
　　(誘殺蔡侯般于申始有詐誘之事聖人深貶而名/之然蔡般有弑父與君之罪在所當誅而春秋猶)¶
　　(不之子者惡其誘也至昭之十六年楚平復誘戎/蠻子殺之春秋亦直筆而書則其惡楚尤為可知)¶
　　(去之二百載其孫槐乃誘執于秦出乎爾者必反/乎爾是豈果無天道乎夫國君有社稷人民之重)¶
　　(乃輕棄其國以與讎敵親可謂無謀之甚者名以/貶之豈以其偶罹横逆而恕其失地之咎哉彼秦)¶
　　(人肆其虎狼之暴既以重兵伐取其城又從而脅/誘其君置之死地而後已異時楚雖三户亡秦必)¶
<pb:KR2o0020_WYG_004-20a>¶
　　(楚天理至是尤為益明綱目書誘書/執其惡秦之意深得春秋惡楚之㫖)¶
秦以齊田文為丞相¶
　(秦王聞文賢使/請於齊以為相)¶
(癸/亥)十七年(楚頃襄王横趙/惠文王何元年)田文自秦逃歸¶
　(或謂秦王曰文相秦必先齊而後秦秦其危哉王囚/文欲殺之使人求解於王之幸姬姬欲得其狐白裘)¶
　(而文先以獻於秦王矣文客有善為狗盗者盗裘以/獻姬言於王而遣之王後悔使追之文至闗闗法鷄)¶
　(鳴乃出客時尚蚤追者将至客有善/為鷄鳴者野鷄皆應之文乃得脱歸)集覽(狐白裘韋/昭曰以狐)¶
　(之白毛為裘謂集狐腋之毛言美而難得者太史公/曰千金之裘非一狐之腋趙簡子曰千羊之皮不如)¶
<pb:KR2o0020_WYG_004-20b>¶
　(一狐之腋記玉藻曰君衣狐白裘士不衣狐白注狐/之白者少以少為貴也説者謂此天子諸侯燕居之)¶
　(盛服/也)¶
　　發明(逃者匹夫之事田文身為齊臣且又齊之族/屬是時秦方有併吞天下之志文當告於齊)¶
　　(君力辭其請縦使齊君廹於秦而不從則當於入/秦之後辭諸秦君可也安有鄰敵羇旅之臣一旦)¶
　　(入人之國驟居相位而無危辱之禍哉綱目上書/秦以齊田文為丞相曰田文而繫之齊者明其不)¶
　　(當為秦相也下書田文自秦逃歸不曰秦丞相者/不予其相秦也文招致賔客數千人卒不免匹夫)¶
　　(之辱僅脱虎口亦/果何益於事哉)¶
秦伐楚取十六城¶
<pb:KR2o0020_WYG_004-21a>¶
　(楚人告于秦曰頼社稷神靈國/有王矣秦王怒伐之取十六城)¶
齊韓魏伐秦敗其軍於函谷關河渭絶一日秦割河東¶
三城以和三國乃退¶
　(孟嘗君怨秦與韓魏攻之入函谷闗秦昭王謂丞相/樓緩公子池曰三國之兵深矣寡人欲割河東而講)¶
　(對曰講亦悔不講亦悔王曰何也對曰王割河東而/講三國雖去王必曰惜矣三國且去吾特以三城從)¶
　(之此講之悔也王不講三國入函谷咸陽必危王又/曰惜矣吾愛三城而不講此不講之悔也王曰鈞吾)¶
　(悔也寜亡三城而悔無危咸陽而悔也乃使公子池/以三城講於三國初孟嘗君欲借兵食於西周蘇代)¶
　(為西周謂孟嘗君曰君攻楚九年取宛葉以北以彊/韓魏今復攻秦以益之韓魏南無楚憂西無秦患則)¶
<pb:KR2o0020_WYG_004-21b>¶
　(齊危矣君不如令敝邑深合於秦而君無攻又無借/兵食君臨函谷而無攻令敝邑以君之情謂秦王曰)¶
　(薛公必不破秦以彊韓魏其攻秦也欲王之令楚王/割東國以與齊而秦出楚王以為和秦得無破而以)¶
　(東國自免也秦必欲之楚王得出必徳齊齊得東國/益彊而薛世世無患矣孟嘗君從其計㑹公子池求)¶
　(講解遂罷兵而秦卒不出楚懐王蘇氏曰戰國以詐/力相侵伐二百餘年兵出未嘗有名秦昭王欺楚懐)¶
　(王而囚之要之割地諸侯熟視無敢以一言問秦者/惟田文免相於秦㡬不得脫歸而怨之借楚為名兵)¶
　(至函谷秦人震恐割地講解僅乃得免自山東難秦/未有若此其壮者也夫兵直為壮曲為老有名之兵)¶
　(誰能禦之使田文能奮其威則是役也齊可以覇惜/其聽蘇代之計臨函谷而無攻以求楚東國而出師)¶
　(之名索然以盡東國既不可得而懐王卒死於秦由/此觀之秦惟不遇桓文是以横行而莫之制耳世豈)¶
<pb:KR2o0020_WYG_004-22a>¶
　(有大義而屈/於不義哉)集覽(宛音鴛正義曰今鄧州縣括地志/云南陽郡邑古申伯國城在宛大)¶
　(城南其西南二縣皆故宛城也葉音式渉反正義曰/汝州縣古葉公國南陽葉縣是水經注云本楚惠王)¶
　(封諸梁子兼號葉城即子高之故邑薛公田文襲父/爵封薛故號薛公注見漢武帝元朔二年山東難秦)¶
　(難猶畏也謂不/敢輕易於秦也)正誤(難秦今按難去聲猶難疑荅問/之難謂以文告之辭責之也)¶
　質實(一統志云宛古地名本周時申伯之國春秋時/屬晉戰國時為韓宛邑秦為宛縣南陽郡治此)¶
　(漢因之後魏改上陌縣後周改上宛縣隋初改南陽/縣屬鄧州唐初廢縣置宛州尋罷州仍以縣屬鄧州)¶
　(唐末以向城縣省入五代及宋皆因之金為申州治/所元改州為南陽府仍置縣屬焉本朝因之屬南陽)¶
　(府葉古地名商為應子之國周為應鄉春秋為楚地/遷許于葉即此後為沈諸梁邑漢置葉縣晉改屬南)¶
<pb:KR2o0020_WYG_004-22b>¶
　(陽國北齊置襄州東魏置定南郡後周廢襄州置南/襄城郡又廢定南郡為縣隋初郡廢以縣屬許州後)¶
　(以定南縣省入唐初於此置葉州州罷仍以縣屬許/州後析置僊鳬縣屬僊州尋罷僊州及省僊鳬縣宋)¶
　(屬汝州金屬裕州元仍舊/本朝因之改屬南陽府)¶
　　書法(乃者何緩辭也伐秦之得志此而已然則予/之歟非也惡秦而已矣按通鑑是年不書三)¶
　　(國伐秦而於十九年書齊魏韓趙宋同擊秦至鹽/氏而還秦與韓武遂與魏封陵以和綱目十九年)¶
　　(無所書而書三國伐/秦於是年本遷史也)¶
　　發明(按史遷年表赧王十七年於齊魏韓之下具/載伐秦及河渭絶一日之事又考之秦紀齊)¶
　　(世家亦俱載秦割地以和之實至田文一傳尤為/詳悉且曰是時楚懷王入秦秦留之故欲必出之)¶
<pb:KR2o0020_WYG_004-23a>¶
　　(其事甚明然通鑑乃不載此參之考異目録皆無/之豈亦别有異説耶綱目書之詞繁而不殺然不)¶
　　(書三國為楚討秦何哉田文懐怨秦之私借楚為/詞而又行之不力故特書割河東三城以和則見)¶
　　(其没於利而不反於義非眞能討伐者也書法/若此所以見師出不可無名為義不可不竟)¶
趙君封弟勝為平原君¶
　(平原君好士食客常數千人有公孫龍者善為堅白/同異之辯平原君客之孔子之𤣥孫穿自魯適趙與)¶
　(龍論臧三耳龍甚辯析穿弗應平原君問之穿曰㡬/能令臧三耳矣然謂三耳甚難而實非也謂兩耳甚)¶
　(易而實是也不知君将從易而是者乎其亦從難而/非者乎平原君謂龍曰公無復與孔子高辯事也其)¶
　(人理勝於辭公辭勝於/理辭勝於理終必受詘)集覽(堅白同異莊子齊物篇/故以堅白之昧終林希)¶
<pb:KR2o0020_WYG_004-23b>¶
　(逸口義云堅白注家以為堅石白馬之辯盖曰堅則/為石言石不必言堅白則為馬言馬不必言白亦猶)¶
　(黄馬驪牛三也蘇秦傳注又曰龍泉水淬刀劒特堅/利故有堅白之論云黄所以為堅白所以為利齊辯)¶
　(之曰白所以為不堅黄所以為不利二説雖殊皆辯/者之事耳黄馬驪牛三見荘子天下篇白馬非馬見)¶
　(列子仲尼篇又荘子胠篋篇頡滑堅白解垢同異之/變多則俗惑於辯矣又秋水篇公孫龍問魏牟曰龍)¶
　(少學先王之道長而明仁義之行合同異離堅白然/不然可不可注公孫龍當時辯者之名也成𤣥英疏)¶
　(云公孫龍著守白論行於世堅白即守白也言堅執/其説而守之亦如墨子墨守之義公孫龍之辯盖將)¶
　(合異以為同故曰同異臧三耳三耳者如荘子天下/篇所載雞三足之説今推廣荘子疏謂數起於一一)¶
　(與一為二二與一為三三名雖立然竟無實體故雞/可為三足也林希逸口義云雞本二足必有運而行)¶
<pb:KR2o0020_WYG_004-24a>¶
　(者是為三矣今兩耳三耳豈不猶是一耳主聽兩/耳形也兼聽而言可得為三幾能令㡬令並平聲)¶
(甲/子)十八年楚君槐自秦走趙不納秦追及之以歸考異¶
(提要書曰楚君槐亡/走秦追及之以歸)¶
　　發明(楚君自武闗見執至卒于秦皆書其名者諸/侯不生名失地則名故也後此三十一年齊)¶
　　(君地之/類皆同)¶
(乙/丑)十九年楚君槐卒于秦¶
　(懐王𤼵病薨于秦秦人歸其喪楚人/憐之如悲親戚諸侯由是不直秦)¶
　　發明(楚槐奄有六千里之國帶甲百萬地非不廣/兵非不衆也一貪商於之地輕絶鄰好破軍)¶
<pb:KR2o0020_WYG_004-24b>¶
　　(殺将蹙地求和秦齊韓魏惡其反覆交伐其國甚/至以冢嗣出質求救請平楚之削弱未有甚於此)¶
　　(時者秦乗其弊刼以好㑹執而留之走趙不納辛/死于秦商於之地不可得而末流之弊一至於此)¶
　　(綱目詳而書之所以戒後世之人毋輕於棄信狥/利而忘義也若夫秦之無道則亦不待貶絶而惡)¶
　　(自見/矣)¶
(丙/寅)二十年(魏昭王韓釐/王咎元年)趙主父以燕齊之師滅中山歸¶
大赦酺五日考異(提要書曰趙主父/及燕齊滅中山)考證(歸大赦下當/補書境内○)¶
(謹按凡例曰凡恩澤皆書非/正統者曰赦其境内後倣此)集覽(酺五日漢景木紀注/文頴曰漢律三人已)¶
(上無得羣飲罰金四兩今詔横賜得令㑹聚飲酒五日/服䖍曰酺音蒲顔師古曰酺布也王者布徳大飲酒也)¶
<pb:KR2o0020_WYG_004-25a>¶
(按趙武靈王滅中山酺/五日是其所起逺也)¶
　　書法(書酺始此終綱目書酺六是年秦初己卯年/漢景帝後元年唐高宗上元元年𤣥宗開元)¶
　　(元年二十三年書五日者/二是年漢景帝後元年)¶
○趙故太子章作亂公子成李兌誅之遂弑主父於沙¶
丘考異(提要無於/沙丘三字)¶
　(趙主父封長子章於代使田不禮相之李兌謂肥義/曰章黨衆而欲大不禮忍殺而驕二人相得必有隂)¶
　(謀子任重而勢大亂之所始而禍之所集也子何不/稱疾不出毋為禍梯不亦可乎義曰昔主父以王屬)¶
　(義也曰毋變而度毋易而慮堅守一心以没而世義/再拜受而籍之今畏不禮之難而忘吾籍變孰大焉)¶
<pb:KR2o0020_WYG_004-25b>¶
　(諺曰死者復生生者不愧吾欲全吾言安得全吾身/乎李兌涕泣而出肥義謂信期曰公子章田不禮聲)¶
　(善而實惡内得主而外為暴矯令以擅一旦之命不/難為也自今有召王者必見吾面我将以身先之無)¶
　(故而後王可入也時吴娃死王愛弛嘗朝羣臣主父/從旁窺之見故太子傫然也反北面詘於其弟心憐)¶
　(之欲分趙而王章於代計未決主父及王游沙丘異/宫公子章田不禮作亂詐以主父令召王肥義先入)¶
　(殺之公子成李兌起兵距難章敗走主父成兌因圍/主父宫殺章及不禮而滅其黨成兌相與謀曰以章)¶
　(故圍主父即解兵吾屬夷矣乃遂圍之令宫中人後/出者夷主父欲出不得探雀鷇食之三月餘餓死)¶
　集覽(死者復生生者不愧肥義報李兌曰必傅惠文/王為王不可懼公子章田不禮而生異心使死)¶
　(者復更變生并見在生者並見傳王無變令我不愧/之若荀息也公羊傳僖十一年晉獻公愛奚齊卓子)¶
<pb:KR2o0020_WYG_004-26a>¶
　(使荀息傅焉於是殺世子申生獻公病将死謂荀息/曰士何如則可謂之信荀息對曰使死者反生生者)¶
　(不愧乎其言則可謂信矣晉世家注索隱曰荀息受/公命而立奚齊雖復身死不背生時之命是謂死者)¶
　(復生也生者見荀息不背君命而死不為之羞慙信/期趙世家注索隱曰即下文高信也正義曰信音伸)¶
　(吴娃吴廣所納之女惠文王何之母娃嬴孟姚也娃/於佳反徐廣曰古史考云内其女曰娃傫然傫力追)¶
　(反疲病也沙丘異宫地理志鉅鹿有沙丘亭/趙世家注沙丘在邢州平鄉縣東北二十里)正誤(死/者)¶
　(復生生者不愧今按本意謂凡受人之託其人己死/已為生者誠能不負所託假使其人再生己之生者)¶
　(無愧若負所託則有愧矣諺/與荀息意同集覽索隱皆誤)質實(一統志云沙丘異/宫即沙丘臺也在)¶
　(順徳府平鄕縣東北二十里紂築沙丘臺多取鳥獸/置其中衞靈公卒葬沙丘宫穿冢得石槨有銘云不)¶
<pb:KR2o0020_WYG_004-26b>¶
　(慿其子靈公奪我里子韋曰靈公之為靈/也乆矣秦始皇東廵回崩於沙丘皆此處)¶
　　書法(前書廢太子不予其廢之也至作亂則書誅/矣予成兌以誅書成兌以弑而罪之輕重各)¶
　　(當矣終綱目太子書誅三太子章趙太子宣後唐/秦王從榮而以作亂書者二太子章秦王從榮)¶
　　發明(章已廢矣而書故太子者不予主父之廢也/既書故太子矣而不免於二臣之誅者作亂)¶
　　(故也二臣已討亂矣而不免於弑君之名者君臣/之分不可廢也至於主父以強趙之君雄盖一時)¶
　　(而亦終於見及者廢嫡立少故也推原禍始特一/吳娃爾自古溺愛祍席若此類者甚多前車覆後)¶
　　(車進有天下國家者胡/不觀之以為永鍳哉)¶
秦以魏冉為丞相¶
<pb:KR2o0020_WYG_004-27a>¶
(丁/卯)二十一年秦敗魏師于解集覽(解地理志河東有解/縣唐叔虞食邑也今)¶
(解州是/解音蟹)質實(一統志云解古邑名春秋為晉之解梁城/戰國屬魏漢為解縣屬河東郡後魏析置)¶
(安定縣西魏改曰南解縣屬綏化郡隋改為虞鄉縣屬/蒲州唐初改曰解縣貞觀初省入虞鄉後復置河中府)¶
(五代漢始置解州治解縣宋屬河東路後改屬陜西路/金於州置解梁軍後改保昌屬河東南路元仍為解州)¶
(屬平陽路國朝因之以/解縣省入屬平陽府)¶
(戊/辰)二十二年魏韓伐秦秦左更白起敗之㧞五城考異¶
(提要白起下/有将兵字)質實(一統志云/白起郿人)¶
　(韓魏伐秦魏冉薦左更白起将兵敗之于伊闕/殺虜其將斬首二十四萬㧞五城以起為國尉)集覽¶
<pb:KR2o0020_WYG_004-27b>¶
　(左更秦官有左右更秦惠王爵樗里子右更索/隱曰秦第十四爵名也更工衡反左更未詳)¶
(己/巳)二十三年楚君迎婦于秦¶
　(秦王遺楚王書曰楚倍秦秦且率諸侯代楚願飭士/卒得一樂戰楚王患之乃復與秦和親司馬公曰甚)¶
　(哉秦之無道也殺其父而刼其子楚之不競也忍其/父而昏其讎嗚呼楚之君誠得其道臣誠得其人秦)¶
　(雖彊烏得陵之哉故荀卿論之曰夫道善用之則百/里之地可以獨立不善用之則楚以六千里而為讎)¶
　(人役/信哉)¶
　　書法(入綱目王后不書列國夫人不書書楚迎婦/何病楚也秦不共戴天者也而妻其女國亦)¶
　　(不競甚矣前書楚君槐卒于秦此/書楚君迎婦于秦所以甚病楚也)¶
<pb:KR2o0020_WYG_004-28a>¶
　　發明(楚横迎婦之舉司馬氏論之當矣然考之綱/目自十六年書楚君槐誘執于秦即書楚人)¶
　　(立太子横越兩年書走趙不納又一年書槐卒于/秦首尾四年之間曽未聞楚人有救君父之意至)¶
　　(是又四載矣大讐未復而㓂敵益彊此正痛心疾/首誓不俱生之日今楚人安於不競畧無憤耻自)¶
　　(强之志是以鄰國闚之益加横逆而楚甘心為役/至此極耳向使楚人能痛念君父之辱強於政治)¶
　　(勉厲奮𤼵義不圗存西向死敵則秦人方将屈服/之不暇而何敢加以非禮哉然則迎婦于秦其事)¶
　　(讐之惡尚何/咎之有哉)¶
(庚/午)二十四年秦伐韓㧞宛○秦君封魏冉為穰侯公子¶
市為宛侯公子悝為鄧侯考異(提要書曰秦封魏冉為/穰侯芉戎為華陽君弟)¶
<pb:KR2o0020_WYG_004-28b>¶
(市為高陵君/悝為涇陽君)¶
(辛/未)二十五年東周君如秦○秦魏冉伐魏魏入河東韓¶
入武遂于秦¶
　(魏地四百里/韓地二百里)¶
(壬/申)二十六年秦大良造白起伐魏取六十一城考異(提/要)¶
(漏秦/字)集覽(大良造秦官顔師古曰造成也音在早反索/隱曰即大上造秦第十六爵名也今云大良)¶
(造或後又/變此名耳)¶
(癸/酉)二十七年冬十月秦君稱西帝遣使立齊君為東帝¶
<pb:KR2o0020_WYG_004-29a>¶
己而皆去之考異(提要無遣/使二字)¶
　(齊王問於蘇代秦使致帝何如對曰願王受之而勿/稱以收天下之望所謂以卑為尊也齊王從之稱帝)¶
　(二日而復歸之/秦亦去帝號)¶
　　書法(帝之與王其號各殊其為尊一也秦以伯爵/僣王亦既與周無别矣昭襄何意思及稱帝)¶
　　(豈非欲以是求加於周哉罪孰大於此者書曰秦/君稱西帝遣使立齊君為東帝首其罪於秦也是)¶
　　(故秦初稱王則書月其稱西帝則再書月秦之僣/綱目謹志之然則齊君聽蘇代之言受而不稱則)¶
　　(賢也綱目無予辭何稱之二日而後去之則與秦/亦等耳故書曰己而皆去之己者既事之辭也必)¶
　　(若劉虞然後可以書不受矣漢獻帝永平二年綱/目書立為帝為皇帝五齊君恒山王𢎞劉𤣥盧芳)¶
<pb:KR2o0020_WYG_004-29b>¶
　　(石嘏/塘)¶
　　發明(秦故伯爵也既僣稱公又僭稱王淫名奄於/天子亦已極矣猶以為未足而稱帝焉且又)¶
　　(遣使帝齊何耶民無二王又安有二帝之理秦人/僣侈之心固已不待吕政更號皇帝之餘而後見)¶
　　(書法若此足以知首惡/之在秦矣可勝誅哉)¶
秦攻趙㧞梗陽集覽(梗陽趙世家注杜預曰太原晉陽/縣南梗陽城也索隱曰太原榆次)¶
(有梗陽鄉與杜說小别括地志梗陽故城在并州清源/南分晉陽置一作杜陽必刋誤案杜陽乃扶風邑非趙)¶
(地/)質實(一統志云梗陽春秋時晉地名又名清源漢為/榆次縣之西境隋始於梗陽故城置清源縣屬)¶
(并州以水為名大業初省入晉陽唐初復置金以晉州/移治於此後復為太原屬縣元仍舊國朝因之改屬太)¶
<pb:KR2o0020_WYG_004-30a>¶
(原/府)¶
(甲/戌)二十八年秦攻魏㧞新垣曲陽集覽(新垣曲陽趙世/家注正義曰曲)¶
(陽故城在懐州濟源西十里新/垣近曲陽未詳端的所在之處)質實(一統志云曲陽本/春秋晉之邑名戰)¶
(國時屬魏秦廢之故城在懐慶府濟源縣西南一十五/里史記秦㧞我新垣曲陽之城國語王以陽樊賜晉即)¶
(此/)¶
(乙/&KR1344;)二十九年秦擊魏魏獻安邑以和秦出其人募民徙¶
之考異(提要無秦出其人/募民徙之八字)○秦敗韓師于夏山○齊滅¶
宋¶
<pb:KR2o0020_WYG_004-30b>¶
　(宋有雀生&KR1942;史占之曰吉小而生巨必覇天下康王/喜起兵滅滕敗齊楚魏取地數百里乃愈自信其霸)¶
　(欲霸之亟成射天笞地斬社稷而焚㓕之為長夜之/飲於室中室中人呼萬歲則堂上之人應之堂下之)¶
　(人應之門外之人又應之至於國中無敢不呼者/天下謂之桀宋齊伐之民散城不守王走死溫)集¶
　覽(雀生&KR1942;雀依人小鳥也&KR1942;字韻書無之疑必刋誤/案戰國宋策作雀生&KR1942;鮑彪注云集韻&KR1942;音欺今)¶
　(江東呼鵂鶹為鵋䳢今之角鴟也孔子家語曰存亡/禍福皆己而已天灾地妖不能加也殷帝辛之世雀)¶
　(生大鳥占之曰以小生大則國必王於是帝辛介雀/之德不脩國政殷國以亡温地理志河内温縣正義)¶
　(曰今懐州温/城屬孟州)正誤(雀生&KR1942;今按説苑作鸇字/林云鴟屬恐古字亦作&KR1942;)質實(一/統)¶
　(志云温古邑名周為蘇忿生之封邑東周為畿内邑/漢為溫縣屬河内郡後廢隋復置屬懐州唐𥘉置平)¶
<pb:KR2o0020_WYG_004-31a>¶
　(州尋復為縣屬懐州改屬洛州後又屬孟/州宋金元仍舊國朝因之改屬懐慶府)¶
(丙/子)三十年秦㑹楚于宛㑹趙于中陽集覽(中陽地理志/西河中陽縣)¶
(括地志云中陽即西/陽在汾州隰城南)質實(一統志云中陽古邑名春秋/時屬晉戰國時屬趙後屬秦)¶
(漢為兹氏縣地屬太原郡三國魏始置中陽縣屬西河/郡晉省入隰城縣後魏屬眞君郡又分隰城置永安縣)¶
(北齊省後周復置隋屬汾州唐貞觀初改孝義縣因縣/人鄭興有孝義故名宋改中陽縣尋復為孝義縣金元)¶
(仍舊國朝因/之改屬汾州)○秦蒙武擊齊㧞九城質實(一統志云蒙/武齊人父驁)¶
(自齊歸秦故為/秦將恬其子也)○齊殺狐咺陳舉燕使亞卿樂毅如趙¶
考異(提要無亞/卿二字)¶
<pb:KR2o0020_WYG_004-31b>¶
　(齊湣王滅宋而驕乃侵楚及三晉欲并二周為天子/狐咺正議斮之檀衢陳舉直言殺之東閭燕昭王日)¶
　(夜撫循其人益以富實乃謀伐齊樂毅曰齊霸國之/餘業地大人衆未易獨攻也王必欲伐之莫若約趙)¶
　(及楚魏於是使樂毅約趙嚪秦連楚/及魏諸侯害齊王之驕暴皆許之)集覽(狐咺姓名/咺音况逺)¶
　(反嚪秦嚪者進說之義索隱曰嚪與㗖通/以利誘之也諸侯害言忌也猶言患之)¶
　　書法(兩國事也其不殊之何此特筆也齊方殺言/者樂毅方約趙合而書之綱目之垂戒深矣)¶
　　發明(春秋魯宣九年書陳殺其大夫洩冶左氏穀/梁載其以諫見殺先儒釋之以為殺諫臣者)¶
　　(必有亡國弑君之禍故書其名為夏舒弑君楚子/滅陳之端以垂世戒今齊殺狐咺陳舉以分注考)¶
　　(之則咺正議者也舉直言者也綱目上書齊殺二/臣下書齊君出走見殺其為世戒可謂深切著明)¶
<pb:KR2o0020_WYG_004-32a>¶
　　(也矣後之欲殺諫/臣者可不鑒諸)¶
(丁/丑)三十一年燕上將軍樂毅以秦魏韓趙之師伐齊入¶
臨菑齊君地出走其相淖齒殺之毅下齊七十餘城燕¶
封毅為昌國君考異(提要殺當作弑今按簒賊例曰君/出走而弑之曰某君出走某弑之)¶
(注云淖齒之類據明年書齊人討殺淖齒竊意當從提/要為是盖夷狄殺其君長皆以弑書况中華列國之君)¶
(乎尹氏𤼵明曲為之/説非所以示戒也)考證(殺當/作弑)¶
　(燕悉起兵使樂毅為上将軍并将秦魏韓趙之師以/伐齊戰於濟西齊師大敗毅還秦韓之師分魏師以)¶
　(畧宋地部趙師以救河間身率燕師長驅逐北劇辛/曰齊大燕小頼諸侯之助以破其軍宜及時收取其)¶
<pb:KR2o0020_WYG_004-32b>¶
　(邊城以自益此長久之利也今過而不攻以深入為/名無損於齊無益於我而結深怨後必悔之毅曰齊)¶
　(王伐功矜能謀不逮下廢黜賢良信任諂諛政令戾/虐百姓怨懟今因其軍破而乘之則其民必叛而齊)¶
　(可圖也若不遂乘之待彼悔前之非改過而撫其民/則難慮矣遂進軍齊果大亂湣王出走毅入臨菑取)¶
　(寶物祭器輸之於燕燕王親至濟上勞軍行賞封毅/為昌國君留狥齊城未下者齊王之衞衞君辟宫舍)¶
　(之稱臣共其王不遜衞人侵之去奔鄒魯又有驕色/鄒魯不納遂走莒楚使淖齒将兵救齊因為齊相齒)¶
　(欲與燕分齊地乃執湣王而數之曰千乘博昌之間/方數百里雨血沾衣王知之乎曰知之嬴博之間地)¶
　(坼及泉王知之乎曰知之有人當闕而哭者求之不/得去則聞其聲王知之乎曰知之齒曰雨血者天以)¶
　(告也地坼者地以告也當闕而哭者人以告也而王/不戒焉何得無誅遂擢王筋懸之廟梁宿昔而死樂)¶
<pb:KR2o0020_WYG_004-33a>¶
　(毅聞畫邑人王蠋賢令軍中環畫三十里無入使人/請蠋蠋不往燕人曰不來吾且屠畫蠋曰吾聞忠臣)¶
　(不事二君烈女不更二夫齊王不用吾諫吾退耕於/野國破君亡吾不能存而又欲劫之以兵與其不義)¶
　(而生不若死遂自經死毅整軍禁侵掠禮逸民寛賦/斂除暴令修舊政齊民喜悦乃遣左軍渡膠東東萊)¶
　(前軍循太山東至海畧琅邪右軍循河濟屯阿鄄以/連魏師後軍旁北海而撫千乘以中軍據臨菑而鎮)¶
　(齊都祀桓公管仲於郊封王蠋之墓六月之間下齊/七十餘城皆為郡縣荀子曰國者天下之利用也人)¶
　(主者天下之利勢也得道以持之則大安也大榮也/積美之源也不得道以持之則大危也大累也有之)¶
　(不如無之及其綦也索為匹/夫不可得也齊湣宋獻是也)集覽(逐北服䖍曰人好/陽而惡隂北方幽)¶
　(隂之地故軍敗曰北左傳楚侵庸七遇皆北杜預注/軍走曰北北如字一音佩劇辛姓名也臨菑菑通作)¶
<pb:KR2o0020_WYG_004-33b>¶
　(淄水出泰山梁父縣西北入汶隋置淄州括地志云/青州臨菑縣一名齊城古營丘地今益都屬縣祭器)¶
　(索隱曰凡王者大祭祀必陳設文物軒車彝器等因/謂此為祭器昌國地志齊郡有昌國縣括地志云漢)¶
　(武更山陽為昌國令曹州城武東北三十二里梁丘/故城是正義曰故城在淄州淄川東北留狥狥廵師)¶
　(宣令也共其共居用反猶言供張也走莒走音奏疾/趨也莒今益都莒州是古莒子國郭周四十餘里淖)¶
　(齒索隱曰淖姓也楚人江都易王傳有美人淖姬蘇/林注淖音泥淖之淖尼敎反徐廣曰多作悼齒疑誤)¶
　(千乘博昌案地志二邑皆屬青州樂安郡樂安今棣/州是故城俱在正義曰乘去聲嬴博之間記檀弓延)¶
　(陵季子適齊其長子死葬於嬴博之間注嬴博齊地/今泰山縣是正義曰故嬴城在兖州博城東北擢王)¶
　(筋擢引也抽出也宿昔案集韻宿夜也左傳為一昔/之期注一昔一夜也畫邑人王蠋劉熙曰畫音獲齊)¶
<pb:KR2o0020_WYG_004-34a>¶
　(西南近邑因澅水為名索隱曰盡胡卦反蠋朱玉反/括地志云㦸里城在臨淄西北三十里春秋棘邑也)¶
　(又名畫邑王蠋所居禮逸民禮以禮遇之也何晏曰/逸民者節行超逸也林少頴亦以逸為俊逸之逸如)¶
　(俊民之義非隱逸也循泰山循行順也拊循其民也/泰山注見秦始皇二十八年略琅邪略謂行而取之)¶
　(用功力不多也琅邪郡今沂州是山在海州朐山縣/東北正義曰今兖州東沂州密州古琅邪地山在密)¶
　(州東南百三十里琅邪臺基在上下齊索隱曰彼自/歸伏曰下正義曰以兵威伏人曰下綦也綦音其窮)¶
　(極之/時也)正誤(循泰山今按循緣山而行也率西水/滸遵海而南之義非謂拊循其民也)質實¶
　(一統志云臨淄春秋齊邑名本營丘之地秦屬齊郡/漢置營陵縣為北海郡治東漢又置臨淄縣為齊國)¶
　(治北齊省臨淄入益都縣隋復置臨淄縣屬北海郡/唐屬青州宋屬鎮海軍金屬益都府元併入益都縣)¶
<pb:KR2o0020_WYG_004-34b>¶
　(後復置國胡因之屬青州府莒古莒子國也春秋時/屬齊戰國末屬秦漢置莒縣為城陽國治東漢屬琅)¶
　(邪國魏於莒縣置城陽郡晉及後魏以縣屬東莞郡/北齊屬東安郡後周置莒州隋罷州以縣屬琅邪郡)¶
　(唐置莒州後罷宋以縣屬密州金復屬莒州治莒縣/元仍舊國朝省莒縣入焉改屬青州府千乘春秋時)¶
　(齊邑名即古之廣饒地秦滅齊置千乘縣漢改為樂/安縣屬千乘郡東漢屬樂安國晉廢之劉宋復置隋)¶
　(省入千乘縣後移千乘於廣饒地唐置乘州尋罷州/以縣屬青州金屬益都府元仍舊國朝因之改屬青)¶
　(州府博昌春秋時齊邑名即周之薄姑地秦滅齊置/博昌縣漢因之屬千乘郡東漢屬樂安國北齊改樂)¶
　(安縣隋復改曰博昌唐省樂安安平二縣入焉五代/唐始改曰博興宋屬青州金屬益都府元陞為州國)¶
　(朝降為縣改屬青州府畫邑故城在青州府臨淄縣/西北二十里孟子去齊宿於畫即此琅邪春秋齊邑)¶
<pb:KR2o0020_WYG_004-35a>¶
　(名秦滅齊置琅邪郡漢晉因之後魏於此置北徐州/後周改沂州以城臨沂水故名隋置臨沂縣改州為)¶
　(琅邪郡唐復為沂州天寶初改琅邪郡乾元初復為/沂州宋金因之元屬益都路後以臨沂縣省入國朝)¶
　(改屬兖州府故城在青州府諸城縣東南一百五十/里琅邪山下王蠋墓在青州府臨淄縣西廿里愚公)¶
　(山/)¶
　　書法(名齊君何失國也故淖齒書其相而不書弑/然則蜀侯何以不名史失之也盖戰國之世)¶
　　(多闕矣綱目失地不/書弑二蜀侯齊君地)¶
　　發明(自赧王元年齊因燕亂伐取之孟子嘗勸齊/君謀於燕衆置君後去而齊不能用也至是)¶
　　(盖三十年矣燕君日夜撫循其民其謀齊之心無/頃刻置殆與勾踐謀吳同一軌轍齊湣方且滅宋)¶
<pb:KR2o0020_WYG_004-35b>¶
　　(王偃而驕侵暴鄰境謀并二周由是燕得以合諸/侯之兵一舉而墟其國其視齊宣之破燕為益烈)¶
　　(矣天道好還詎不信耶綱目於毅書上将軍者見/其行兵有正大之意也四國之師書以者著燕之)¶
　　(得衆也淖齒實弑而書殺者正齊君自取滅亡之/罪也然則燕兵正乎曰非正也是亦報復之舉爾)¶
　　(孟子謂春秋無義戰况戰國乎使燕誠有雪耻先/君之志則當伐齊之時上告天子下告方伯聲齊)¶
　　(人暴蔑之罪𤼵齊湣并周之謀仗義致討執其君/而歸之京師以聽天子之所自為則齊桓晉文之)¶
　　(功復立而諸侯服矣不此之思而利其土地取其/器物則是以暴易暴庸愈乎哉故繼書下齊七十)¶
　　(餘城以著其兼并之實他/日復為齊有尚誰責乎)¶
秦魏韓㑹于京師¶
<pb:KR2o0020_WYG_004-36a>¶
　　書法(前書諸侯㑹于京師矣於是再見天威咫尺/而莫之朝焉書會于京師罪不王也前不序)¶
　　(矣此其序之何貶於其事端餘/者因而録之適足以見其罪也)¶
(戊/寅)三十二年(齊襄王法/章元年)秦趙㑹于穰○秦拔魏安城兵¶
至大梁而還集覽(安城地志云汝南郡有安城縣括地/志云故城在豫州汝陽東南七十里)¶
(或云在鄭州原/武東南二十里)○齊人討殺淖齒而立其君之子法章¶
保莒城考異(按凡例治其臣子之叛亂者書討討而/殺之曰誅則此當書齊人討淖齒誅之)考¶
證(殺當作誅○謹按凡例曰君出走而弑之曰某君出/走某弑之註云淖齒之類綱目特正淖齒之罪而立)¶
(此例可謂著明矣凡例又曰非正統而治其臣子之叛/亂者曰討討而殺之曰誅今諸刋本於齊君書殺而不)¶
<pb:KR2o0020_WYG_004-36b>¶
(曰弑於淖齒書殺而不曰誅此因舊文未經更定非朱/子之本意也若弑君者曰殺討罪者亦曰殺則凡例不)¶
(必立提要不必書矣尹氏𤼵明曰淖齒實弑而書殺者/正齊君自取滅亡之罪也又曰前不書弑者著齊湣驕)¶
(暴之罪後書封殺者正淖齒弑逆之謀豈尹氏不考凡/例而曲為之説歟抑不見凡例而附㑹其説歟是不可)¶
(以不正也茍為不正則恐後之為人臣者指其君為驕/暴自取滅亡而妄起叛亂之謀何以為亂臣賊子戒哉)¶
(今故推本義例以正其誤殺齊君曰弑殺淖/齒曰誅綱目修而亂臣賊子懼其斯之謂矣)¶
　(淖齒之亂湣王子法章變名姓為莒太史敫家傭敫/女竒法章状貌憐而竊衣食之因與私通湣王從者)¶
　(王孫賈失王處而歸其母曰汝朝出而晩來則吾倚/門而望汝暮出而不還則吾倚閭而望汝今事王王)¶
　(走汝不知其處汝尚何歸焉賈乃入市呼曰淖齒亂/齊國殺湣王欲與我誅之者袒右市人從者四百人)¶
<pb:KR2o0020_WYG_004-37a>¶
　(與攻淖齒殺之於是齊亡臣相與求湣王子欲立之/法章疑懼久之乃敢自言遂立以為齊王保莒城以)¶
　(拒燕布告國中曰/王已立在莒矣)集覽(太史敫家傭案史記田完世/家太史氏也名敫徐廣注敫)¶
　(音躍一音皎傭雇作也據戰國齊策作太子逃太史/之家為漑園注云太史姓后氏有此不同疑齊䇿注)¶
　(為得之又解/見後君王后)¶
　　書法(齊君不書弑矣此其曰討何不討則亂臣賊/子接跡於天下矣是故蜀侯不書弑而蜀相)¶
　　(荘書誅齊君不書弑而淖齒/書討所以示天下之大戒也)¶
　　發明(前不書弑者著齊湣驕暴之罪/此書討殺者正淖齒弑逆之誅)¶
趙使藺相如獻璧于秦¶
<pb:KR2o0020_WYG_004-37b>¶
　(趙得楚和氏璧秦王請以十五城易之趙欲勿與畏/秦彊欲與之恐見欺藺相如曰以城求璧而不與曲)¶
　(在我矣與之璧/往城不入則臣)　(不與我城則曲在秦臣願奉璧而/完璧而歸王遣之相如至秦既獻)¶
　(璧視秦王無意償城乃紿取璧遣從者懐之聞行歸/趙而以身待命於秦秦王賢而歸之趙王以為上大)¶
　(夫/)集覽(和氏璧卞和楚之野民韓子曰和得璞於楚/山中獻之武王王使玉人相之曰石刖其左)¶
　(足文王立和又奉璞獻玉人又曰石刖其右足成王/立和抱璞泣王使玉人破之得寶藺相如韓獻子𤣥)¶
　(孫曰康食邑於藺/因氏焉案藺趙邑)質實(一統志云藺/相如趙城人)¶
　　書法(書使獻璧何非事也故/相如不書官交譏之)¶
衛君卒¶
<pb:KR2o0020_WYG_004-38a>¶
　(嗣君好察㣲隱縣令有𤼵褥而席弊者嗣君聞之乃/賜之席令大驚以為神又使人過闗市賂之以金既)¶
　(而召闗市問有客過與汝金汝回遣之闗市大恐又/愛泄姬重如耳而恐其因愛重以壅已也乃貴薄疑)¶
　(以敵如耳尊魏妃以偶泄姬曰以是相參也衛有胥/靡亡之魏嗣君使以五十金買之不得乃以左氏易)¶
　(之左右曰以一都買一胥靡可乎嗣君曰治無小亂/無大法不立誅不必雖有十左氏無益也法立誅必)¶
　(雖失十左氏無害也荀子曰嗣君聚斂計數之君也/未及取民也子産取民者也未及為政也管仲為政)¶
　(者也未及脩禮也故脩禮者王/為政者彊取民者安聚斂者亡)集覽(泄姬姬姓泄音/薛如耳姓名先)¶
　(為魏之大夫見魏世家注胥靡有罪之人晉灼曰胥/相靡隨也古者相隨坐輕刑之名罪不至扑刑者令)¶
　(衣褐帶索相連以執役也劉原父曰胥靡説文作縃/縻謂拘縳之也荘子庚桑楚篇胥靡登高而不懼林)¶
<pb:KR2o0020_WYG_004-38b>¶
　(希逸口義云胥靡城旦舂之人也又則陽篇築十仞/之城此胥靡之所苦也左氏都邑名顔師古曰凡邑)¶
　(言氏者皆謂因/之而立名也)¶
(己/卯)三十三年秦伐趙拔兩城¶
(庚/辰)三十四年秦伐趙拔石城集覽(石城地志云右北平/有石城縣括地志云)¶
(在相州林慮縣西南九/十里疑相州石城縣是)○楚謀入寇王使東周公喻止¶
之考異(提要書曰王使東/周公喻楚止其兵)¶
　(楚欲圖周王使東周武公謂楚令尹昭子曰西周之/地不過百里而名為天下共主裂其地不足以肥國)¶
　(得其衆不足以勁兵而攻之者名為弑君然而猶有/欲攻之者見祭器在焉故也夫虎肉臊而兵利身人)¶
<pb:KR2o0020_WYG_004-39a>¶
　(猶攻之若使澤中之麋蒙虎之皮人之攻之必萬倍/矣裂楚之地足以肥國詘楚之名足以尊主今子欲)¶
　(誅殘天下之共主居三代之傳器/器南則兵至矣於是楚計不行)集覽(共主索隱曰/周為天下共)¶
　(所宗主虎肉臊而兵利身索隱曰謂虎以爪牙為兵/而自利於防身也劉伯莊曰虎之爪牙如兵之利刃)¶
　(在身其肉雖臊而人猶攻之者以其皮之/所在也𫝊器索隱曰𫝊國之器謂九鼎也)¶
　　發明(楚自屈匄敗亡之後國兵連破未㡬其君執/死于秦其子繼立為讎人役方且自救覆亡)¶
　　(之不暇乃於此時而欲謀周可謂不自量之甚矣/前史止述楚欲圖周之意至綱目始正其謀入宼)¶
　　(之名則楚人之罪可勝誅哉雖然楚之闚周非一/日矣盖自熊通僣號稱王王孫滿問鼎輕重世有)¶
　　(無周之心至於衰世猶為此舉嬴豕蹢躅其罪固/不在嬴秦之下蠢爾蠻荆大邦為讎戎狄是膺荆)¶
<pb:KR2o0020_WYG_004-39b>¶
　　(舒是懲宜春秋/以夷狄待之)¶
(辛/巳)三十五年秦白起伐趙取代光狼城司馬錯因蜀伐¶
楚拔黔中楚獻漢北上庸於秦考異(提要無於/秦二字)集覽(光/狼)¶
(城名本中山地趙武靈王取之其地在代/括地志云光狼故城在澤州高平縣西)質實(一統志/云光狼)¶
(城在澤州/高平縣境)¶
　　書法(因者何所從道也伐未有書所從道者此其/書因蜀何終錯計也先是秦議伐國儀請先)¶
　　(韓錯請先蜀既而伐蜀取之於/是因蜀以伐楚則錯之本謀也)¶
(壬/午)三十六年秦白起伐楚取鄢鄧西陵集覽(鄢徐廣曰/鄢於䖍反)¶
<pb:KR2o0020_WYG_004-40a>¶
(地志潁州有鄢陵縣服䖍曰鄢陵鄭之東南地正義曰/鄢音偃括地志云故鄢城在襄州率道縣南九里古郾)¶
(子國漢惠改率道曰宜城鄧地志南陽有鄧縣今鄧州/是晉太康地記云周宣王舅所封故鄧城在襄州安養)¶
(北二十里春秋鄧國西陵即夷陵也又名峽口今峽州/是徐廣曰漢屬江夏括地志云故城在黄州黄山西二)¶
(里/)質實(一統志云鄢春秋楚之邑名秦為邔縣地屬南/郡漢置宜城縣晉㐮陽郡治此劉宋屬華山郡)¶
(梁改為率道縣隋屬㐮州唐屬郡州尋改屬襄州以漢/南縣省入天寶中復改為宜城縣宋元仍舊國朝因之)¶
(改屬襄陽府鄧古邑名春秋時為鄧矦之國秦為穰邑/漢為穣縣屬南陽郡後魏為南陽郡治又於此置荆州)¶
(隋初罷郡改荆州為鄧州大業初復改南陽郡唐為鄧/州天寶初改南陽郡乾元初復為鄧州五代梁置宣化)¶
(軍節度唐改威勝軍周改武勝軍宋復為鄧州屬襄陽/府金屬開封府元屬南陽府國朝以穰縣省入改屬南)¶
<pb:KR2o0020_WYG_004-40b>¶
(陽府西陵古邑名春秋時屬楚秦伐楚燒夷陵即此漢/為縣屬南郡三國魏於此置臨江郡蜀漢改為宜都郡)¶
(又改縣為西陵晉復曰夷陵梁兼置宜州西魏改為拓/川後周又改為峽州隋初郡廢後改州為夷陵郡唐初)¶
(復為峽州天寶初改夷陵郡乾元初復為峽州宋因之/元改為峽州路國朝初改為峽州府尋改為夷陵州以)¶
(夷陵縣省入/改屬荆州府)○秦趙㑹于澠池質實(澠池注見漢光/武建武三年)¶
　(秦王告趙王願為好會於河外澠池廉頗藺相如曰/王不行示趙弱且怯也趙王乃行相如從頗送至境)¶
　(與王訣曰王行度道里㑹遇之禮畢不過三十日過/此不還則請立太子以絶秦望王許之及㑹飲酒秦)¶
　(王請趙王鼓瑟趙王鼓之相如請秦王撃缶秦王不/肯相如曰五歩之内臣請得以頸血濺大王矣左右)¶
　(欲刃相如相如張目叱之左右皆靡秦王乃一擊缶/罷酒秦終不能有加於趙趙人亦盛為之備秦不敢)¶
<pb:KR2o0020_WYG_004-41a>¶
　(動趙王歸以相如為上卿位在廉頗右頗曰我為將/有攻城野戰之功相如素賤徒以口舌而位加我上)¶
　(我見必辱之相如聞之不肯與㑹毎朝常穪病出而/望見輙引車避匿其舍人皆以為耻相如曰子視廉)¶
　(將軍孰與秦王曰不若相如曰夫以秦王之威而相/如廷叱之相如雖駑獨畏廉将軍哉顧吾念之秦所)¶
　(以不敢加兵於趙徒以吾兩人在也今兩虎共闘其/勢不俱生吾所以為此者先國家之急而後私讐也)¶
　(頗聞之肉袒負荆至門謝罪遂為刎頸交楊氏曰古/之智者以小事大有以皮幣犬馬珠玉而不得免者)¶
　(至乃棄國而逃之况一璧乎雖與之可也相如計不/出此而欲以身死之可謂失義而傷勇矣及其完璧)¶
　(而歸於趙亦何益哉至於澠池之㑹則其危又甚矣/雖勿往可也相如為國卿相挾萬乘之君以蹈危事)¶
　(其智勇又不足重趙使秦不敢惴焉乃欲以頸血濺/之豈孔子所謂暴虎馮河死而無悔者歟而或者謂)¶
<pb:KR2o0020_WYG_004-41b>¶
　(相如非戰國之士使居平世/可謂大臣則吾不知其説也)集覽(度道里㑹遇之禮/畢度料也道里路)¶
　(程也記曲禮曰諸侯未及期相見曰遇相見於郤地/曰㑹孔子世家以㑹遇之禮相見注㑹遇之禮禮之)¶
　(簡畧也缶俯九反盛酒瓦器秦俗撃之以節樂爾雅/盎謂之缶注盆也五歩之内記王制曰古者八尺為)¶
　(歩今以周尺六尺四寸為歩此言五歩之内盖言至/近也血濺藺相如本傳注正義曰濺音賛字通作湔)¶
　(左傳注音薦刎頸交刎㫁也崔浩曰言交契深/重要齊生死雖㫁頸而無悔是為刎頸之交也)¶
燕君平卒樂毅奔趙齊田單襲破燕軍盡復齊地齊君¶
入臨菑封單為安平君趙封樂毅為望諸君¶
　(初燕人攻安平臨菑市掾田單使其宗人以鐵籠𫝊/車轊及城潰人爭門出皆以軸折被擒獨單宗人得)¶
<pb:KR2o0020_WYG_004-42a>¶
　(免遂奔即墨時齊地皆已屬燕獨莒即墨未下樂毅/并軍圍之即墨大夫戰死即墨人曰安平之戰田單)¶
　(宗人以鐵籠得全是多智習兵立以為将樂毅圍二/邑期年不尅乃令解圍去城九里而為壘令曰城中)¶
　(民出者勿獲困者賑之使即舊業三年而猶未下或/䜛之於昭王曰樂毅智謀過人呼吸之間尅七十餘)¶
　(城今不下者兩城耳非其力不能㧞所以三年不攻/者欲乆仗兵威以服齊人遂南面而王耳昭王於是)¶
　(置酒大㑹引言者讓之曰先王不貪土地而舉國以/禮賢者遭所傳徳薄不能堪命國人不順齊為無道)¶
　(以害先王寡人統位痛之入骨故延群臣招賔客以/求報讐有成功者尚欲與共燕國今樂君親為寡人)¶
　(破齊夷其宗廟報塞先仇齊固樂君之有非燕所得/也汝何敢言若此乃斬之遣國相立毅為齊王毅惶)¶
　(恐不受拜書以死自誓由是齊人服其義諸侯畏其/信莫敢復有謀者頃之昭王薨惠王自為太子時不)¶
<pb:KR2o0020_WYG_004-42b>¶
　(快於樂毅田單乃縱反間曰樂毅與燕新王有隙畏/誅欲連兵王齊齊人未附故且緩攻即墨以待其事)¶
　(齊人所懼惟恐他将之來即墨殘矣惠王聞之即使/騎刼代將毅遂奔趙将士由是憤惋不和田單乃令)¶
　(城中人食必祭先祖於庭飛鳥皆翔舞而下燕人怪/之單因宣言曰當有神師下敎俄有一卒曰臣可以)¶
　(為師乎單遂師之毎有約束必稱神師又宣言曰吾/惟懼燕人劓所得齊卒置之前行即墨敗矣燕人如)¶
　(其言城中皆怒堅守唯恐見得單又言吾懼燕人掘/吾城外冢墓可為寒心燕軍掘燒之齊人望見皆涕)¶
　(泣共欲出戰怒自十倍單知其可用乃身操版鍤與/士卒分功妻妾編於行伍之間盡散飲食饗士令甲)¶
　(卒皆伏使老弱女子乘城遣使約降燕軍益懈單收/城中得牛千餘為絳繒衣盡以五采龍文束兵刃於)¶
　(其角灌脂束葦於其尾鑿城數十穴夜縱牛燒葦端/壮士五千人隨之牛熱怒犇燕軍所觸盡死傷燕軍)¶
<pb:KR2o0020_WYG_004-43a>¶
　(大驚而城中鼔譟從之燕軍敗走齊人殺騎刼追亡/逐北至河上七十餘城皆復為齊乃迎王自莒入臨)¶
　(菑王以太史敫之女為后是為君王后生太子建以/單為相封安平君太史敫曰女不取媒因自嫁汚吾)¶
　(世終身不見君王后君王后亦不以不見故失人子/之禮○田單甞出見老人渉淄而寒不能行解裘衣)¶
　(之襄王惡之曰單将欲以是取吾國乎巖下有貫珠/者聞之言於王曰王不如因以為已善下令曰寡人)¶
　(憂民之饑也單收而食之寡人憂民之寒也單收而/衣之寡人憂勞百姓而單亦憂之稱寡人之意單有)¶
　(是善而王嘉之單之善亦王之善也王曰善乃賜單/牛酒後數日貫珠者復見王曰王朝日宜召田單而)¶
　(楫之於庭口勞之乃布令求百姓之饑寒者收穀之/乃使人聽於閭里聞丈夫之相與言曰田單之愛人)¶
　(嗟乃王之教也王有所幸臣九人語王曰安平君與/王君臣無異而内撫百姓外懐戎翟禮天下之賢士)¶
<pb:KR2o0020_WYG_004-43b>¶
　(其志欲有為也異日王曰召相單來單所任貂勃聞/之稽首於王曰周文王得吕尚以為大公齊桓公得)¶
　(管夷吾以為仲父今王得安平君而獨曰單安得此/亡國之言乎夫安平君以惴惴即墨三里之城五里)¶
　(之郭而反千里之齊當是時而自王天下莫之能止/然計之於道歸之於義以為不可故棧道木閣而迎)¶
　(王於城陽今國已定民已安矣王乃曰單嬰兒之計/不為此也王乃殺九人而益封安平君萬户○田單)¶
　(将攻狄往見魯仲連仲連曰将軍攻狄不能下也單/曰單以即墨餘卒破燕復齊今攻狄而不下何也弗)¶
　(謝而去遂攻狄三月不尅單乃懼問仲連仲連曰將/軍在即墨織蕢仗鍤為士卒倡曰無可往矣宗廟亡)¶
　(矣今日尚矣歸於何黨矣當此之時将軍有死之心/士卒無生之氣莫不揮泣奮臂而欲戰此所以破燕)¶
　(也今将軍東有夜邑之奉西有淄上之娱黄金横帶/騁乎淄澠之間有生之樂無死之心所以不勝也單)¶
<pb:KR2o0020_WYG_004-44a>¶
　(明日厲氣循城立於矢石之所援枹鼔之狄人乃下/○趙王欲與樂毅謀伐燕毅泣曰臣疇昔之事昭王)¶
　(猶今日之事大王也若復得罪在他國終身不敢謀/趙之奴𨽻况子孫乎趙王乃止而封毅於觀津號望)¶
　(諸君尊寵之以警動於燕齊燕惠王恐趙用之以乘/其敝乃使人讓毅且謝之曰将軍捐燕歸趙自為計)¶
　(則可矣而何以報先王所以遇将軍之意乎毅報書/曰免身立功以明先王之迹臣之上計也罹毁辱之)¶
　(謗墮先王之名臣之所大恐也臨不測之罪以幸為/利義之所不敢出也古之君子交絶不出惡聲忠臣)¶
　(去國不潔其名臣雖不佞數奉教於君子矣燕乃復/以毅子間為昌國君而毅往來復通燕竟卒於趙)¶
　集覽(以鐵籠𫝊車轊徐廣曰傅音附轊音衞索隱曰/傅者截其軸與轂齊以鐵鍱𫝊軸末施轄於鐵)¶
　(中以制轂堅而易進也郭璞云轊車軸頭也反間孫/子兵法曰反間者因敵間而用之也凡軍之所欲擊)¶
<pb:KR2o0020_WYG_004-44b>¶
　(城之所欲攻人之所欲殺必先知其守将左右謁者/間者舎人之姓名令吾之間必索敵間之來間我者)¶
　(因而利導舍之故反間可得用也騎刼姓名也騎竒/寄反刼訖業反前行句絶漢終軍傳臣宜當矢石啓)¶
　(前行顔師古注行下郎反版鍤正義曰鍤初洽反鍫/也字與臿通秦二世本紀大禹身自持築臿君王后)¶
　(戰國策君王后太史后氏女鮑彪注后姓也以其姓/后不可稱后后故曰君王后朝日朝旦也惴惴索隱)¶
　(曰區區之義棧道木閣棧棚也崔浩曰路險不容行/架木為棚而度名曰閣道魯仲連齊人也正義曰魯)¶
　(連子云齊辯士田巴服徂丘議稷下一日服千人有/徐刼者其弟子曰魯仲連年十二號千里駒往請田)¶
　(巴曰先生之言有似梟鳴出城而人惡之先生勿復/言田巴謂徐刼曰先生乃飛兎也豈直千里駒哉巴)¶
　(遂終身不復談夜邑之奉益封田單以夜邑萬户今/益都萊州掖縣是楚漢春秋有夜矦蠱逹索隱曰地)¶
<pb:KR2o0020_WYG_004-45a>¶
　(志東萊有掖縣戰國齊策注夜一作劇屬淄川又東/萊有掖有不夜疑夜字為掖不全或是不夜省不淄)¶
　(澠淄與菑通澠音繩淄水出淄州淄川縣澠水出益/都臨淄縣援枹鼔之索隱曰援引也枹音孚擊鼓杖)¶
　(也自取枹而擊鼓觀津劉伯茌曰觀工唤反趙惠文/王封樂毅於觀津又齊敗魏觀津正義曰觀津本趙)¶
　(邑後屬魏故城在冀州棗彊縣東南二十五里望諸/君望諸澤名本齊地後為趙所得樂毅自齊奔趙趙)¶
　(人以此號之示其所從也戰國策望作藍禮職方氏/青州澤藪曰望諸注望諸明都也禹貢作孟豬按地)¶
　(志在梁國睢陽東北不出惡聲正義曰君子之人交/既絶不談彼之短不潔其名索隱曰禮大夫去其國)¶
　(不説人以無罪正義曰言不潔已名行而咎於君若/箕子不忍言殷之惡也毅子間索隱曰間紀閑反正)¶
　(義曰間/音閑)正誤(惴惴今按惴惴恐懼/貌詩曰惴惴其慄)質實(一統志云夜/邑夜本作掖)¶
<pb:KR2o0020_WYG_004-45b>¶
　(春秋齊之屬邑秦屬齊郡漢置掖縣為東萊郡治所/晉屬東萊國北齊以曲城當利二縣省入隋至元並)¶
　(為萊州治國朝因之改屬萊州府淄澠二水名淄水/在青州府城西五十里源出泰安州萊蕪縣原山流)¶
　(逹臨淄至壽光縣入濟水禹貢濰淄其道即此澠水/源出青州府臨淄縣西申門之申池即左傳所謂齊)¶
　(懿公遊於申池者申池水一支西流者為系水一支/北流者為澠水左傳謂有酒如澠魯仲連謂田單騁)¶
　(乎淄澠之間淮南子謂易牙甞淄澠而别之者即此/皆北流入時水觀津戰國趙邑名樂毅受封於此號)¶
　(望諸君漢置觀津縣屬信都郡隋省之/故城在眞定府武邑縣東南三十里)¶
　　發明(書燕君卒樂毅奔趙田單盡復齊地文無貶/詞然不書騎刼代将者所以見燕昭君臣伐)¶
　　(齊未得其道無以服齊人之心故燕君甫卒樂毅/一奔而齊地已復固非止於騎刼代將之失也夫)¶
<pb:KR2o0020_WYG_004-46a>¶
　　(以齊宣之彊乗燕噲之愚而取之孟子猶謂以燕/伐燕况燕以弱小之國借助諸侯一旦兼并强大)¶
　　(之齊固非諸侯所樂正使燕昭不死樂毅不奔亦/未保其果有堅凝之理矧又繼以燕惠之庸乎其)¶
　　(敗宜/矣)¶
薛公田文卒考異(提要田文卒下有/齊魏滅薛四字)¶
　(初齊湣王既滅宋欲去孟嘗君孟嘗君奔魏魏以為/相與諸侯共伐破齊襄王復國而孟嘗君中立為諸)¶
　(侯無所屬襄王畏之與連和至/是卒諸子爭立齊魏共滅之)¶
　　書法(不書齊薛公何薛貳於齊也曷為卒之不容/於齊臣魏伐國襄王既復中立自固身死而)¶
　　(齊魏共滅之書/卒所以示戒也)¶
<pb:KR2o0020_WYG_004-46b>¶
　　發明(田文齊之臣也而不繫之齊者著其背國自/立之罪且非齊之所得臣也彼其招致游士)¶
　　(食客滿門而出相鄰敵覆其宗國乃無一忠信之/人諫止其惡卒之倀倀中立無所附麗肉未及寒)¶
　　(宗族夷滅然則賔客皆/妄人也已何足貴哉)¶
(癸/未)三十七年(燕惠王/元年)秦白起伐楚拔郢燒夷陵楚徙都¶
陳秦置南郡封起為武安君集覽(郢括地志云荆州江/陵縣北五十里紀南)¶
(故城是楚文王所都郢也又至平王更城郢在江陵東/北六里夷陵南郡邑括地志云峽州夷陵縣在荆州西)¶
(陳今陳州括地志云伏羲所/都今陳州宛丘縣是故城)質實(一統志云郢古邑名/春秋時為楚郢都秦)¶
(㧞郢置南郡漢初改為臨江郡後置荆州刺史南郡𨽻/焉三國初屬蜀後屬吳晉初改為新郡尋復曰南郡東)¶
<pb:KR2o0020_WYG_004-47a>¶
(晉以為重鎮隋初州郡俱廢尋復置荆州治江陵大業/初復為南郡唐初改為荆州天寶初改江陵郡上元初)¶
(改江陵府宋置荆湖北路淳熙初改為荆南府元初改/江陵路後改中興路國朝改為荆州府𨽻湖廣道夷陵)¶
(春秋楚之邑名秦伐楚燒夷陵即此漢為縣屬南郡三/國魏於此置臨江郡蜀漢改為宜都郡又改縣為西陵)¶
(晉復曰夷陵梁兼置宜州西魏改為拓州後周又改峽/州隋初郡廢後改州為夷陵郡唐初復為峽州天寶初)¶
(改夷陵郡乾元初復為峽州宋因之元改為峽州路國/朝初為峽州府後改為夷陵州以夷陵縣省入改屬荆)¶
(州府陳伏義所都之邑名周封舜後於此為陳國秦為/潁川郡地漢置陳縣淮陽國治此晉於此置豫州後魏)¶
(置陳郡又置北揚州治項縣北齊改為信州後周改曰/陳州隋廢陳郡改縣曰宛丘後改州為淮陽郡唐復為)¶
(陳州五代晉為鎮安州周為鎮安軍宋宣和初陞淮寜/府金元復為陳州並以宛丘縣為附郭國朝省縣入州)¶
<pb:KR2o0020_WYG_004-47b>¶
(改屬開/封府)¶
　　發明(郢楚之國都也夷陵楚之墳隴也㧞而焚之/其辱甚矣楚至是且不能自保乃知前日之)¶
　　(謀周其悖繆為如何哉/比而書之罪益著矣)¶
(甲/申)三十八年秦置黔中郡集覽(黔中郡注見/周顯王七年)¶
(乙/酉)三十九年(魏安釐/王元年)秦白起伐魏㧞兩城○楚復取江¶
南十五邑¶
　(楚王收東地兵復取秦所㧞/江南十五邑為郡以距秦)¶
魏封公子無忌為信陵君¶
<pb:KR2o0020_WYG_004-48a>¶
(丙/戌)四十年秦魏冉伐魏韓救之大敗魏納八城於秦秦¶
復伐魏圍大梁魏又割温以和¶
　(秦敗韓救兵/斬首四萬)¶
　　書法(復伐何甚秦也又割何甚魏也納城而復伐/伐而又割秦之無厭魏之不振益甚矣故詳)¶
　　(書/之)¶
(丁/亥)四十一年魏復與齊合従秦魏冉伐魏拔四城¶
　(斬首/四萬)¶
(戊/子)四十二年趙魏伐韓秦救之大破其軍魏割南陽以¶
<pb:KR2o0020_WYG_004-48b>¶
和考異(提要此句下有秦使楚/使者黄歇歸約親於楚)¶
　(秦救韓敗趙魏之師斬首沈卒十五萬魏叚干子請/割南陽子秦以和蘇代謂魏王曰欲璽者叚干子也)¶
　(欲地者秦也今王使欲璽者制地欲地者制璽魏地/盡矣夫以地事秦猶抱薪救火薪不盡火不滅王曰)¶
　(是則然矣然事始已行不可更矣對曰夫博之所以/貴梟者便則食不便則止今何王之用智不如用梟)¶
　(也王不聽卒以南/陽為和寔脩武)集覽(南陽今懐州是徐廣曰河内/郡脩武縣古名南陽始皇更)¶
　(名河内此本魏地其荆州之南陽屬韓欲璽謂以地/事秦欲得封之而受其璽璽印也古者尊卑通用至)¶
　(秦漢以後始專名王者印博之所以貴梟者便則食/不便則止博者局戲也即陸博也以五木為骰有梟)¶
　(盧雉犢塞五者為勝負之采晉謝艾曰梟邀也六博/得邀者勝正義曰博骰有刻為梟鳥形者梟為最勝)¶
<pb:KR2o0020_WYG_004-49a>¶
　(也便宜也得梟則宜食其子若不便則為餘行也戰/國策作欲食則食欲握則握注食者行棊也握不行)¶
　(也脩武注/見前南陽)質實(一統志云脩武本商之寗邑周武王/伐紂勒兵於寗故曰脩武秦更名曰)¶
　(南陽城漢置脩武縣屬河内郡東魏置廣寜郡又置/西脩武縣尋省北齊移縣治西脩武故城隋又移治)¶
　(濁鹿故城唐仍徙治西脩武屬懐州宋省入武/陟縣尋復置金元仍舊國朝因之改屬懐慶府)¶
　　發明(前年方書秦伐魏韓救之是年乃書趙魏伐/韓果何理邪是時秦有虎狼之暴列國正宜)¶
　　(同心相䘏救患分災猶恐弗及而魏乃背棄恩義/自伐與國烏得而不亡哉直書于册其惡見矣)¶
(己/丑)四十三年(韓桓惠/王元年)楚太子完質於秦¶
　(秦王将使武安君與韓魏伐楚楚使者黄歇至秦聞/之恐其一舉而滅楚也乃上書曰臣聞物至則反冬)¶
<pb:KR2o0020_WYG_004-49b>¶
　(夏是也致至則危累棊是也今大國之地徧天下有/其二埀此從生民以來萬乘之地未嘗有也王又兼)¶
　(韓服魏割濮磨之比注秦齊之要絶楚趙之脊天下/五合六聚而不敢捄王之威亦單矣王若能保功守)¶
　(威絀攻取之心而肥仁義之地使無後患則三王不/足四五伯不足六也王若負人徒之衆仗兵革之彊)¶
　(而欲以力臣天下之主臣恐其有後患也易曰狐渉/水濡其尾此言始之易終之難也且楚國援也鄰國)¶
　(敵也今王妬楚之不毁而忘毁楚之彊韓魏也臣為/王慮而不取也夫韓魏父子兄弟接踵而死於秦者)¶
　(将十世矣故韓魏之不亡秦社稷之憂也今王信韓/魏之善王而欲資之與攻楚此正吳之信越也臣為)¶
　(王慮莫若善楚秦楚合而為一則韓魏必為闗内之/矦注地於齊則齊右壤可拱手而取也王之地一經)¶
　(兩海要約天下是燕趙無齊楚濟楚無燕趙也然後/危動燕趙直揺齊楚此四國者不待痛而服矣王從)¶
<pb:KR2o0020_WYG_004-50a>¶
　(之使歇歸約親於楚楚復/使歇侍太子完為質於秦)集覽(物至則反冬夏是也/正義曰至極也極則)¶
　(必反也冬至隂之極夏至陽之極致至則危累棊是/也致言取物置之物上也案劉向説苑晉靈公造九)¶
　(層臺左右莫敢諌荀息求見靈公張弩持矢而見之/荀息曰臣不敢諫臣能累十二博棊加九鷄子其上)¶
　(公曰子試作之荀息乃正顔色定志意而作之左右/懼慴息靈公氣息不續曰危哉危哉荀息曰不危也)¶
　(復有危於此者九層之臺三年不成國用空虛社稷/将亡靈公即壊其臺二垂正義曰言極東西濮磨並)¶
　(魏地濮水出濮陽南經鉅野入濟索隱曰磨近濮注/秦齊之要索隱曰注謂以兵截之也戰國秦策注作)¶
　(㫁絶楚趙之眷劉伯荘曰言秦得魏地則楚趙之從/絶王之威亦單矣單亦作殫索隱曰盡也言王之威)¶
　(盡行矣肥仁義之地高誘曰肥猶厚也地猶言道狐/渉水濡其尾春申君傳注正義曰言狐惜其尾毎渉)¶
<pb:KR2o0020_WYG_004-50b>¶
　(水舉尾不令濕比至極困則濡之譬不可力臣之也/易未濟曰小狐汔濟濡其尾彖曰濡其尾不續終也)¶
　(注汔許訖反伊川傳曰汔壮勇貎狐能渡水其老者/多疑畏故履冰而聽水聲懼其䧟也小者未能畏愼)¶
　(故勇於濟則濡其尾而不能濟也朱氏附錄曰不續/終也是首濟而尾濡不能濟不相接續去故曰不續)¶
　(終也狐尾大濡其尾則濟不得矣齊右壤正義曰謂/渭州之西北一經兩海要約天下索隱曰西海至東)¶
　(海皆是秦地東西為經故稱一經正義曰經言横度/中國東西也要約所以結信也戰國秦策作一注兩)¶
　(海要絶天下高誘/曰要絶謂中㫁也)正誤(二垂今按是時極東為齊國/非秦所有二垂疑指西與南)¶
　(盖秦國在西先滅蜀又伐/楚取漢中黔中南郡地)質實(一統志云黄歇楚人/濮水在大名府開州)¶
　(東南六十里即荘子垂/釣處磨水未詳出處)¶
<pb:KR2o0020_WYG_004-51a>¶
秦置南陽郡集覽(南陽郡注見/秦二世三年)○秦魏楚伐燕¶
(庚/寅)四十四年(燕武成/王元年)趙伐齊¶
(辛/卯)四十五年秦伐趙圍閼與趙奢擊却之趙封奢為馬¶
服君¶
　(初趙奢為田部吏收租税平原君家不肯出奢以法/殺其用事者九人平原君怒将殺之奢曰君於趙為)¶
　(貴公子今縱君家而不奉公則法削法削則國弱國/弱則諸侯加兵是無趙也君安得有此富乎以君之)¶
　(貴奉公如法則上下平上下平則國彊國彊則趙固/而君為貴戚豈輕於天下邪平原君賢之言於王使)¶
　(治國賦國賦大平民富而府庫實及秦圍閼與王召/群臣問之廉頗樂乘皆曰道逺險陿難救奢曰道逺)¶
<pb:KR2o0020_WYG_004-51b>¶
　(險陿如兩䑕闘於穴中将勇者勝王乃令奢將兵救/之去邯鄲三十里而止令軍中曰有以軍事諫者死)¶
　(秦師軍武安西鼓譟勒兵武安屋瓦盡震有言急救/武安者奢立斬之堅壁二十八日不行復益増壘秦)¶
　(間入趙軍奢善食而遣之間還報秦将大喜奢既遣/間卷甲而趨一日一夜距閼與五十里而軍軍壘成)¶
　(秦師聞之悉甲而往趙軍士許歴請諫奢進之歴曰/秦不意趙至此其來氣盛将軍必厚集其陳以待之)¶
　(不然必敗奢曰請受教歷請刑不許歷復請曰先據/北山者勝奢即𤼵萬人趨之秦師後至爭山不得上)¶
　(奢縱兵擊之秦師大敗解閼與而還/趙封奢為馬服君以許厯為國尉)集覽(閼與索隱/曰音曷余)¶
　(在上黨沾縣西正義曰閼於連反與音預聚落名也/今名烏蘇城在潞州銅鞮西北二十里又儀州順和)¶
　(縣城亦云韓閼與邑二所未詳又洛州武安西五十/里有閼與山盖是已樂乘樂毅之子乘平聲將勇者)¶
<pb:KR2o0020_WYG_004-52a>¶
　(勝索隱曰将方來也方來者勇故勝馬服君正義曰/因馬服山為號也山在邯鄲西北十里虞喜志林云)¶
　(馬兵之首也號曰/馬服言能服馬也)正誤(將勇者勝今按將/者料度将然之詞)質實(一統/志云)¶
　(閼與城名在沁州城西北二十里史記趙奢大破秦/軍解閼與之圍即此地漢曰閼與聚俗呼烏蘇村趙)¶
　(奢趙/人)¶
秦伐齊取剛壽¶
　(穰矦言於秦王使客卿竈/伐齊取剛壽以廣其陶邑)集覽(客卿竈客卿戰國時/官名為他國遊宦者)¶
　(設竈名也失其姓剛壽剛縣屬濟北郡壽即鄆州壽/張縣括地志云故剛城在兖州龔丘縣界陶邑魏冉)¶
　(先封穰復益封陶今濟隂定陶縣是括/地志云濟州平隂東三十五里有陶山)質實(一統志/云剛壽)¶
<pb:KR2o0020_WYG_004-52b>¶
　(古之二邑名剛即魯之闡邑漢置剛縣屬泰山郡晉/改剛平縣後魏省之故城在兖州府定陶縣東北夀)¶
　(即魯之良邑漢為壽良縣屬東郡其治在今縣南九/十里東漢改為壽張縣隋屬濟州後屬鄆州唐於此)¶
　(置壽州并增置壽良縣尋俱省宋屬東平府金元仍/舊國朝初省入須城陽榖二縣後復置壽張縣改屬)¶
　(兖州府陶邑本堯所居之邑春秋時屬齊秦滅齊置/定陶縣漢初屬濟隂國後陞為定陶國元魏改為西)¶
　(兖州治所隋屬濟隂郡唐初屬曹州尋降為定陶鎮/宋置廣濟軍兼置定陶縣熙寜中軍廢以縣復屬曹)¶
　(州後復置軍金廢軍仍以縣屬曹州本/朝初省入州後復置之改屬兖州府)¶
秦滅義渠質實(義渠國名注見周/顯王四十二年)¶
　(義渠戎王與秦太后亂有二子太后/詐殺戎王於甘泉遂起兵滅義渠)¶
<pb:KR2o0020_WYG_004-53a>¶
秦以范雎為客卿考異(提要書曰魏人范睢/入秦秦以為客卿)¶
　(初魏人范睢從中大夫須賈使於齊齊王聞其辯口/私賜之金賈以為睢以國隂事告齊也歸告其相魏)¶
　(齊齊怒笞撃睢折脅摺齒置厠中睢佯死得出魏人/鄭安平持睢亡匿更姓名曰張祿秦謁者王稽使魏)¶
　(載與俱歸薦之王王見之離宫睢佯為不知永巷而/入其中王來而宦者怒逐之曰王至睢謬曰秦安得)¶
　(王獨有太后穰矦耳王㣲開其言乃屏左右跽而請/曰先生何以幸教寡人對曰唯唯如是者三王曰先)¶
　(生卒不幸教寡人邪睢曰非敢然也臣羇旅之臣也/交疎於王而所願陳者皆匡君之事處人骨肉之間)¶
　(願效愚忠而未知王之心也此所以王三問而不敢/對也臣知今日言之於前明日伏誅於後然茍可以)¶
　(少有補於秦而死臣不敢避也獨恐臣死之後天下/杜口裹足莫肯鄉秦耳王跽曰是何言也寡人得見)¶
<pb:KR2o0020_WYG_004-53b>¶
　(先生是天以寡人溷先生而存先王之宗廟也事無/大小上及太后下至大臣願先生悉以教寡人無疑)¶
　(寡人也睢見左右多竊聽者未敢言内先言外事以/觀秦王之俯仰因進曰穰矦越韓魏而攻齊剛壽非)¶
　(計也齊湣王攻楚再闢地千里而尺寸無得焉者豈/不欲得地哉形勢不能有也諸矦見其罷敝而伐之)¶
　(齊㡬於亡今王不如逺交而近攻得寸則王之寸也/得尺亦王之尺也今夫韓魏中國之處而天下之樞)¶
　(也王若欲覇必親中國以為天下樞而威楚趙則齊/附而韓魏因可虜矣王曰善乃以睢為客卿與謀兵)¶
　(事/)集覽(須賈姓名密須氏之後離宫天子出遊之宫/正義曰長安故城本秦離宫永巷正義曰宫)¶
　(中巷名也宫中有長巷故名焉後改名掖庭巷或作/衖離騷經五子用失乎家衖注家衖宫中之道所謂)¶
　(永巷也中國之處戰國秦策注處上聲止也/天下之樞戰國秦策注言出入來往所由也)正誤(中/國)¶
<pb:KR2o0020_WYG_004-54a>¶
　(之處今按處當讀去/聲謂中國所在也)¶
(壬/辰)四十六年秦攻趙閼與不拔¶
　　書法(不㧞矣何以書著秦彊也秦自武王以來至/是四十二年書伐國二十六未有不得地者)¶
　　(至是再攻閼與一書擊却一書不㧞以/是為異也故書而趙奢之功亦著矣)¶
(癸/巳)四十七年秦伐魏拔懐¶
　(始用范睢/之謀也)¶
(甲/午)四十八年秦太子質於魏而卒¶
　　發明(太子國之冡嗣朝夕視君膳者也質諸鄰國/可乎然有不獲已者如楚太子横太子完之)¶
<pb:KR2o0020_WYG_004-54b>¶
　　(類為質於秦猶曰迫於强敵弗克自保云爾今秦/乃以太子質魏何哉且其連年伐魏侵暴不已乃)¶
　　(欲以是結歡将誰欺乎戰國之世締交合從更相/傾覆大率若此故孟子曰不仁者以其所不愛及)¶
　　(其所愛臣/於此亦云)¶
(乙/未)四十九年秦拔魏邢丘集覽(秦㧞魏邢丘范曄曰得/城為㧞魏世家秦㧞我)¶
(郪丘徐廣曰又作廩丘又作邢丘在河南平臯括地志/云平臯故城在懐州武陟東南二十里本邢丘邑武王)¶
(伐紂到于邢丘更名曰懐/也郪丘今汝南新郪是)質實(一統志云郪丘古地名/春秋時屬晉戰國時屬)¶
(魏安釐王時秦㧞我郪丘即此漢置新郪縣屬/汝南郡後省之故址在鳯陽府潁州治八里)¶
　　發明(秦自赧王之四十年伐魏圍大梁割溫以和/未㡬又㧞四城又割南陽以和矣至是未十)¶
<pb:KR2o0020_WYG_004-55a>¶
　　(年間㧞懐㧞邢丘兵無虚日魏地不盡秦冦不止/所謂割地講和與夫質子結歡之意果安在哉惟)¶
　　(合前後所書觀之則秦人譎詐反覆固自不言可/知而魏人畧不之悟以亡其國然則後世欲恃和)¶
　　(為固者可/以觀之矣)¶
○秦君廢其母不治事逐魏冉芈戎公子市公子悝以¶
范雎為丞相封應侯¶
　(范睢日益親用事因私説王曰臣居山東時聞齊之/有孟嘗君不聞有王聞秦有太后穰矦不聞有王夫)¶
　(擅國之謂王能利害之謂王制殺生之謂王今太后/擅行不顧穰矦出使不報華陽涇陽擊㫁無諱高陵)¶
　(進退不請四貴備而國不危未之有也為此四貴者/下乃所謂無王也穰矦使者操王之重决制於諸侯)¶
<pb:KR2o0020_WYG_004-55b>¶
　(剖符於天下征敵伐國莫敢不聽戰勝攻取則利歸/於相戰敗則怨結於百姓而禍歸於社稷臣又聞之)¶
　(木實繁者披其枝披其枝者傷其心大其都者危其/國尊其臣者卑其主淖齒管齊而弑湣王李兌管趙)¶
　(而囚主父今臣觀四貴之用事此亦齒兌之類也且/三代之所以亡國者君專授政於臣縱酒弋獵其所)¶
　(授者妬賢疾能御下蔽上以成其私不為主計而主/不覺悟故失其國今自有秩以上至諸大吏下及王)¶
　(左右無非相國之人者臣見王獨立於朝竊恐萬世/之後有秦國者非王子孫也王以為然於是廢太后)¶
　(逐穰矦華陽君芉戎高陵君市涇陽君悝於闗外以/睢為丞相封應侯魏須賈聘於秦睢因辱之使歸告)¶
　(魏王曰速斬魏齊頭來不然且/屠大梁齊走趙匿平原君家)集覽(太后擅行不顧/秦國策注謂專)¶
　(擅而不顧王穰侯出使不報穰矦魏冉也秦國䇿注/報白也言不白王而擅遣使出外也穰注見十四年)¶
<pb:KR2o0020_WYG_004-56a>¶
　(華陽涇陽擊㫁無諱華陽君芈戎涇陽君公子悝秦/國策注擊㫁謂刑人也無諱言不避王也華陽在鄭)¶
　(州管城南涇陽屬雍州高陵進退不請高陵君公子/市進退由已不請於王大戴禮孔子曰古之大夫有)¶
　(坐干國之紀者不謂之千國之紀則曰行事不請注/不請而擅行也高陵屬馮翊故城在雍州高陵西南)¶
　(木實繁者披其枝披其枝者傷其心范睢𫝊注披片/彼反上聲秦策注實木子也披褫之也此逸詩文下)¶
　(文大其都者危其國尊其臣者危其主此二句因詩/申之也淖齒管齊范睢傳注管典也言淖齒典齊權)¶
　(而行弑逆也秦策注管猶管/㩁之管專之也下管趙同)質實(一統志云華陽秦/之縣名未詳所在)¶
　(涇陽秦之縣名舊城在平凉府界以居涇水之北故/名漢初屬安定郡惠帝改池陽縣屬左馮翊後魏徙)¶
　(咸陽郡治此後周省縣隋罷郡復置涇陽縣屬雍州/唐屬鼎州尋復屬雍州宋金仍舊元省入高陵縣尋)¶
<pb:KR2o0020_WYG_004-56b>¶
　(復置國朝因之改屬西安府高陵秦之縣名為左輔/都尉治所漢𨽻左馮翊後漢左馮翊自長安出治高)¶
　(陵三國魏屬京兆郡唐初析置鹿宛縣尋/省宋金元仍舊國朝因之改屬西安府)¶
　　書法(母后書廢始此終綱目太后書廢者三秦芈/氏魏高太后晉楊太后莫悖於秦君晉賈氏)¶
　　(以子廢母以婦廢/姑綱目所深誅也)¶
　　發明(上書秦君廢其母逐冉戎下書以范睢為丞/相封應侯則廢母逐諸臣乃睢之謀明矣夫)¶
　　(臣猶可逐也母可廢乎既正其為母之名則秦君/之惡始著而睢亦與有其罪矣直書于冊其義自)¶
　　(見/)¶
趙以公子勝為相¶
<pb:KR2o0020_WYG_004-57a>¶
(丙/申)五十年(趙孝成王/丹元年)秦君母芈氏以憂卒¶
　(司馬公曰穰矦援立昭王除其災害薦用白起南取/鄢郢東廣地於齊功亦大矣雖其專恣驕貪足以賈)¶
　(禍亦未至如睢之言也睢亦非能為秦忠謀直欲得/穰矦之處耳遂使秦王絶母子之義失甥舅之恩睢)¶
　(眞傾危/之士哉)集覽(直欲得穰矦之處范睢/直欲奪得魏冉之相位)¶
　　書法(前書廢其母此書以憂卒而秦君之罪不可/贖矣終綱目書太后以憂崩卒者三秦芈氏)¶
　　(晉庾氏苻/秦彊氏)¶
　　發明(前已書廢矣而此猶以母稱者母無可廢之/理不予秦君之廢也國君之母茍非得罪祖)¶
　　(宗其子安得而廢之况又因以憂卒/乎直書于此所以著秦稷之罪也)¶
<pb:KR2o0020_WYG_004-57b>¶
秦伐趙取三城齊救却之遂以趙師伐燕取中陽伐韓¶
取注人¶
　(秦攻趙趙王新立太后用事求救於齊齊人曰必以/長安君為質太后不可齊師不出大臣彊諫太后明)¶
　(謂左右曰有復言者老婦必唾其面左師觸龍請見/太后盛氣而胥之入左師公徐趨而坐謝曰老臣病)¶
　(足不得見久矣而恐太后體之有所苦也故願望見/太后太后曰老婦恃輦而行曰食得毋衰乎曰恃粥)¶
　(耳太后不和之色稍解左師曰賤息舒祺最少不肖/而臣衰竊愛之願得補黑衣之缺以衛王宫太后曰)¶
　(諾年㡬何矣對曰十五歲矣雖少願及臣未塡溝壑/而託之太后曰丈夫亦愛少子乎對曰甚於婦人太)¶
　(后笑曰婦人異甚對曰老臣竊以為媼之愛燕后賢/於長安君太后曰君過矣不如長安君之甚左師曰)¶
<pb:KR2o0020_WYG_004-58a>¶
　(父母愛其子則為之計深逺媪之送燕后也持其踵/而哭念其逺也亦哀之矣已行非不思也祭祀則祝)¶
　(之曰必勿使反豈非為之計長久為子孫相繼為王/也哉太后曰然左師曰今三世以前至於趙王之子)¶
　(孫為矦者其繼有在者乎曰無有曰此其近者禍及/身逺者及其子孫豈人主之子矦則不善哉位尊而)¶
　(無功奉厚而無勞而挾重器多也今媼尊長安君之/位封以膏腴之地多與之重器而不及今令有功於)¶
　(趙一旦山陵崩長安君何以自託於趙哉太后曰諾/恣君之所使之於是為長安君約車百乘質於齊齊)¶
　(師乃出/秦師退)集覽(伐燕取中陽徐廣曰陽一作人正義曰/燕無中陽括地志云中山故城一名中)¶
　(人亭在定州唐縣東北四十里爾時屬燕注人韓邑/括地志云注城在汝州梁縣西十五里左師觸龍左)¶
　(師官名觸龍左師之名也趙策作觸讋長安君索隱/曰孔衍云趙地亦有長安正義曰以長安善故以為)¶
<pb:KR2o0020_WYG_004-58b>¶
　(號耳後封長安君以饒案饒即饒陽可知長安非地/明矣孔説誤胥之入索隱曰胥猶須也穀梁傳曰胥)¶
　(其出也賤息舒祺兒子曰息賤息謙稱其子也舒祺/其名補黒衣之缺趙策注尸祝之服所謂袨服漢張)¶
　(敞傳備皁衣三十餘年谷永𫝊擢之皁衣之吏如淳/注羣臣雖有五時服至朝皆著皁衣詩緇衣篇注緇)¶
　(黒色卿士聽朝之正服燕后趙女聘於燕必勿使反/謂失意於燕乃反趙耳榖梁傳隱二年禮婦人謂嫁)¶
　(曰歸反曰來歸注/反謂為夫家所遣)正誤(胥之入今/按須待也)¶
　　發明(春秋惡兵之書惟書救則未有不善之者今/秦肆其强暴伐趙而取其城邑齊人救之可)¶
　　(謂善之善矣胡為反用趙兵而取燕韓之地哉伐/而書遂所以著其始以義而終以利也豈不深可)¶
　　(惜/哉)¶
<pb:KR2o0020_WYG_004-59a>¶
齊君法章卒子建立國事皆決於其母太史氏¶
　(建年少國事皆/决於君王后)¶
　　書法(芈氏書治國事此書國事皆決於其母何恕/辭也若曰建之意欲取决焉云耳何恕乎太)¶
　　(史氏太史氏事秦謹與諸侯信由是齊四十餘/年不被兵則賢也其視芈氏不可同日語矣)¶
(丁/酉)五十一年(齊王建/元年)秦白起伐韓拔九城¶
　(斬首/五萬)¶
(戊/戌)五十二年秦白起伐韓取南陽攻絶太行道¶
　　書法(特筆也攻取之際地有闗於成敗之大勢者/綱目必特書之故秦書攻絶太行道漢書羗)¶
<pb:KR2o0020_WYG_004-59b>¶
　　(㫁隴道安帝元初元年書㫁斜谷閤獻帝初平二/年唐書賊㫁峽江路僖宗中和二年皆特筆也)¶
○楚太子完自秦逃歸楚君横卒完立以黄歇為相封¶
春申君考異(提要書曰楚太子完自/秦逃歸君横卒嗣立)¶
　(楚頃襄王疾病黄歇侍太子於秦聞之言於應矦曰/楚王疾恐不起秦若歸其太子則是親與國而得儲)¶
　(萬乘也不歸則咸陽布衣耳楚更立君必不事秦應/矦以吿王王曰令太子傅先往問疾反而後圖之歇)¶
　(與太子謀曰王疾病而陽文君之子二人在中王若/卒大命陽文君之子必立為後太子不得奉宗廟矣)¶
　(乃教太子變服為楚使者御以出闗而自為守舍謝/病度已逺乃自言請死王怒欲聽之應矦曰歇出身)¶
　(以徇其主太子立必用歇不如歸之以親楚王從之/歇至三月而楚王薨太子即位以歇為相封之淮北)¶
<pb:KR2o0020_WYG_004-60a>¶
　集覽(與國索隱曰列國各相許與者曰與國正義曰/許與相推奨也項籍本紀田假為與國之王如)¶
　(淳曰相與交善為與國張晏曰與黨與也戰國策/注與國同福之國也欲聽之欲聽從黄歇自殺)¶
(己/亥)五十三年(楚考烈王/完元年)楚納州于秦集覽(州徐廣曰楚/邑名今南郡)¶
(州陵縣括地志云密州安丘縣東三/十里古州國也周武王封為淳于國)○秦白起伐韓拔¶
野王上黨降趙¶
　(秦武安君伐韓㧞野王上黨路絶上黨守馮亭與其/民謀曰鄭道已絶不如歸趙趙受我秦必攻之趙被)¶
　(秦兵必親韓韓趙為一則可以當秦矣乃告於趙曰/韓不能守上黨入之秦其吏民皆安為趙不樂為秦)¶
　(有城市邑十七願再拜獻之大王趙王以問平陽君/豹對曰聖人甚禍無故之利王曰人樂吾徳何謂無)¶
<pb:KR2o0020_WYG_004-60b>¶
　(故豹曰秦蠶食韓地中絶不令相通固自以為坐而/受上黨也韓氏所以不入之秦者欲嫁其禍於趙也)¶
　(秦服其勞而趙受其利雖彊大不能得之於弱小弱/小顧能得之於彊大乎豈得謂之非無故哉不如勿)¶
　(受平原君請受之王乃使平原君往受地封馮亭為/華陽君亭垂涕不見使者曰吾不忍賣主之地而食)¶
　(之/也)集覽(野王地理志河内郡野王縣在太行東南孟/康曰古邢國也上黨地理志河東上黨縣屬)¶
　(并州正義曰今潞州是也潞州有上黨縣鄭道已絶/徐廣曰河南新鄭韓之國都也索隱曰秦伐野王則)¶
　(是上黨歸韓/之路絶矣)質實(一統志云野王古邑名春秋時屬/晉戰國時屬魏秦屬三川郡漢為)¶
　(野王縣屬河内郡晉河内郡治此隋改為河内縣唐/為懐州治以太行紫陵忠義三縣省入五代宋金元)¶
　(仍舊國朝因之改屬懐慶府上黨秦之郡名治長子/縣言其地極高與天為黨故以名郡漢因之晉徙治)¶
<pb:KR2o0020_WYG_004-61a>¶
　(潞縣後周始置潞州領上黨襄垣二郡隋初郡廢大/業初改州為上黨郡併置上黨縣唐復為潞州天寶)¶
　(初改上黨郡乾元初復為潞州後置昭義軍節度屬/河東道五代時梁改匡義軍唐改安義軍晉改昭義)¶
　(軍宋改昭徳軍後陞為隆徳府金復為潞州元初為/隆徳府尋復為潞州屬平陽路國朝因之以上黨縣)¶
　(省入直𨽻/山西道)¶
(庚/子)五十四年¶
(辛/丑)五十五年秦王齕攻趙上黨拔之白起代將大破趙¶
軍殺其將趙括坑降卒四十萬考異(提要漏/趙字)¶
　(秦王齕攻上黨㧞之上黨民走趙趙廉頗軍長平以/按據之齕遂攻趙趙軍數敗樓昌請𤼵重使為媾虞)¶
<pb:KR2o0020_WYG_004-61b>¶
　(卿曰今制媾者在秦秦必欲破王之軍矣雖往請将/不聽不如以重寶附楚魏則秦疑天下之合從媾乃)¶
　(可成也王不聽使鄭朱媾於秦虞卿曰天下之賀戰/勝者皆在秦矣鄭朱貴人也秦必顯重之以視天下)¶
　(天下見王之媾於秦必不救王秦知天下之不救王/則媾不可成矣既而果然廉頗堅壁不出又失亡多)¶
　(趙王怒數讓之應矦又使人行千金為反間曰秦獨/畏馬服君之子括為将耳廉頗易與且降矣趙王遂)¶
　(以括代頗將藺相如曰括徒能讀其父書傳不知合/變也王不聽括自少時學兵法以天下莫能當與奢)¶
　(言之奢不能難然不謂善也括母問其故奢曰兵死/地也而括易言之使趙将之破趙軍者必括也及括)¶
　(将行母上書言括不可使王問之母曰括父為将身/所奉飯而進食者以十數所友者以百數得賞賜盡)¶
　(以與軍吏士大夫受命之日不問家事今括一旦為/将東鄉而朝軍吏無敢仰視之者王所賜金帛歸蔵)¶
<pb:KR2o0020_WYG_004-62a>¶
　(於家而日視利便田宅可買者買之父子異心願王/勿遣王曰母置之吾已決矣母因曰即如有不稱妾)¶
　(請無隨坐王許之秦王聞括已將乃隂使武安君為/上将軍而齕為裨将令軍中敢泄者斬括至軍悉更)¶
　(約束易置軍吏出擊秦軍武安君佯敗走張二竒兵/以刼之括乘勝追造秦壁壁堅拒不得入而秦竒兵)¶
　(絶其後軍分為二糧道絶武安君出輕兵擊之趙戰/不利因築壁堅守以待救至秦王聞之自如河内𤼵)¶
　(民十五以上悉詣長平遮絶趙救兵及糧食趙請粟/於齊齊王弗許周子曰夫趙之於齊楚猶齒之有唇)¶
　(也唇亡則齒寒今日亡趙則明日患及齊楚矣救趙/之務宜若奉漏甕沃焦釡然且救趙高義也却秦顯)¶
　(名也不務此而愛粟為國計者過矣弗聽趙軍食絶/四十六日人相食急攻秦壘欲出不得括自出搏戰)¶
　(秦射殺之卒四十萬人皆降武安君曰秦已㧞上黨/其民不樂為秦而歸趙趙卒反覆恐為亂乃挾詐盡)¶
<pb:KR2o0020_WYG_004-62b>¶
　(坑之遺其小者二百餘人歸趙前後/斬首虜又四十五萬人趙人大震)集覽(長平在上/黨泫氏縣)¶
　(括地志云故城在澤州高平西二十里白起敗趙括/處以按據之索隱曰謂屯兵長平以據援上黨也韻)¶
　(會入聲按字下注按捺也引史記白起傳以按據上/黨民為媾媾居候反索隱曰媾亦講講亦和也戰國)¶
　(策作為講注云講字元從女從冓求和也與講無異/義史記甘茂傳與魏講罷兵注鄒氏云講讀曰媾制)¶
　(媾索隱曰制言聽否由之竒兵太史公曰兵以正合/以竒勝善之者出竒無窮竒正還相生如環之無端)¶
　(又注詳見唐憲宗元和十二年兵非出竒/不勝輕兵正義曰人馬不帶甲為輕兵)質實(一統/志云)¶
　(長平戰國趙之邑名漢置泫氏縣屬上黨郡後魏改/泫氏屬建興郡後屬長平郡北齊省泫氏移治高平)¶
　(城改高平縣屬高都郡後周改郡曰高平隋初郡廢/以縣屬澤州唐於此置蓋州貞觀初州罷縣仍屬澤)¶
<pb:KR2o0020_WYG_004-63a>¶
　(州五代宋金元俱仍舊國朝因之改屬澤州/故城在縣西北二十里即秦白起破趙括處)¶
　　書法(上黨書趙何子趙之得有上黨也趙之禍自/上黨始則曷為子之子趙所以惡秦也是故)¶
　　(秦伐斬首多矣不書數至此特書坑四十萬罪起/也書坑降卒始此終綱目書坑降卒二是年白起)¶
　　(漢初項籍二十萬/秦坑諸生不與焉)¶
　　發明(上黨韓地而繋之趙者明上黨之歸趙也趙/受上黨之地召釁啓禍自貽伊慼固可深責)¶
　　(然白起挾詐而坑降卒四十萬衆自書契以來未/之或有前此秦人固嘗斬首多矣往往見之分注)¶
　　(之中至此始掲而書之者所以甚/起殺降之罪且以著秦氏之暴也)¶
(壬/寅)五十六年秦攻趙拔武安皮牢定太原上黨韓趙又¶
<pb:KR2o0020_WYG_004-63b>¶
割地以和¶
　(武安君分軍為三王齕攻趙㧞武安皮牢司馬梗北/定太原盡有上黨地韓魏恐使蘇代説應侯曰趙亡)¶
　(則秦王王而武安君為三公矣君能為之下乎不如/因而割之毋以為武安君功也應侯言秦兵勞請許)¶
　(韓趙割地以和王聽之割韓垣雍趙六城而罷兵武/安君由是與應侯有隙趙王之約割地也虞卿曰秦)¶
　(之攻王也倦而歸乎其力尚能進愛王而弗攻乎王/曰秦不遺餘力矣必以倦而歸也虞卿曰秦以其力)¶
　(攻其所不能取倦而歸王又以其力之所不能取以/送之是助秦自攻也來年秦攻王王無救矣棲緩曰)¶
　(卿得其一不得其二秦趙搆難而天下説今不割地/求和以疑天下慰秦之心則天下将因秦之怒乘趙)¶
　(之弊而𤓰分之矣虞卿曰危哉樓子之計是愈疑天/下而何慰秦之心哉且臣言勿與者非固勿與而已)¶
<pb:KR2o0020_WYG_004-64a>¶
　(秦索六城於王而王以六城賂齊則是王失之於齊/取償於秦也以此𤼵聲臣見秦之重賂至趙而反媾)¶
　(於王矣趙王曰善使卿如齊/未返而秦使者已在趙矣)集覽(武安徐廣曰屬魏/郡在邯鄲西括地)¶
　(志云故城在今洛州武安縣西南七里戰國屬趙皮/牢趙世家魏敗我澮取皮牢括地志云皮牢故城在)¶
　(絳州龍門縣西一里正義曰皮牢當在澮之側也澮/注見安王二十四年垣雍司馬彪曰河南卷縣有垣)¶
　(雍城正義曰雍於用反卷縣所理/垣雍城在鄭州原武西北七里)質實(一統志云武/安春秋晉邑)¶
　(名戰國屬趙秦屬邯鄲郡漢置武安縣屬魏郡曹魏/屬廣平郡隋屬武安郡唐初屬洛州後屬磁州宋金)¶
　(元俱仍舊國朝因/之改屬彰徳府)¶
　　書法(又割何病韓趙也曷為病之二國既已失地/韓又割垣雍趙又割六城是再失地也㡬又)¶
<pb:KR2o0020_WYG_004-64b>¶
　　(割而國不亡秦之無厭亦甚矣故魏已獻八城又/獻溫則書又割韓趙既失武安皮牢太原上黨又)¶
　　(獻垣雍六城則書又割皆所以甚秦也然趙之伐/中山也既取數邑又要四邑然後許和非獨秦然)¶
　　(也反復之理亦可畏哉合/而觀之綱目之垂戒切矣)¶
魏以孔斌為相尋以病免考異(提要書曰魏/相孔斌免)¶
　(初魏王聞子順賢聘以為相子順謂使者曰若王能/信用吾道吾道固為治世也雖疏食飲水吾猶為之)¶
　(若徒欲制服吾身委以重禄吾猶一夫耳魏王奚少/於一夫使者固請子順乃之魏改嬖寵之官以事賢)¶
　(才奪無任之祿以賜有功諸喪職秩者咸不悦陳大/計又不用乃以病致仕人謂之曰子其行乎荅曰行)¶
　(将安之山東之國将并於秦秦為不義義所不入遂/寝於家喟然歎曰死病無良醫不出二十年天下其)¶
<pb:KR2o0020_WYG_004-65a>¶
　(盡為秦乎秦之始伐趙也魏王間於諸大夫皆曰秦/若不勝則可乘敝而撃之勝則因而服焉於我何損)¶
　(斌曰不然秦貪暴之國也勝趙必復他求吾恐於時/魏受其師也先人有言燕雀處屋子母相哺呴呴相)¶
　(樂自以為安矣竈突炎上棟宇将焚燕雀顔不變不/知禍之将及已也今子不悟趙破而患将及已可以)¶
　(人而同於燕雀/乎斌穿之子也)¶
秦誘執趙公子勝既而歸之¶
　(秦王欲為應矦必報其仇乃誘平原君至而執之使/謂趙王曰不得齊首吾不出王弟於闗齊窮抵虞卿)¶
　(卿棄相印與偕亡走魏信陵君意難見之齊怒自殺/趙王取其首與秦秦乃歸平原君睢言王稽王以為)¶
　(河東守又任鄭安平王以為将軍睢散家財物以/報所嘗困厄者一飯之徳必償睚眦之讐必報云)集¶
<pb:KR2o0020_WYG_004-65b>¶
　覽(齊首謂魏齊之頭一飯之徳左傳僖二十三年晉/公子重耳過曹僖負羇饋盤飱公子受之後重耳)¶
　(立是為文公侵曹令無入僖負羇之宫而免其族報/施也即此睚眦之讐睢本傳注睚崖賣反眦仕賣反)¶
　(睚眦相嗔怒而見齒也漢杜業傳報睚眦怨注睚音/崖舉眼也眦即眥字目匡也言舉目相忤者亦報之)¶
　　書法(入綱目百四十五年書誘執者三顯王二十/九年公子卭赧王十六年楚君槐是年公子)¶
　　(勝皆秦也秦之譎甚矣終綱目/書誘執五詳顯王二十九年)¶
(癸/卯)五十七年秦伐趙圍邯鄲考異(提要書曰秦/王齕伐趙)¶
　(秦武安君病使王陵伐趙攻邯鄲少利武安君病愈/王欲使代之武安君曰邯鄲實未易攻也且諸侯之)¶
　(救日至秦雖勝於長平然士卒死者過半國内空逺/絶河山而爭人國都趙應其内諸侯攻其外破秦軍)¶
<pb:KR2o0020_WYG_004-66a>¶
　(必矣王又使應侯請之終/辭不行乃以王齕代陵)¶
趙公子勝如楚乞師楚黄歇帥師救趙¶
　(趙王使平原君求救於楚約其門下文武備具者二/十人與俱得十九人餘無可取者毛遂自薦平原君)¶
　(曰夫賢士之處世如錐處囊中其末立見今先生處/勝門下三年於此矣勝未有所聞是先生無所有也)¶
　(遂曰臣乃今日請處囊中耳使臣得蚤處囊中乃脱/頴而出非特其末見而已平原君乃與之俱至楚與)¶
　(楚王言合從之利久而不決毛遂按劒歴階而上曰/從之利害兩言而決耳今日出而言日中不決何也)¶
　(王怒叱之遂按劒而前曰王之所以叱遂者以楚國/之衆也今十歩之内王不得恃楚國之衆也王之命)¶
　(懸於遂手吾君在前叱者何也且遂聞湯以七十里/而王天下文王以百里而臣諸侯今楚地方五千里)¶
<pb:KR2o0020_WYG_004-66b>¶
　(持㦸百萬此覇王之資也白起小豎子耳率數萬之/衆一戰而舉鄢郢再戰而燒夷陵三戰而辱王之先)¶
　(人此百世之怨趙之所羞而王不知惡焉合從者為/楚非為趙也王曰唯唯乃與楚王㰱血定從而歸平)¶
　(原君曰勝不敢復相天下士矣因以毛/遂為上客而楚使春申君將兵救趙)集覽(其末立/見末錐)¶
　(表也見音現脱頴而出脱突也頴錐鋩也言猶錐鋩/鋭上突然而出小豎子言其庸劣無智若童豎然㰱)¶
　(血增韻注盟者以血塗口旁曰㰱血顔師古曰預盟/者各㰱血餘者瘞之故云㰱索隱曰盟之用牲貴賤)¶
　(不同天子用牛馬諸矦犬猳大夫已下用鷄毛遂請/取雞狗馬血來者盖總盟之用牲也㰱所甲反漢王)¶
　(陵傳作唼血史記漢文本紀/啑血顔師古注啑與㰱同)¶
魏晉鄙帥師救趙次于鄴公子無忌襲殺鄙奪其軍以¶
<pb:KR2o0020_WYG_004-67a>¶
進¶
　(魏王使晉鄙救趙秦王使謂魏曰吾攻趙旦暮且下/諸矦敢救者必移兵先撃之魏王恐止晉鄙壁鄴又)¶
　(使新垣衍入邯鄲説趙欲共尊秦為帝以却其兵魯/仲連聞之往見衍曰彼秦者棄禮義而上首功之國)¶
　(也彼即肆然而為帝於天下則連有蹈東海而死耳/不願為之民也且梁未睹秦稱帝之害故耳昔者九)¶
　(侯鄂矦文王紂之三公也紂醢九矦鄂侯爭之彊故/脯鄂矦文王聞之喟然而歎故拘之牖里之庫欲令)¶
　(之死今秦梁俱據萬乘之國各有稱王之名奈何睹/其一戰之勝欲從而帝之卒就脯醢之地乎且秦無)¶
　(己而帝則将行其天子之禮以號令天下變易諸矦/之大臣奪其所憎而與其所愛又使女子讒妾為諸)¶
　(矦妃姬梁王安得晏然而已乎而将軍又何以得故/寵乎衍起再拜曰吾乃今知先生天下士也吾請出)¶
<pb:KR2o0020_WYG_004-67b>¶
　(不敢復言帝秦矣初魏公子無忌愛人下士致食客/三千人有隱士矦嬴家貧為夷門監者公子置酒大)¶
　(㑹賔客坐定從車騎虛左自迎矦生生直上載不讓/公子執轡愈恭生又謂公子曰臣有客在市屠中願)¶
　(枉車騎過之公子引車入市生下見其客朱亥睥睨/故久立與其客語㣲察公子公子色愈和乃謝客就)¶
　(車至公子家公子引矦生坐上坐賔客皆驚及秦圍/趙趙平原君夫人無忌姊也使者冠蓋相屬於魏讓)¶
　(公子公子患之數請魏王敕晉鄙救趙及賔客辯士/遊説萬端王終不聽公子乃屬賔客約車騎百餘乘)¶
　(欲赴闘以死於趙過見矦生生曰公子無他端而欲/赴秦軍如以肉杸餒虎何功之有公子再拜問計生)¶
　(曰吾聞晉鄙兵符在王臥内而如姬最幸力能竊之/且公子嘗為報其父仇如姬欲為公子死無所辭誠)¶
　(一開口則得虎符奪鄙兵北救趙西却秦此五伯之/功也公子如其言得兵符侯生曰將在外君令有所)¶
<pb:KR2o0020_WYG_004-68a>¶
　(不受有如鄙疑而復請之則事危矣臣客朱亥力士/可與俱鄙不聽使擊之公子至鄴晉鄙合符果疑之)¶
　(舉手視公子曰吾舉十萬之衆屯於境上國之重任/今單車來代之何如哉亥袖四十斤鐵椎椎殺鄙公)¶
　(子勒兵下令曰父子俱在軍中者父歸兄弟俱在軍/中者兄歸獨子無兄弟者歸養得選兵八萬人将之)¶
　(而/進)集覽(上首功之國譙周曰秦用商鞅計置爵二十/等以戰獲首級者計而受爵天下謂之上首)¶
　(功之國皆以惡之也索隱曰秦法斬首多為上功謂/斬一人首賜爵一級故謂之首功之國或曰上猶尚)¶
　(也鮑彪曰上時所尊上也梁未睹梁即魏也睹見也/醢九侯句絶謂誅九侯也九侯有好女入之紂其女)¶
　(不喜淫紂怒殺之而醢九侯也莝肉為醢高誘曰言/剉斮之如此耳漢書誅彭越盛其醢徧賜諸侯注反)¶
　(者被誅為醢徐廣曰九一作鬼索隱曰九依字讀鄒/誕生音仇也括地志云相州滏陽縣西南五十里有)¶
<pb:KR2o0020_WYG_004-68b>¶
　(九侯城一名鬼矦城即此爭之彊史記作爭之彊辯/之疾脯鄂侯脯亦誅之也鄭𤣥曰大物解肆而乾之)¶
　(曰乾肉薄析曰脯徐廣曰鄂一作䢴野王縣有䢴城/拘之牖里之庫史記牖作羑地理志河内湯隂縣有)¶
　(羑里城韋昭曰羑音酉正義曰羑一作牖牖城在相/州湯隂北九里紂囚西伯城也庫兵車藏也下士下)¶
　(謂禮遇之矦嬴姓名也嬴音盈索隱曰又音羸瘦之/羸夷門監者魏公子傳曰夷門之抱闗者也太史公)¶
　(曰吾過大梁之墟求問其所謂夷門夷門者城之東/門也虚左顔師古曰凡乘車尊者居左御者居中又)¶
　(一人處車之右以備傾側虛左者謂空左方一位以/迎之盖尊之也睥睨史記作俾倪索隱曰俾浦計反)¶
　(倪五計反鄒誕生曰俾匹未反倪五弟反正義曰與/睥睨通不正視也如姬其愛姬姓如氏遊説荀悅曰)¶
　(餙辯辭設詐謀馳逐於天下以要時勢者謂之遊説/説輸芮反兵符符信也輔也所以輔信古者以竹為)¶
<pb:KR2o0020_WYG_004-69a>¶
　(之故字從竹後世詐偽蜂起以竹易得之物不足為/之防於是有銅鐵金銀鑄為物象而用之漢文帝初)¶
　(與郡國為銅虎符竹使符應劭曰銅虎符長六寸第/一至五國家𤼵兵遣使至郡合符符合乃聽受之竹)¶
　(使符以竹箭五枚長五寸旁䥴篆書亦一至五出入/徵𤼵用之張晏曰符以代古之珪璋從簡易也顔師)¶
　(古曰與郡國為符各分一半右留京師左以與之此/漢制也唐高祖入長安罷隋竹使符班銀莵符其後)¶
　(改為銅魚木契朝廷徴𤼵下敕書契/魚都督郡府參驗皆合然後遣之)質實(一統志云/羑里城名)¶
　(在彰徳府湯隂縣北九里一名牖城又名防城北臨/牖水即商紂囚周文王處夷門史記大梁城其東門)¶
　(曰夷門魏有隱士矦嬴年七十家貧為夷門/監者為公子無忌畫計厚遺之不受即此處)¶
　　書法(凡救書次譏也晉鄙可譏則無忌無貶乎書/襲書奪綱目之意見矣終綱目救書次五是)¶
<pb:KR2o0020_WYG_004-69b>¶
　　(年晉鄙梁癸酉年武陵王紀乙亥年王琳五代庚/午年晉王戊申年唐遣兵救書屯一齊辛巳年涪)¶
　　(陵王遣兵惟王/琳晉王非譏辭)¶
　　發明(春秋大義伐而書次其次為善遂伐楚次于/陘之類是也救而書次其次為貶救邢次于)¶
　　(聶北之類是也夫伐而書次所以美其按兵不進/有待彼自服之意救而書次所以譏其緩不及事)¶
　　(有怠於救患之意當是時也趙有旦暮之急為與/國者雖披髪纓冠救之若不暇恤而乃逡廵顧望)¶
　　(頓兵久次果何義耶上書秦伐趙圍邯鄲邯鄲趙/之國都也下書公子勝如楚乞師楚黄歇帥師救)¶
　　(趙曰乞曰救其急若此晉鄙親将大衆盍鼓行而/前猶恐弗及方且畏秦不進何歟書帥師以見其)¶
　　(兵力之衆書次鄴以見其趦趄之實其貶之之意/明矣然則無忌奪軍可乎曰書襲殺晉鄙所以著)¶
<pb:KR2o0020_WYG_004-70a>¶
　　(其專輙之罪書奪其軍以進所以著其救患之勇/二者固並行而不相悖也然則予之乎曰予之也)¶
　　(何以知之以下書大破秦軍邯鄲下知之也夫秦/為無道吞噬列國上無天子下無方伯諸侯有能)¶
　　(救之者救之可也邯鄲被圍經歴三時危困亟矣/無忌一舉解趙之圍故序其績所以恕其奪軍之)¶
　　(罪而非以是為法也後之觀/綱目者要當以是權衡之)¶
(甲/辰)五十八年(燕孝王/元年)秦殺白起¶
　(王齕戰不利武安君曰不聽吾計今何如矣王聞之/怒彊起之武安君稱病篤乃免為士伍遷之隂密行)¶
　(至杜郵應矦曰起之遷意尚怏怏有餘言王乃使賜/之劒武安君遂自殺秦人憐之應矦乃任鄭安平使)¶
　(将撃/趙)集覽(士伍如淳曰嘗有爵而以罪奪爵者稱士/伍隂密括地志云隂密故城在今涇州鶉)¶
<pb:KR2o0020_WYG_004-70b>¶
　(觚縣西古密須國也杜郵索隱曰故咸陽城在渭北/杜郵今在咸陽城中正義曰今咸陽縣城本秦之郵)¶
　(在雍州西北三十五里三秦/記云杜郵後改為孝里也)質實(一統志云隂密古/地名周為密須之)¶
　(國春秋戰國俱屬秦漢置隂密縣屬安定郡晉因之/隋省入鶉觚縣故城在平凉府靈臺縣西五十里杜)¶
　(郵在西安府咸陽縣東五里即秦白起自刎處今其/地名孝里亭應劭云杜地名郵即傳馹之郵亭也)¶
　　書法(殺無罪稱殺白起殺降其罪大矣其以無罪/書何秦殺之不以其罪也綱目之例殺之不)¶
　　(以其罪一以無罪之辭書之然/殺降不可以不罪也故不書爵)¶
　　發明(白起殺降有罪故盡削其官然秦人/罪之不以其理故不書誅而書殺也)¶
魏公子無忌大破秦軍邯鄲下¶
<pb:KR2o0020_WYG_004-71a>¶
　(信陵君大破秦軍於邯鄲下王齕解圍走鄭安平以/二萬人降趙信陵君不敢歸魏使将将其軍以還趙)¶
　(王欲以五城封公子公子聞之有自功之色客有説/公子曰物有不可忘有不可不忘人有徳於公子公)¶
　(子不可忘也公子有徳於人願公子忘之也且矯令/奪兵以救趙於趙則有功矣於魏則未為忠臣也公)¶
　(子乃自驕而功之竊為公子不取也於是公子立自/責若無所容趙王自迎執主人之禮引公子就西階)¶
　(公子側行辭讓從東階上自言辠過以負於魏無功/於趙趙王與公子飲至暮以公子退譲竟不忍言獻)¶
　(五城平原君欲封魯仲連仲連亦不受乃以千金為/壽連笑曰所貴為天下之士者為人排患難解紛亂)¶
　(而無取也即有取者是商賈之事/連不忍為也遂辭去終身不復見)集覽(信陵君魏安/釐王異母弟)¶
　(公子無忌也封信陵君索隱曰地理志無信陵或云/是鄉邑名臯過臯即古文罪字秦始皇以其似皇字)¶
<pb:KR2o0020_WYG_004-71b>¶
　(故改為罪以負於魏索隱曰負當音佩不忍言不忍/猶言不敢也恐公子無忌以大義相責故不敢言獻)¶
　(城/)正誤(以負於魏今按負/如字亦通孤負也)¶
　　書法(書大破秦軍何志功也綱目上義不上功則/曷為志之秦伐之不得志未有甚於此者書)¶
　　(惡秦也故河渭絶一日則書赧王十七年大破秦/軍則書是年追至函谷而還則書秦甲寅年皆惡)¶
　　(秦之/辭也)¶
秦太子之子異人自趙逃歸¶
　(秦太子妃曰華陽夫人無子夏姬生子異人質於趙/秦數伐趙趙不禮之困不得意陽翟大賈吕不韋適)¶
　(邯鄲見之曰此竒貨可居乃説之曰秦王老矣太子/愛華陽夫人而無子子之兄弟二十餘人子居中不)¶
<pb:KR2o0020_WYG_004-72a>¶
　(甚見幸太子即位子不得爭為嗣矣異人曰奈何不/韋曰能立適嗣者獨華陽夫人耳不韋雖貧請以千)¶
　(金為子西游立子為嗣異人曰必如君策秦國與子/共之不韋乃與五百金令結賔客復以五百金買竒)¶
　(物玩好自奉而西見夫人姊而以獻於夫人因譽異/人之賢賔客遍天下日夜泣思太子及夫人曰異人)¶
　(也以夫人為天夫人喜不韋因使其姊説曰夫人愛/而無子不以繁華時蚤自結於諸子中賢孝者舉以)¶
　(為適即色衰愛弛雖欲開一言尚可得乎今異人賢/而自知中子不得為適誠以此時㧞之是異人無國)¶
　(而有國夫人無子而有子也則終身有寵於秦矣夫/人以為然乘間言之太子與夫人又刻玉符約以為)¶
　(嗣因請不韋傅之不韋娶邯鄲姬絶美者與居知其/有娠異人見而請之不韋佯怒既而獻之期年而生)¶
　(子政異人遂以為夫人邯鄲之圍趙人欲殺之不韋/賂守者得脱亡赴秦軍遂歸異人楚服而見夫人夫)¶
<pb:KR2o0020_WYG_004-72b>¶
　(人曰吾楚人也當/自子之更名曰楚)集覽(異人孝文王子也後更名楚/陽翟大賈吕不韋吕不韋本)¶
　(傳注索隱曰翟音狄俗又音宅地理志潁川陽翟縣/案戰國䇿以不韋為濮陽人又紀其事迹亦多與本)¶
　(𫝊不同正義曰陽翟今河南府也賈音古往來賤買/貴賣也此竒貨可居以異人方財貨也居蓄積也漢)¶
　(張湯傳田信居物致富注謂居蓄賤物以乘時射利/也期年而生子政吕不韋𫝊姬自匿有身至大期時)¶
　(生子政注徐廣曰期十二月也索隱曰譙周云人十/月生此過二月故云大期蓋當然也既云自匿有娠)¶
　(則生政自當踰常期也政始皇之名楚服而見夫人/見刑甸反不韋以王后楚人故使異人服是製而説)¶
　(之當自子之子嗣也我當自養之為嗣也更名曰楚/戰國䇿曰本名異人王后説其状髙其志曰吾楚人)¶
　(也而子字之乃變其名曰楚案吕/不韋傳作名子楚有此不同耳)質實(一統志云陽/翟古地名春)¶
<pb:KR2o0020_WYG_004-73a>¶
　(秋時為鄭之櫟邑戰國為韓國秦為陽翟縣尋兼置/潁川郡漢因之晉屬河南郡東魏置陽翟郡隋廢郡)¶
　(以縣屬襄城郡唐屬嵩州後屬許州宋屬潁昌府劉/像置潁順軍金改為州又改鈞州以州有鈞臺故名)¶
　(元仍舊本朝以陽翟/縣省入改屬開封府)¶
(乙/巳)五十九年秦伐韓趙王命諸侯討之秦遂入寇王入¶
秦盡獻其地歸而卒考異(提要書曰秦伐韓取陽城負/秦伐趙取二十縣王命諸侯)¶
(討之秦遂入寇/京師䧟王卒)¶
　(秦伐韓取陽城負泰斬首四萬伐趙取二十餘縣斬/首九萬赧王恐倍秦與諸侯約從欲伐秦秦使將軍)¶
　(樛攻西周赧王入秦頓首受罪盡獻其邑三十/六口三萬秦受其獻而歸赧王於周是歳卒)集覽¶
<pb:KR2o0020_WYG_004-73b>¶
　(取陽城負黍徐廣曰陽城有負黍聚括地志云陽城/洛州縣也負黍亭在陽城西南三十五里故周之邑)¶
　(左𫝊云鄭伐周負黍是也戰國屬韓案取者春秋傳/例曰克邑不用師徒曰取左傳昭四年取鄫言易也)¶
　(是已將軍樛樛居尢反將軍之名也史失其姓前漢/百官表曰前後左右将軍皆周末官秦因之位上卿)¶
　(漢不常置或有前後或有左右皆掌兵及四/夷案周本紀樛字從手旁正義曰樛糺虬反)質實(一/統)¶
　(志云陽城古邑名禹避舜之子於陽城即此春秋時/屬晉戰國時屬韓秦屬潁川郡漢置陽城縣仍屬焉)¶
　(晉屬河南郡東魏析置堙陽縣改曰武林後又改曰/嵩陽與陽城並屬河南郡唐初屬嵩州尋改陽城曰)¶
　(告成嵩陽曰登封後又改告成曰陽邑五代周時省/陽邑入登封宋金元仍舊國朝因之改屬河南府)¶
　　書法(王書卒何失天下之辭也故諸侯失國弑不/書弑蜀矦齊君地王失天下崩不書崩綱目)¶
<pb:KR2o0020_WYG_004-74a>¶
　　　(之垂戒/嚴矣)¶
　　　發明(天尊地卑乾坤定矣卑高以陳貴賤位矣天/無二日民無二王一統天地之常經古今之)¶
　　　(通誼也自周東其轍王政不綱天下不知有王久/矣然周室雖㣲君也諸矦雖大臣也秦自非子以)¶
　　　(善養馬受地於孝王之朝邑之秦為附庸至宣王/命秦仲為大夫而平王始封襄公為諸矦繼之任)¶
　　　(好稱霸西戎春秋初未甞予之去之十餘世渠梁/始用商鞅之䇿蠶食六國其間天子致伯致胙蓋)¶
　　　(亦間見迭出秦固周之世臣也自惠文武昭襄始/僣號稱王日益彊大至是併吞之勢已成以蕞爾)¶
　　　(之周固知不足以制秦考之前史皆以秦伐韓趙/周王恐而倍秦與諸矦約從攻秦秦怒攻之今分)¶
　　　(注雖載其説於下然綱目乃書秦伐韓趙王命諸/矦討之秦遂入寇何哉夫彊弱無定形君臣有定)¶
<pb:KR2o0020_WYG_004-74b>¶
　　　(分周之不能敵秦者勢也秦之不可加周者分也/赧無桀紂之惡秦無湯武之徳以天子而臨諸矦)¶
　　　(何恐之有以王命而討有罪何倍之有特筆書之/所以扶三綱垂世教立萬世君臣之分為天地立)¶
　　　(心為生民立極者也凡此類非綱目不能脩其視/春秋特筆書天王狩于河陽殆異世而同旨兹蓋)¶
　　　(筆削之大節不可以常/事觀者臣故備而論之)¶
　¶
　¶
　¶
御批資治通鑑綱目卷一下¶
