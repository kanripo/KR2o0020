# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.709598
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十九下
<pb:KR2o0020_WYG_054-1a>¶
　欽定四庫全書¶
御批資治通鑑綱目卷三十九下¶
　(庚/寅)四年春二月李靖襲破突厥於隂山頡利可汗遁走¶
　　(李靖帥驍騎三千自馬邑進夜襲定襄破之頡利不/意靖猝至大驚乃徙牙於磧口靖復遣諜離其心腹)¶
　　(頡利所親康蘇宻以隋蕭后及楊政道來降李世勣/出雲中戰於白道亦大破之頡利既敗竄于鐵山衆)¶
　　(尚十餘萬遣執失思力入見謝罪求朝上遣鴻臚卿/唐儉等慰撫之又詔李靖將兵迎之頡利外爲卑辭)¶
　　(内實猶豫謀走磧北靖引兵與世勣㑹白道謀曰頡/利雖敗其衆猶盛若走度磧北則難圖矣今詔使至)¶
　　(彼虜必自寛若選萬騎襲之不戰可擒矣張公瑾曰/詔書許降使者在彼奈何擊之靖曰此韓信所以破)¶
<pb:KR2o0020_WYG_054-1b>¶
　　(齊也唐儉輩何足惜遂勒兵夜發世勣繼之頡利見/儉來大喜靖前鋒去牙帳七里頡利始知之乗千里)¶
　　(馬先走其衆遂潰唐儉脱身得歸靖殺義成公主斬/首萬餘級俘男女十餘萬世勣軍磧口酋長皆帥衆)¶
　　(降世勣虜五萬餘口而還斥地/自隂山北至大漠露布以聞)集覽(磧口匈奴南界/磧口之地在賀)¶
　　(人山西去鸊鵜泉十里按賀人山即今朔州賀蘭山/也在馬邑雲中郡名今大同府是也故城在今崞州)¶
　　(之西白道在古雲中郡今大同府有白道泉即飲馬/長城窟處韓信所以破齊漢高遣酈食其說齊下之)¶
　　(蒯徹說韓信曰酈生掉三寸舌下齊七十餘城將軍/以數萬衆乃下趙五十城信遂襲破齊齊乃烹酈生)¶
　　質實(諜注見陳後主禎明元年陳諜白道縣名注見/梁武帝普通五年鐡山未詳處所雲中郡名注)¶
　　(見秦王政三年猶豫注見秦孝文王元年露布/注見晉恭帝元熈二年隂山注見秦王政三年)¶
<pb:KR2o0020_WYG_054-2a>¶
　　書法(前書討矣此書襲何譏失信也書討以正猾/夏之罪書襲以示違詔之譏綱目正其義不)¶
　　(謀其利此/類是矣)¶
以温彥博爲中書令戴胄參預朝政蕭瑀參議朝政質¶
實(中書官名注見梁/武帝大同十一年)三月四夷君長詣闕請帝爲天可¶
汗許之¶
　(四夷君長詣闕請上爲天可汗上曰我爲大唐天子/又下行可汗事乎羣臣及四夷皆稱萬歲是後以璽)¶
　(書賜西北君長皆稱天可汗范氏曰太宗以萬乗之/主而兼爲夷狄之君不耻其名而受其佞事不師古)¶
　(不足爲後/世法也)¶
<pb:KR2o0020_WYG_054-2b>¶
　　書法(書許之何譏也中國帝王其尊至矣而顧以/可汗之號爲美乎許其稱己非也賜書夷狄)¶
　　(又以自稱益非也以此/貽謀願當一設宜矣)¶
　　發明(名不正則言不順烏有爲帝王之尊而可從/夷狄之稱者哉夫北狄在漢爲單于在唐爲)¶
　　(可汗彼固酋虜之稱也儻以中國之主而稱之則/是舉四海之内皆狄耳辱莫大焉綱目上書四夷)¶
　　(請帝爲天可汗其責固不在我下書許之其責/始有所歸此亦可爲好大而不師古者之戒)¶
蔡公杜如晦卒考證(當分註諡曰襄○謹按凡例曰凡/宰相悉書賢者曰某官某爵姓名)¶
(卒而註其諡又曰賢臣特書依賢相例唐諸臣如杜如/晦張九齡之相業王珪魏徴之善諌李靖之用兵温彦)¶
(博虞世南李大亮高士廉皆/賢臣也失註諡號今當補書)¶
<pb:KR2o0020_WYG_054-3a>¶
　(如晦疾篤上遣太子問疾又自臨祖之及卒上語及/必流涕謂房𤣥齡曰公與如晦同佐朕今獨見公不)¶
　(見如/晦矣)質實(蔡縣名注見漢/宣帝甘露三年)¶
夏四月行軍副總管張寶相擒突厥頡利可汗以獻¶
　(頡利敗走往依沙鉢羅設蘇尼失部落任城王道宗/引兵逼之使蘇尼失執頡利行軍副總管張寳相取)¶
　(之以獻蘇尼失舉衆來降漠南遂空上御樓受俘舘/之太僕上皇聞之歎曰漢高祖困白登不能報今我)¶
　(子能滅突厥吾付託得人復何憂哉突厥既亡其部/落或北附薛延陀或西奔西域其降唐者尚十萬口)¶
　(詔羣臣議區處之宜朝士多言戎狄自古為中國患/今幸破亡宜悉徙之河南兖豫之間分其種落散居)¶
　(州縣教之耕織可以化爲農民顔師古請寘之河北/分立酋長領其部落李百藥以爲突厥雖云一國然)¶
<pb:KR2o0020_WYG_054-3b>¶
　(種類區分各有酋帥宜因其離散各署君長使不相/臣屬則國分勢敵不能抗衡中國矣仍於定襄置都)¶
　(䕶府爲其節度此安邉之長策也温彦博請凖漢建/武故事置於塞下順其土俗以實空虗之地使爲中)¶
　(國扞蔽魏徴以爲戎狄人面獸心弱則請服彊則叛/亂若留之中國數年之後蕃滋倍多必爲腹心之疾)¶
　(西晉之禍前事之明鑒也宜縱之使還故土便彦博/曰王者之於萬物天覆地載靡有所遺今突厥以窮)¶
　(來歸奈何棄之若救其死亡授以生業數年後悉爲/吾民選其酋長使入宿衛畏威懷徳何後患之有上)¶
　(卒用彦博之䇿處突厥降衆東自幽州西至靈州分/突利故地爲四州又分頡利之地爲六州左置定襄)¶
　(右置雲中二都督府以統其衆以突利爲順州都督/初頡利族人思摩無寵於頡利頡利之亡親近者皆)¶
　(離散獨思摩不去竟與俱擒上以頡利爲右衛大將/軍蘇尼失思摩皆封郡王其餘拜官有差五品以上)¶
<pb:KR2o0020_WYG_054-4a>¶
　(百餘人因而入居長安者近萬家范氏曰先王之制/戎狄荒服夷不亂華所以辨族類别内外也太宗茍)¶
　(欲冠帶四夷以夸示天下而不知亂華亦甚矣是以/唐室世有戎狄之亂豈非太宗之所啓乎胡氏曰顔)¶
　(師古李百藥之謀雖無大失未若魏徴之盡善也而/太宗不從顧用温彦博之策何也彦博之策太宗所)¶
　(欲爲者也其先意承志不得爲忠矣天無不覆地無/不載而中國夷狄之不可同處亦非人爲乃天地之)¶
　(氣有淳正偏駁之殊也有教/無類豈揉雜華夷之謂乎)集覽(沙鉢羅設蘇尼失/沙鉢羅部設之號)¶
　(也蘇尼失人名御樓受俘御者天子所止也樓謂順/天樓俘軍中所獲館之太僕館去聲以館館客也太)¶
　(僕寺掌廐牧/輦輿之政)質實(任城郡名注見漢明帝永平十四/年漢高祖困白登不能報事在漢)¶
　(高帝七年西域國名注見漢哀帝元壽元年河南道/名注見宋主昱元徽元年兖豫二州名兖注見漢獻)¶
<pb:KR2o0020_WYG_054-4b>¶
　(帝興平二年豫注見齊主寳卷永元二年壽陽靈州/注見貞觀二十年一統志云順州唐初所置治龍化)¶
　(縣宋廢州以其所領龍化温水龍豪南河四縣俱併/入陸川縣故址在梧州府博白縣東北長安縣名注)¶
　(見漢惠/帝五年)¶
詔訟不決者聽於東宫上啓¶
　(詔訟者經尚書省判不服聽於東宫上啓委太子裁/決不服然後聞奏范氏曰太子之職在於視膳問安)¶
　(古之教者必以禮樂而置師保以輔翼之茍學問明/而德性成何患不能聽訟乎且太子纔年十二而使)¶
　(之聽訟若其不能宫臣必教之/以欺其君父非所以飬德也)集覽(視膳問安記文/王之爲世子朝)¶
　(於王季日三鷄初鳴至於寢門外問内䜿之御者曰/今日安否内豎曰安文王乃喜日中及莫皆如之食)¶
<pb:KR2o0020_WYG_054-5a>¶
　(上必在視寒煖之節食下問所膳命膳宰曰末有原/注末猶勿也原再也勿有所再進爲其失飪味臭惡)¶
　(也/)質實(東宫注見宋文帝/元嘉二十七年)¶
加李靖光祿大夫¶
　(御史大夫蕭瑀劾奏李靖御軍無法請付法司推之/詔勿劾及靖入見頓首謝上讓之曰隋史萬歳破逹)¶
　(頭可汗有功不賞以罪見誅朕則不然錄公之功赦/公之罪乃加靖左光祿大夫賜絹千匹既而謂曰前)¶
　(者人或讒公今朕已寤公/勿以為懷復賜絹二千匹)¶
林邑遣使入貢¶
　(林邑獻火珠有司以其表辭不順請討之上曰好戰/者亡如煬帝頡利皆所親見也小國勝之不武况未)¶
<pb:KR2o0020_WYG_054-5b>¶
　(可必乎胡氏曰太宗不以夷狄一言之慢遽興兵革/幾於能忍然林邑表辭敢為不順者以獻火珠嘗試)¶
　(朝廷也還其獻則善矣今不聞還其/獻則是太宗貪其寳而甘其慢也)集覽(林邑注見/漢後主建)¶
　(興四/年)¶
六月修洛陽宫¶
　(給事中張𤣥素上書曰洛陽未有廵幸之期而預脩/宫室非今日之急務也且陛下初平洛陽凡隋氏宫)¶
　(室之宏侈者皆令毁之曽未十年復加營繕何前日/惡之而今日效之也且以今日財力何如隋世陛下)¶
　(役瘡痍之人襲亡隋之弊恐又甚於煬帝矣上謂𤣥/素曰然則何如桀紂對曰若此役不息亦同歸于亂)¶
　(耳上歎曰吾思之不熟乃至于是顧謂房𤣥齡曰𤣥/素所言有理可即罷之後以事至洛陽雖露居亦無)¶
<pb:KR2o0020_WYG_054-6a>¶
　(傷/也)質實(陛下注見漢光武/建武二十七年)¶
　　書法(漢明帝大起北宫以諌而止綱目書曰既而/罷之美之也于是上謂𤣥齡曰𤣥素所言有)¶
　　(理可即罷之則曷為止以脩宫書不/卒罷也故不書罷而明年再書脩)¶
　　發明(太宗初平洛陽毁隋宫殿今乃反更脩之然/一聞張𤣥素之諌隨即罷役今綱目乃直書)¶
　　(于冊若眞已脩洛陽宫然者何哉考之唐史是年/六月乙卯發卒治洛陽宫而不聞有罷役之命然)¶
　　(則已經營繕明矣况太宗奮辭以拒𤣥/素則其志已有在書法如此初非過也)¶
秋七月朔日食質實(日食注見新/莽天鳳元年)○敇百司詔敕未便¶
者皆執奏¶
<pb:KR2o0020_WYG_054-6b>¶
　(上問房𤣥齡蕭瑀曰隋文帝何如主也對曰文帝勤/于為治臨朝或至日昃五品以上引坐論事衛士傳)¶
　(餐而食雖性非仁厚亦勵精之主也上曰公得其一/未知其二文帝不明而喜察不明則照有不通喜察)¶
　(則多疑于物事皆自決不任羣臣一日萬幾豈能一/一中理羣臣既知主意則惟取決受成雖有愆違莫)¶
　(敢諌諍此所以二世而亡也朕則不然擇天下賢才/寘之百官使思天下之事闗由宰相審熟便安然後)¶
　(奏聞有功則賞有罪則刑誰敢不竭心力以脩職業/何憂天下之不治乎因敕百司自今詔敇未便者皆)¶
　(應執奏毋得阿從不盡己意范氏曰君以知人為明/臣以任職為良君知人則賢者得行其所學臣任職)¶
　(則不賢者不得茍容于朝此庶事所以康也若夫君/行臣職則叢脞矣臣不任君之職則惰矣此萬事所)¶
　(以隳也君人者如天運于上而四時寒暑各司其序/則不勞而萬物生矣不明之君不能知人故務察而)¶
<pb:KR2o0020_WYG_054-7a>¶
　(多疑欲以一人之身代百官之所為故賢者不得行/其志而持禄之士得以保其位此天下所以不治也)¶
　(是以隋文勞而無功太宗逸而有/成彼不得其道而此得其道故也)集覽(阿從阿曲順/從也老子曰)¶
　(唯之與阿相去幾何注言詭隨也任職謂能勝此職/也任勝並去聲叢脞書臯陶曰元首叢脞哉注叢脞)¶
　(細碎無大畧馬云叢總脞小也脞倉果反徐音鎻隳/也書臯陶曰萬事隳哉注萬事隳廢其功不成隳許)¶
　(規/反)質實(衞士傳餐注見/憲宗元和元年)¶
　　發明(嗚呼天下之理惟其是而已自後世人君有/吝于改過者則曰業已授之不可改也自後)¶
　　(世人臣有喜于為佞者則曰此詔㫖也不可違也/夫使理有不當則業雖已授改之何傷事有未是)¶
　　(則雖出于詔旨違之何害惟夫人君吝于改過人/臣喜于為佞則天下之事明知其非而冐理行之)¶
<pb:KR2o0020_WYG_054-7b>¶
　　(必至于蠧政害民而後已此則古今之通患也善/哉太宗能有見于此是以惟理之從不拘己見凡)¶
　　(未便之事雖詔敕已行皆許執奏是豈不足以彰/無我之徳哉書之于冊此亦可為後王之法也)¶
以李綱爲太子少師蕭瑀爲太子少傅¶
　(李綱有足疾上賜以歩輿使之乘至閤下每至東宫/太子親拜之先是上命蕭瑀與宰相參議朝政瑀氣)¶
　(剛而辭辯房𤣥齡等皆不能抗𤣥齡等嘗有㣲過瑀/劾奏之上皆不問瑀由此怏怏既爲少傅遂罷御史)¶
　(大夫不復/預聞朝政)質實(怏怏注見漢光/武建武二年)¶
李大亮爲西北道安撫大使¶
　(西突厥種落散在伊吾詔以李大亮為安撫大使貯/糧磧口以賑之大亮言欲懷遠者必先安近中國如)¶
<pb:KR2o0020_WYG_054-8a>¶
　(本根四夷為枝葉疲中國以奉四夷猶㧞本根以益/枝葉也今招致西突厥但有勞費未見有益况河西)¶
　(州縣蕭條不堪供億不如罷之其或自立君長求内/屬者覊縻受之使居塞外為中國藩蔽此乃施虛惠)¶
　(而受實利/也上從之)集覽(伊吾注見漢明帝永平十五年供億/左傳不能供億注供給億安也唐書)¶
　(蒋沇傳注億度也料/度其所湏而供之也)質實(磧口注見元宗開元三年/河西郡名注見漢安帝元)¶
　(初元年覊縻注見/漢昭帝元鳳元年)¶
詔定常服差等¶
　(三品以上服紫四品五品服緋六品七品服緑八品/服青婦人從其夫色胡氏曰朝服當以正色緋近于)¶
　(朱猶云可也惡紫奪朱而加于緋上可乎青者色之/正也緑為間色而加于青上可乎必欲歸諸正必則)¶
<pb:KR2o0020_WYG_054-8b>¶
　(古昔師先/王可也)¶
以李靖爲右僕射¶
　(靖性沈厚毎與時宰/參議恂恂似不能言)質實(恂恂似不能言語孔子於/鄉黨恂恂如也似不能言)¶
　(者注恂恂信實之貎似不能言/者謙卑遜順不以賢知先人也)¶
九月伊吾來降置伊西州質實(伊西州注見漢明帝/永平十五年伊吾)¶
以張儉檢校代州都督¶
　(思結部落饑貧張儉招集之其不来者仍居磧北親/屬私相徃還儉亦不禁及儉代去思結将叛詔儉徃)¶
　(察之儉單騎說諭徙之代州即以儉檢校代州都督/儉因勸使營田歳大稔儉又恐其蓄積多有異志奏)¶
<pb:KR2o0020_WYG_054-9a>¶
　(請和糴以充邉儲部落喜/營田轉力而邉備實焉)集覽(轉力轉相勤力/也轉陟兖反)正誤¶
　(營田轉力今按/謂轉加盡刀也)¶
冬十一月以侯君集參議朝政○除鞭背刑¶
　(上讀明堂鍼灸書云人五藏之系咸附于背故有是/命胡氏曰太宗誠有意于飬民者也故耳目所接其)¶
　(心必在于民禁笞囚背亦/可謂善推其所為者矣)¶
　　書法(美仁政也綱目恤刑之政書除/十詳漢惠帝四年皆美之也)¶
高昌王麴文泰入朝¶
　(文泰入朝西域諸國皆因文泰請朝上令文泰使人/迎之魏徴諌曰昔光武不聽西域送侍子置都䕶以)¶
<pb:KR2o0020_WYG_054-9b>¶
　(為不以蠻夷勞中國前者文泰之來緣道供億甚苦/若諸國皆來將不勝其弊姑聽其商賈徃來與邊民)¶
　(交市則可矣儻以賔客遇之非中國/之利也時所使人已行上遽止之)質實(高昌西夷/國名注見)¶
　(齊明帝建武四年光武不聽西域送/侍子置都䕶事在建武二十二年)¶
大有年¶
　(上之初即位也嘗與羣臣語及教化上曰今承大亂/之後恐斯民未易化也魏徴對曰不然久安之民驕)¶
　(佚驕佚則難教經亂之民愁苦愁苦則易化譬猶饑/者易為食渇者易為飲也上深然之封德彛曰三代)¶
　(以還人漸澆訛故秦任法律漢雜覇道葢欲化而不/能豈能之而不欲邪魏徴書生不識時務信其虛論)¶
　(必敗國家徴曰五帝三王不易民而化湯武皆承大/亂之後身致太平若謂古人淳樸漸致澆訛則至於)¶
<pb:KR2o0020_WYG_054-10a>¶
　(今日當悉化為鬼魅矣人主安得而治之上卒從徴/言元年關中饑米㪷直絹一匹二年天下蝗三年大)¶
　(水上勤而撫之民雖東西就食未嘗嗟怨是歳天下/大稔流散者咸歸鄉里米㪷不過三四錢終歳斷死)¶
　(刑纔二十九人東至于海南及五嶺皆外戶不閉行/旅不齎糧取給于道路焉帝謂長孫無忌曰貞觀之)¶
　(初議者皆云人主當獨運威權不可委之臣下又云/宜震耀威武征討四夷惟魏徴勸朕偃武脩文中國)¶
　(既安四夷自服朕用其言今頡利成擒其酋長並帯/刀宿衛皆襲衣冠徴之力也但恨不使封德彛見之)¶
　(耳徴再拜謝曰此皆陛下威德臣何力之有焉帝曰/朕能任公公能稱朕所任則其功豈獨在朕乎范氏)¶
　(曰魏徴仁義之言欲順天下之理而治之封德彛刑/罰之言欲咈天下之性而治之夫民莫不惡危而欲)¶
　(安惡勞而欲息故治天下在順之而已咈之而能治/者未之聞也太宗從魏徴而不從德彛行之四年遂)¶
<pb:KR2o0020_WYG_054-10b>¶
　(致太平仁義之效如此其速也及其成功復歸美于/下此近世帝王之所不及也胡氏曰一治一亂天地)¶
　(之大數也亂極人少則氣厚而人淳治極人夥則氣/漓而人澆蓋或三二百嵗或五六百嵗淳漓一變而)¶
　(天地之氣盈虛消息後世誠不及古遠矣若夫人之/所以為人出于本心不可冺滅者則古猶今爾是故)¶
　(可以懷之以仁理之以義先之以敬讓示之以好惡/也魏徴有見于饑渇者易為飲食而無見于人心之)¶
　(未亡者故其效止于㪷米數錢外户不閉則無以進/矣固不能使人人有士君子之噐也○上謂侍臣曰)¶
　(朕有二喜一懼比年豐稔斗粟三錢一喜也北虜久/服邊鄙無虞二喜也治安則驕侈易生驕侈則危亡)¶
　(立至此一懼也房𤣥齡奏閱府庫甲兵逺勝隋世上/曰甲兵武備誠不可闕然煬帝甲兵豈不足邪卒亡)¶
　(天下若公等盡力使百姓/乂安此乃朕之甲兵也)集覽(大有年春秋桓三年/冬有年宣十六年冬)¶
<pb:KR2o0020_WYG_054-11a>¶
　(大有年公羊傳有年何以書以喜書也大有年何以/書亦以喜書也此其曰有年何僅有年也彼其曰大)¶
　(有年何大豐年也榖梁傳釋云凡書有/年者冬下榖畢入訃用豐足然後書之)質實(五嶺注/見秦始)¶
　(皇三十/三年)¶
　　書法(書大有年何美恤民也帝自即位山東旱則/以賑恤書關中饑則以赦天下書畿内蝗則)¶
　　(繼以出宫女書其恤民也至矣于是特書大有年/嘉之也終綱目書大有年四書有年二詳漢明帝)¶
　　(永平/九年)¶
　　發明(甚哉治世之難逢也入綱目以來上下一千/三百六十二年其間有年之書凡六見于冊)¶
　　(蕭梁武帝之一書後唐明宗之兩書皆以分裂之/世無足深取若夫海内為一人物阜康以大有年)¶
<pb:KR2o0020_WYG_054-11b>¶
　　(書者獨永平開元與是年爾是豈非治世之難逢/哉蓋嘗因是考之當太宗論冶之初一小人以秦)¶
　　(任法律漢雜覇道之説中之雖行帝行王之對言/簡意足然非太宗能斷于中知所決擇其不為憸)¶
　　(人所移者幾希惟魏徴言之也明惟太宗行之也/力是以帝王之治仁義之效不旋踵而見于四年)¶
　　(之間而太宗人能歸功于勸行仁義之臣遂使貞/觀之治振古有光夫豈無自而然哉後之有志當)¶
　　(世者茍能以太宗之心行太宗之治則太宗之效/将復見于當日而大有年之書亦将復見于方册)¶
　　(之間矣孰為帝王/之治果難行哉噫)¶
(辛/夘)五年春正月詔僧道致拜父母¶
　　書法(書譏之也其譏何二氏之教其為不忠不孝/也大矣始行沙汰隨罷沙汰而獨拳拳於致)¶
<pb:KR2o0020_WYG_054-12a>¶
　　(拜不能三年之䘮而緦/小功之察此之謂矣)¶
　　發明(僧道不拜父母乃師他人而拜之此正孔子/所謂悖禮者詔令致拜宜矣然曷若不罷沙)¶
　　(汰於其初乎比而/觀之義自見矣)¶
皇太子冠¶
　(有司言皇太子冠用二月吉請造兵備儀仗上曰東/作方興宜改用十月少傅蕭瑀奏據隂陽書不若二)¶
　(月上曰吉凶在人若動依隂陽不顧禮義吉可/得乎循正而行自與吉㑹農時急務不可失也)質實¶
　(東作猶言/春耕也)¶
　　書法(太子冠不書此其書何嘉恤農也於是請造/兵備儀仗上以農時改用十月故書嘉之然)¶
<pb:KR2o0020_WYG_054-12b>¶
　　(則曷爲不于十月書書於正月所以志有司之請/而著太宗之仁也終綱目太子書冠二宋劭唐承)¶
　　(乾/)¶
詔諸州剗削京觀加土爲墳考異(提要無剗/削二字)集覽(剗削/京觀)¶
(剗除削去也猶春秋楚莊王不立京觀之意左傳宣十/二年楚敗晉師潘黨曰君盍收晉尸以為京觀臣聞克)¶
(敵必示子孫楚子曰非爾所知也古者明王伐不敬取/其鯨鯢而封之以為大戮于是乎有京觀以懲滛慝今)¶
(罪無所而民皆盡忠以死君命又何以爲京觀乎又京/觀注見漢後主延熈元年又注見晉愍帝建興元年鯨)¶
(鯢/)¶
　　書法(二年書收瘞暴骸仁矣于是復剗削京觀加/土為墳以禮于死者仁之至也再書美之)¶
<pb:KR2o0020_WYG_054-13a>¶
　　發明(天地以好生爲徳而自古戰争殺人者徃徃/築爲京觀可謂不仁之甚矣剗而墳之不惟)¶
　　(澤及朽骨亦可少示戢武/之意也書以美之宜矣)¶
○以金帛賜突厥贖男女八萬口¶
　(隋末中國人多没於突厥突厥降上/遣使以金帛贖之凡得男女八萬口)質實(突厥北狄/種名注見)¶
　(梁武帝大/同十一年)¶
　　書法(贖也書賜何尊中國也於是得男女八/萬口綱目特書而備録之深嘉之也)¶
夏六月新昌公李綱卒¶
　(諡曰貞初周齊王憲女孀居無子綱/瞻恤甚厚綱卒其女以父禮䘮之)質實(新昌縣名/注見漢武)¶
<pb:KR2o0020_WYG_054-13b>¶
　(帝元朔/二年)¶
秋八月遣使詣高麗葬隋戰士考異(詣當/作如)質實(高麗東/夷國名)¶
(注見漢武帝元/封二年朝鮮)¶
　　書法(二年收瘞隋末暴骸境内也於是念及高麗/戰士而遣使葬之可謂仁也已矣可謂逺也)¶
　　(已矣故屢/書美之)¶
　　發明(既贖䧟虜之人又葬戰亡之士迭書於冊亦/可嘉矣使帝能堅守此心又豈有遼東之伐)¶
　　(乎/)¶
○殺大理丞張藴古¶
<pb:KR2o0020_WYG_054-14a>¶
　(河内人李好德有心疾爲妖言大理丞張藴古按之/奏好德實被疾不當坐治書侍御史權萬紀劾奏藴)¶
　(古相州人而好徳兄厚德爲其刺史故藴古阿意縱/之上怒斬之既而悔之因詔自今有死罪雖令即决)¶
　(仍三復奏乃行刑萬紀與侍御史李仁發俱以告訐/有寵大臣數被譴怒魏徴諌曰此等小人不識大體)¶
　(以訐為直以讒為忠陛下非不知其無堪但取其無/所避忌欲以警䇿羣臣耳而彼挾恩依勢逞其姦謀)¶
　(凡所彈射皆非有罪陛下縱未能舉善以厲俗奈/何昵姦以自損乎上黙然既而萬紀等皆得罪)質¶
　實(河内縣名注見周赧王五十三年野王相州注見/漢昭帝建昭二年魏郡大理丞注見高祖武徳九)¶
　(年三復奏乃行刑注/見中宗嗣聖九年)¶
　　發明(前書殺盧祖尚此書殺張藴古其為盛徳之/累不亦多乎然祖尚猶有辭難之罪若藴古)¶
<pb:KR2o0020_WYG_054-14b>¶
　　(則當官執法守正不阿可賞而/不可殺者其失尤為甚也惜哉)¶
九月修洛陽宫¶
　(上欲修洛陽宫民部尚書戴胄表諫以亂離甫爾百/姓彫弊營造不已勞費難堪上甚嘉之既而竟命將)¶
　(作大匠實璡脩之璡鑿池築山彫/飾華靡上怒遽命毁之免璡官)質實(洛陽宫注見/隋煬帝大業)¶
　(元年将作大匠官名注/見隋煬帝大業九年)¶
　　書法(周武帝毁上善殿則書毁毁宫室之壯麗者/則書毁美之也於是竇璡鑿池築山彫餙華)¶
　　(靡上怒毁之曷爲不書其毁書其脩譏也去年帝/以元素之言罷脩矣卒復脩之是貳過也既罷之)¶
　　(復脩之既脩之復毁之則毁爲不足稱矣/綱目責備賢者故罷不書罷毁不書毁)¶
<pb:KR2o0020_WYG_054-15a>¶
帝獵於後苑¶
　(上逐兎於後苑將軍執失思力諫曰天命陛下爲華/夷父母奈何自輕上又將逐鹿思力脫巾解帯跪而)¶
　(固諫上/爲之止)¶
　　書法(太宗獵不悉書據貞觀四年/獵不書書此何美從諫也)¶
冬十月詔議封建¶
　(初上問公卿以享國久長之䇿蕭瑀對曰三代封建/而長久秦孤立而速亡上以爲然令羣臣議之魏徴)¶
　(以爲京畿稅少多資畿外若盡以封建經費頓闕又/燕秦趙代俱帯外夷若有警急追兵内地難以奔赴)¶
　(李百藥以爲勲戚子孫皆有民社易世之後將驕淫/自恣攻戰相殘害民尤深不若守令之迭居也顔師)¶
<pb:KR2o0020_WYG_054-15b>¶
　(古以爲不若分王宗子勿令過大間以州縣雜錯而/居互相維持足扶京室爲置官僚皆省司選用法令)¶
　(之外不得擅作威刑朝貢禮儀具為條式一定此制/萬代無虞於是詔宗室勲賢宜令作鎮藩部貽厥子)¶
　(孫所司明為條/例定等級以聞)集覽(京畿京謂京師天子之居也畿/天子千里地鄭元曰夏曰縣殷)¶
　(周曰畿畿外禮小司徒九畿䟽王畿外四面仍有九/畿相去各五百里民社古者天子大社以五色土為)¶
　(壇凡封諸侯受天子大社之土各割所封之方色土/與之東方青土他如其方色授之使立社於其國有)¶
　(土則有民/故曰民社)質實(封建注見貞/觀十三年)¶
十一月林邑新羅入貢¶
　(林邑獻五色鸚鵡新羅/獻美女各付使者歸之)質實(林邑南蠻國名注見漢/後主建興四年新羅東)¶
<pb:KR2o0020_WYG_054-16a>¶
　(胡國名注見漢武帝元封二年朝鮮五色鸚鵡格物/論鸚鵡能言鳥有慧性朱咮鈎吻翠項金眼𤣥項碧)¶
　(羽頳足翠尾語音圓滑白者名秦吉了腦有黄肉冠/又名時樂烏丹首紅臆朱冠綠翼鶯頷文背揉以五)¶
　(色其心聰慧䕶主報恩鳴/則天下太平皆産于嶺南)¶
十二月開党項之地爲十六州¶
　(党項内屬者前/後三十萬口)質實(党項西羌别種注見/陳後主至徳三年)¶
制自今決死刑者皆覆奏決日徹樂減膳¶
　(上謂侍臣曰朕以死刑至重故令三覆蓋欲思之詳/熟也而有司湏臾之間三覆已訖又斷獄者惟據律)¶
　(文雖情在可矜而不敢違法其間豈能盡無寃乎古/者刑人君為之徹樂減膳朕庭無常設之樂然常為)¶
<pb:KR2o0020_WYG_054-16b>¶
　(之不啖酒肉但未有著令耳于是制決死囚者二日/中五覆奏下諸州者三覆奏行刑之日尚食勿進酒)¶
　(肉内教坊及太常不舉樂皆令門下覆視有據法當/死而情可矜者録状以聞由是全活甚衆○上嘗與)¶
　(侍臣論獄魏徴曰煬帝時嘗有盗發捕得拷訊服罪/者二千餘人悉令斬之大理丞張元濟尋其状惟五)¶
　(人嘗為盗餘皆平民竟不敢執奏盡殺之上曰此豈/惟煬帝無道其臣亦不盡忠君臣如此何得不亡公)¶
　(等宜戒之上又嘗謂執政曰朕常恐因喜怒妄行賞/罰故欲公等極諌公等亦宜受人諌不可以已之所)¶
　(欲惡人違之茍自不/能受諌安能諌人)集覽(著令漢書注著陟慮/反著在法令中也)質實¶
　(事物紀原云尚食官名掌天子之物曰尚秦置六尚/乃有尚食則尚食秦官也内教坊唐開元初于蓬萊)¶
　(宫側始立内教坊以𨽻散樂倡優曼衍之戲/此其始矣太常官名注見漢明帝永平二年)¶
<pb:KR2o0020_WYG_054-17a>¶
康國求内附¶
　(康國求内附上曰前代帝王好招來絶域以求遠服/之名無益于用而麋弊百姓今康國内附儻有急難)¶
　(於義不得不救師行萬里豈不疲勞勞百姓以取虛/名朕不為也遂不受上謂侍臣曰治國如治病病雖)¶
　(愈尤宜將䕶儻遽自放縱病復作則不可救矣今中/國幸安四夷俱服誠自古所稀然朕日愼一日惟懼)¶
　(不終故欲數聞卿軰諌争也魏徴曰内外治安臣不/以為喜惟喜陛下居安思危耳范氏曰太宗知招來)¶
　(絶域之弊而不為然以兵克者則郡縣置之其疲勞/百姓也亦多矣豈先行其言而後從之者與然其不)¶
　(受康國則足以爲後世法使其/行事毎如此其盛徳可少貶哉)集覽(康國一曰薩末/鞬即元魏所謂)¶
　(悉方斤者在那宻水南為突厥所破/稍南依蔥嶺其君長姓温名屈木支)¶
<pb:KR2o0020_WYG_054-17b>¶
高州總管馮盎入朝¶
　(盎有地方二千里爲/治勤明所部愛之)質實(高州注見宋文帝/元嘉八年高涼)¶
(壬/辰)六年春正月朔日食質實(日食注見新/莾天鳯元年)○羣臣請封¶
禪不許¶
　(初羣臣表請上曰卿輩皆以封禪為帝王盛事朕意/不然若天下乂安家給人足雖不封禪庸何傷乎昔)¶
　(秦始皇封禪而漢文帝不封禪後世豈以文帝不及/始皇邪且事天掃也而祭何必登泰山之巔封數尺)¶
　(之土然後可以展其誠敬乎羣臣請不已上亦欲從/之魏徴獨以為不可上曰公不欲朕封禪者以功未)¶
　(高邪徳未厚邪中國未安四夷未服耶年榖未豐符/瑞未至耶對曰今雖有此六者然戸口未復倉廪尚)¶
<pb:KR2o0020_WYG_054-18a>¶
　(虛車駕東廵供頓勞費又伊洛以東灌莽極目而遠/夷君長皆當扈從此乃引戎狄入腹中而示之以虛)¶
　(弱也况賞賚不貲未厭遠人之望給復連年不償百/姓之勞崇虛名而受實害陛下將焉用之㑹河南北)¶
　(數州大水事遂寢明年羣臣復以為請上喻以舊有/氣疾恐登高増劇乃止范氏曰古者天子廵狩至於)¶
　(方嶽必告祭柴望所以尊天而懷柔百神也後世學/禮者失其傳而諸儒之謟諛者為說以希世主謂之)¶
　(封禪實自秦始古無有也人主不法三代而法秦亦/已謬矣太宗方明朝多賢臣而佞者猶倡其議獨魏)¶
　(徴以為時未可而亦不以其事為非也後議其禮徴/亦預焉高宗明皇遂踵行之終唐之世惟柳宗元以)¶
　(封禪為非嗚呼禮之失也久矣世俗之惑可勝救哉/胡氏曰自聖學不傳學者以天人為二致不能監觀)¶
　(休咎之符徃徃推以天道難知置於㝠漠而不省也/以太宗之明房杜王魏並侍左右正旦日食天變為)¶
<pb:KR2o0020_WYG_054-18b>¶
　(大不聞胥訓告教誨以消隂沴復陽徳而羣臣獻諛/請祭㤗山口雖不允實欲從之至稱功高徳厚偃然)¶
　(自足徴雖以空虛勞費為言若非河南北數州大水/亦未必為止也夫大水者隂氣沴也日食者陽氣㣲)¶
　(也較之二者日者君象尤當儆懼而不知戒焉豈非/以天人為二致不學不知道之過邪及羣臣再請正)¶
　(當披窮經訓辯是非以示/子孫乃以氣疾為解誤矣)集覽(灌莽灌古玩反詩集/于灌木注疏云木族)¶
　(生曰灌莽又音姥宿草也楚辭夕攬洲之宿莽又草/深平曰莽告祭柴望燔柴祭天告至也爾雅曰祭天)¶
　(曰燔柴謂天高不可逹故燔柴以祭之庻高烟上通/也馬融曰祭時積柴加牲其上而燔之先登于位告)¶
　(于天也服䖍曰謂所受王命祀其國中山川曰望書/舜典望於山川注名山大川五嶽四瀆之屬不必至)¶
　(其處皆一時遥望其方而祭之左傳曰望郊之細也/注郊大禮也望祀禮之細微者也胥訓告教誨周書)¶
<pb:KR2o0020_WYG_054-19a>¶
　(無逸曰古之人猶胥訓告胥保惠胥教誨注云古之/君臣雖曰明良猶相道告相安順相教誨以義方隂)¶
　(沴注見陳宣帝/大建六年邪沴)質實(封禪注見秦始皇二十八年秦/山注同上年伊洛二水名注見)¶
　(漢高后三年扈從注/見昭宗乾寧四年)¶
　　書法(書不許何譏也何譏卒許而不果也光武羣/臣請封禪不許不書以其卒封禪也故以不)¶
　　(書為譏太宗羣臣請封禪不許則書以其卒不得/封禪也故以書為譏必若隋文帝然後書不許不)¶
　　(為譏/矣)¶
　　發明(羣臣之請封禪不過䛕佞以恱其君而已觀/太宗始焉拒之之辭可謂明白洞逹而請猶)¶
　　(不止獨魏徴以為不可然則房𤣥齡王珪諸/人皆在致請之列矣直筆書之亦可愧哉)¶
<pb:KR2o0020_WYG_054-19b>¶
三月如九成宫考異(按廵行例則/如上漏帝字)¶
　(上幸九成宫避暑監察御史馬周上疏曰大安宫在/城西制度卑小而車駕獨為避暑之行是太上皇留)¶
　(暑中而陛下居涼處也温凊之禮臣竊有所未安焉/且太上皇春秋已高陛下宜朝夕視膳今九成宫去)¶
　(京師三百餘里太上皇或時思念陛下陛下何以赴/之然今行計已成不可復止願速示返期以解衆惑)¶
　(仍亟増脩大安以稱中外之望又言比來樂工圉人/超授官爵鳴玉曵履與士君子比肩臣竊耻之楊氏)¶
　(曰馬周之論此行善矣然不止其行而速其返是所/謂月攘一鷄者豈所以堯舜其君哉胡氏曰自古繼)¶
　(世之君得飬其母者多矣鮮有及父之生而事之者/也得飬其母未足以盡人子之心事父致孝然後為)¶
　(慊周宜以此深啟帝心使力慕大舜事親之道/則太宗必聞言感動而九成之車不柅自止矣)集覽¶
<pb:KR2o0020_WYG_054-20a>¶
　(大安宫太上皇徙居此宫温凊記曲禮為人子之禮/冬温而夏凊注安定其牀衽温涼之節凊七性反字)¶
　(從以冰冷也圉人掌馬者圉魚許反鳴玉佩玉上有/蔥衡下有䨇璜衝牙蠙珠以納其間佩于韋帯之上)¶
　(玉將鳴焉是為行歩之節度曵履曵躡也履禮也飾/足以為禮黄帝臣於則所作或赤履或烏皮履月攘)¶
　(一鷄孟子曰今有人日攘其隣之鷄者或告之曰請/損之月攘一鷄以待來年然後已如知其非義斯速)¶
　(已矣何待來年不柅/柅女履反止輪木也)質實(九成宫注見隋文帝開皇/十三年仁夀宫大安宫注)¶
　(見貞觀三年京師注見周顯王二十五/年陛下注見漢光武建武二十七年)¶
　　書法(書譏遠也不惟温凊之多缺/而厚親薄己之義亦顛倒矣)¶
以長樂公主嫁長孫沖¶
<pb:KR2o0020_WYG_054-20b>¶
　(長樂公主將出降敇有司資送倍于永嘉長公主魏/徴諌曰昔漢明帝欲封皇子曰我子豈得與先帝子)¶
　(比皆令半楚淮陽今奈何資送公主反倍于長主乎/上入告皇后后歎曰妾數聞陛下稱重魏徴不知其)¶
　(故今觀其引禮義以抑人主之私情乃知眞社稷之/臣也因請遣中使厚賜徴且語之曰聞公正直乃今)¶
　(見之願公常秉此心勿轉移也上嘗罷朝怒曰㑹須/殺此田舎翁后問為誰上曰魏徴每廷辱我后退具)¶
　(朝服曰妾聞主明臣直今魏徴直由/陛下之明故也妾敢不賀上乃恱)集覽(半楚淮陽/楚王英淮)¶
　(陽王炳皆漢光武之子也明帝每封皇/子皆殺其制度止令如楚淮陽之半)質實(長樂縣/名注見)¶
　(元宗天寶元年永嘉縣名注見晉安帝元興元年長/主蔡邕曰漢帝女為公主姊妹為長公主職林曰漢)¶
　(制皇女皆封縣公主儀服同列侯其尊崇者加號長/公主儀服同藩王漢婁敬說高祖以長公主妻單于)¶
<pb:KR2o0020_WYG_054-21a>¶
　(武帝女亦稱衞長公主此為長公主/之始矣中使注見元宗開元十五年)¶
　　書法(公主嫁不悉書此其書何美從諌也於是敕/有司資送倍長公主以魏徴諌而止故書美)¶
　　(之終綱目書下嫁十四太宗長樂南平元宗永穆/憲宗岐陽宣宗萬夀廣徳皆美也漢武帝衞長唐)¶
　　(代宗永樂徳宗義章憲宗普寧懿宗同昌皆譏/在上也北齊太原唐太平安樂皆譏在主也)¶
置三師官○夏四月鄒公張公謹卒¶
　(公謹卒上出次發哀有司奏辰日忌哭上曰/君臣猶父子也情發于哀安避辰日遂哭之)質實(一/統)¶
　(志云鄒古邑名周時為邾國魯穆公改為騶因山為/名漢置騶縣屬魯國隋屬魯郡唐改為鄒縣屬兖州)¶
　(宋屬襲慶府金屬滕州元/因之本朝改屬兖州府)¶
<pb:KR2o0020_WYG_054-21b>¶
秋閏七月宴近臣於丹霄殿¶
　(上宴近臣於丹霄殿長孫無忌曰王珪魏徴昔日仇/讐不謂今日得同此宴上曰徴珪盡心所事故我用)¶
　(之然徴每諌我不從我與之言輙不應何也魏徴對/曰臣以事為不可故諫若陛下不從而臣應之則事)¶
　(遂施行故不敢應上曰應而復諫何傷對曰昔舜戒/羣臣爾無面從退有後言臣心知其非而口應陛下)¶
　(乃面從也豈稷契事舜之意邪上大笑曰人言魏徴/舉止踈慢我視之更覺嫵媚正為此耳徴起拜謝曰)¶
　(陛下開臣使言故臣得盡其愚若陛下拒而不受臣/何敢數犯顔色乎○上謂王珪曰𤣥齡以下卿宜悉)¶
　(加品藻且自謂與數子何如曰孜孜為國知無不為/臣不如𤣥齡才兼文武出将入相臣不如李靖敷奏)¶
　(詳明出納唯允臣不如彦博處繁治劇衆務畢舉臣/不如戴胄耻君不及堯舜以諌諍為己任臣不如魏)¶
<pb:KR2o0020_WYG_054-22a>¶
　(徴至于激濁揚清嫉惡好善臣於數子亦有微長上/深以為然衆亦服其確論○上指殿屋謂侍臣曰治)¶
　(天下如建此屋營構既成勿數改移茍易一榱正一/瓦踐履動摇必有所損若慕竒變法度不恒其徳勞)¶
　(擾實多○上曰人主惟有一心而攻之者甚衆或以/勇力或以辯口或以謟䛕或以奸詐或以嗜慾輻輳)¶
　(攻之各求自售以取寵禄人主少懈而受其一則危/亡隨之此其所以難也范氏曰人主不可以有偏好)¶
　(偏好者姦邪之所趍而讒賊之所入也書曰惟精惟/一允執厥中夫如是則衆莫得而攻之矣○上嘗臨)¶
　(朝謂侍臣曰朕為人主常兼将相之事給事中張行/成退而上書以為禹不矜伐而天下莫與之争陛下)¶
　(撥亂反正羣臣誠不足望清光然不必臨朝言之以/萬乗之尊乃與羣臣校功争能臣竊為陛下不取上)¶
　(甚善/之)集覽(嫵媚嫵罔甫反字通作娬亦媚也漢書相/如上林賦嫵媚冉弱史記相如傳作娬媚)¶
<pb:KR2o0020_WYG_054-22b>¶
　質實(丹霄殿未詳處所輻輳注見漢文帝六年書/曰惟精惟一允執厥中虞書大禹謨篇文)¶
　　書法(丹霄殿何外殿也君臣講論無非治道與他/宴樂者異矣故特書之終綱目書宴十六大)¶
　　(宴一詳漢/高帝五年)¶
　　發明(盛治之世其施為舉措自與庸主不同雖宴/遊之中亦有可觀如綱目所書太宗丹霄殿)¶
　　(之宴自他人視之不過樂飲而已然一時君臣談/笑之間無非明良相與告戒之意則坐朝聽政之)¶
　　(際又可知矣觀者/要當以是察之)¶
九月如慶善宫考異(按廵行例曰帝如某則此/一條如字上亦漏帝字)¶
　(慶善宫上生時故宅也因宴賦詩被之管絃命曰功/成慶善樂使童子八佾為九功之舞大宴㑹與破陳)¶
<pb:KR2o0020_WYG_054-23a>¶
　(舞偕奏於庭同州刺史尉遲敬徳與坐者争長毆任/城王道宗目幾𦕈上不懌而罷謂敬徳曰朕欲與卿)¶
　(等共保富貴然卿居官數犯法乃知韓彭葅/醢非高祖之罪也敬徳由是始懼而自戢)集覽(功/成)¶
　(慶善舞以童兒六十四人冠進賢冠紫袴褶長袖漆/髻屣履而舞進蹈安徐以象文徳後更號九功舞取)¶
　(尚書九功惟叙之義八佾行列曰佾一列八人天子/八佾八八六十四人諸侯六佾大夫四佾士二佾有)¶
　(命之舞也韓彭葅醢韓信彭越漢高帝/誅之故云葅醢葅醢注見漢文帝六年)質實(一統志/云慶善)¶
　(宫在西安府武功縣南一十八里臨渭水唐武徳初/高祖以舊第置宫太宗生于此後嘗臨幸宴羣臣賦)¶
　(詩任城郡名注見漢明帝永平十/四年同州注見元宗開元十一年)¶
冬以陳叔逹爲禮部尚書¶
<pb:KR2o0020_WYG_054-23b>¶
　(帝謂叔逹曰卿武徳中有讜言故相報對曰臣見隋/室父子相殘以亡當日之言非為陛下乃社稷之計)¶
　(耳胡氏曰陳叔逹天下之公論於秦王非私交也以/叔逹端良自宜在親近之地茍欲遷序何患無名而)¶
　(太宗乃舉武徳中讜言是以危疑/向背誘臣下為後日計豈君道哉)質實(社稷注見新/莽天鳯元年)¶
(癸/巳)七年春正月宴𤣥武門奏七德九功舞¶
　(更名破陳樂曰七德舞太常卿蕭瑀以為形容未盡/請并寫武周仁杲建德世充擒獲之狀上曰彼皆一)¶
　(時英雄朝臣或嘗北面事之覩其故主屈辱之状能/不傷乎瑀謝不及魏徴欲上偃武修文每侍宴見七)¶
　(徳舞輙俛首不視見/九功舞則諦觀之)集覽(武周劉武周自稱定楊可/汗唐攻破之走死仁杲薛)¶
　(仁杲自稱秦帝降唐被殺建徳竇建德自稱夏王/被擒斬之于市世充王世充自稱鄭帝降唐被殺)¶
<pb:KR2o0020_WYG_054-24a>¶
王珪罷以魏徴爲侍中¶
　(上與侍臣論安危之本温彦博曰願陛下常如貞觀/初則善矣帝曰朕比來怠于為政乎魏徴曰貞觀之)¶
　(初陛下節儉求講不倦比來營繕微多諫者頗有忤/旨此其所以異耳帝欣然納之○上問魏徴曰羣臣)¶
　(上書可采及召對多失次何也對曰臣觀百司奏事/常數日思之及至上前三分不能道一況諌者拂意)¶
　(觸忌非陛下借之辭色豈敢盡其情哉上由是接羣/臣辭色愈温嘗曰煬帝多猜忌對羣臣多不語朕則)¶
　(不然君臣相親如一體耳○上謂侍臣曰朕比來決/事或不能皆如律令公輩以為事小不復執奏夫事)¶
　(無不由小以致大此乃危亡之端也昔龍逢忠諫而/死朕每痛之煬帝驕暴而亡公輩所親見也公輩常)¶
　(宜為朕思煬帝之亡朕常為公軰念龍逢之死何患/君臣不相保乎○上謂魏徴曰為官擇人不可造次)¶
<pb:KR2o0020_WYG_054-24b>¶
　(用一君子則君子皆至用一小人則小人競進對曰/然天下未定則專取其才不考其行喪亂既平則非)¶
　(才行兼備不可用也范氏曰太宗之言王者之言也/魏徴所謂才行者不亦異乎夫才有君子之才有小)¶
　(人之才古之所謂才者君子之才也兼徳行而言之/也後世之所謂才者小人之才也辯給以禦人詭詐)¶
　(以用兵僻邪險陂趨利就事而已爾王者創業垂統/敷求哲人以遺後嗣故能長世豈其以天下未定而)¶
　(專用小人之才乎夫有才無行之小人無時而可用/退之猶懼其或進也豈可先用而後廢乃取才行兼)¶
　(備之人乎徴之學駁而不純故所以/輔導其君者卒不至于三王之治也)質實(龍逢忠諌/注見漢成)¶
　(帝元延/元年)¶
造渾天儀¶
<pb:KR2o0020_WYG_054-25a>¶
　(直太史李淳風以靈臺候儀制度踈畧但/有赤道更請造渾天黄道儀至是奏之)集覽(靈臺/候儀)¶
　(作儀以推候天地也浮屠一行曰靈臺鐵儀後魏斛/蘭所作規制朴畧度刻不均赤道不動乃如膠柱以)¶
　(考月行遲速多差渾天黄道儀渾天儀注見漢/順帝陽臺二年黄道游儀注見𤣥宗開元九年)質實¶
　(李淳風/岐州人)¶
　　書法(書造儀何重象噐也終綱目書渾儀四宋丙/子年是年𤣥宗開元九年十二年書儀一中)¶
　　(宗嗣聖/二年)¶
秋九月山東四十餘州水遣使賑之質實(山東道名注/見宋文帝元)¶
(嘉二十/五年)¶
<pb:KR2o0020_WYG_054-25b>¶
　　書法(書美恤民也綱目書大水六十三詳漢文帝/元年四十餘州則水無大于此矣曷為不書)¶
　　(大水不皆大也至德宗四十餘州大水則書/大矣貞元八年終綱目書水四十餘州二)¶
○赦死囚三百九十人¶
　(先是上親録繫囚見應死者憫之縱使歸家期以來/秋來就死仍敇天下死囚皆縱遣使至期來詣京師)¶
　(至是皆如期自詣朝堂上皆赦之胡氏曰罪既至死/無可赦者此三百九十人者其間寧無殺人償死者)¶
　(乎而赦之何被殺者之不幸而䝉赦者之幸也況既/得一年之期必嘗相約以如期而集則可免死太宗)¶
　(恱其信服而忘其刑赦之頗也然不敢違逸/而皆至情則可矜矣要之始者縱之過也)集覽(刑/赦)¶
　(之頗左傳昭十六年子産曰發命之不𠂻出令之不/信刑之頗類注縁事類以成偏頗頗普多反類如字)¶
<pb:KR2o0020_WYG_054-26a>¶
　質實(京師注見周顯/王二十五年)¶
　　書法(書赦死囚何譏也親録囚徒縱應死者期以/來秋可也而敇天下死囚皆縱遣使之至期)¶
　　(來詣京師則帝欲赦之之意明矣安得不啓其如/約徼幸之心哉綱目不書縱囚而直書其赦所以)¶
　　(深探太宗之本/意也其㫖微矣)¶
　　發明(虞書𤯝災肆赦初未嘗有赦死罪之文既書/死囚則是罪已應死矣無故赦之毋乃不可)¶
　　(乎書法如此固綱/目之所不予也)¶
冬十一月以長孫無忌爲司空¶
　(無忌固辭上曰吾為官擇人惟才是與茍不才雖/親不用如有才雖讐不棄今日之舉非私親也)¶
<pb:KR2o0020_WYG_054-26b>¶
十二月帝奉太上皇置酒未央宫¶
　(上從上皇宴故漢未央宫上皇命頡利可汗起舞馮/智戴詠詩既而笑曰胡越一家古未有也帝捧觴上)¶
　(壽曰此皆陛下教誨非臣智力所及昔漢高祖亦/從太上皇宴此宫妄自矜大臣不取也上皇大恱)集¶
　覽(智戴南蠻酋長馮盎之子名/也先盎遣入侍故入侍宴)質實(未央宫注見漢/高帝七年可汗)¶
　(夷狄君長號注見/漢後主景耀四年)¶
　　書法(于是始一書奉太上皇越二年而以太上皇/䘮書者矣夫人主以天下飬飬母多矣逮飬)¶
　　(父者蓋鮮焉上皇稱誥九年太宗躬飬之禮僅一/見于綱目帝亦少歉于此哉終綱目書置酒凡四)¶
　　(詳秦初/甲子年)¶
<pb:KR2o0020_WYG_054-27a>¶
　　發明(事有不美而美在其中者如太宗宴丹霄殿/之類是也亦有至美而不美在其中者如奉)¶
　　(太上皇置酒未央宫之類是也丹霄之宴前固已/論之矣未央置酒之義可得聞乎夫人主一日萬)¶
　　(幾若責以昏定晨省之禮朝夕娛侍之樂誠有未/易然者至于以時侍奉如五日一朝之類獨不可)¶
　　(舉而行之乎太宗自正位以来至于終上皇之身/未聞有所謂奉親之樂孝飬之事獨此一書于冊)¶
　　(則夫武徳九年之後貞觀九年之前首尾十載所/謂為天子父以天下飬者僅有是耳中間徒聞欲)¶
　　(幸九成宫避暑而上皇留于暑中見諸馬周之䟽/而亦不聞為之少柅其行後雖欲營大明宫為上)¶
　　(皇清暑之所然亦不果居之臣故因置酒未央之/事而知太宗之簡於事親正所謂至美之中有不)¶
　　(美存者此也我朝孝宗皇帝恭奉上皇垂三十載/孝飬之誠始終如一七日一朝有加無已是豈唐)¶
<pb:KR2o0020_WYG_054-27b>¶
　　(之太宗所可同日語哉尊諡曰孝眞無愧矣然則/君子觀綱目所書太宗置酒之事安得不于我孝)¶
　　(宗而三/歎三詠)¶
賜太子庶子于志寧孔頴逹等金帛¶
　(帝謂志寧曰朕年十八猶在民間民之疾苦情偽無/不知之及區處世務猶有差失况太子生長深宫百)¶
　(姓艱難耳目所未渉能無驕逸乎卿等不可不極諌/太子好嬉戲頗虧禮法志寧與頴逹數直諌上聞而)¶
　(嘉之各賜金一/斤帛五百匹)¶
削工部尚書段綸階¶
　(綸奏徴巧匠上令試之綸使造傀儡上曰求巧工以/供國事今先造戲具豈百工相戒毋作淫巧之意邪)¶
<pb:KR2o0020_WYG_054-28a>¶
　(乃削/綸階)質實(傀儡木偶人也世傳傀儡起于漢高祖平/城之圍用陳平計刻木為美人立城上以)¶
　(詐冐頓閼氏後人因此為傀儡應劭曰高帝七年陳/平使畵工圖美女遣遺閼氏而無刻木事今按列子)¶
　(記周穆王時巧人有偃師者為木人能歌舞王與盛/姬觀之舞既終木人瞬目以手招王左右王怒欲殺)¶
　(偃師偃師懼壊之皆丹墨膠漆之所為也此疑傀儡/之始矣秦漢有魚龍曼衍之戲其事亦粗見唐李商)¶
　(隠宫詞曰不湏看盡魚龍戲終遣君王怒偃師通典/曰窟&KR1235;子亦曰魁&KR1235;作偶人以戲善歌舞審此知其)¶
　(偃師之遺事也風俗通曰漢靈帝時京師賔客嘉㑹/皆作魁&KR1235;梁散樂亦有之齊後主尤所好也顔氏家)¶
　(訓云古有秃人姓郭好諧謔今傀儡郭/郎子是也傀儡音匯磊階謂品級也)¶
　　書法(削官之例二某有罪削階有罪之辭也削某/階無罪之辭也叚綸始作淫巧其以無罪書)¶
<pb:KR2o0020_WYG_054-28b>¶
　　(何病帝也大匠誨人必以規矩而求/巧匠且令試之則罪不在叚綸矣)¶
　　發明(書賜太子庶子金帛文無美詞然足知其輔/導太子之實書削工部尚書階文無貶詞然)¶
　　(足知其作為淫巧之實/此亦觀綱目之法也)¶
(甲/午)八年春正月以李靖等爲黜陟大使分行天下¶
　(上欲分遣大臣循行黜陟未得其人李靖薦魏徴上/曰徴箴規朕失不可一日離左右乃命靖等十三人)¶
　(分行天下察長吏賢不肖問民間疾苦禮高年/賑窮乏褒善良起淹滯俾使者所至如朕親覩)質實¶
　(黜陟注見/貞觀二年)¶
夏五月朔日食○秋七月山東河南大水○冬十月營¶
<pb:KR2o0020_WYG_054-29a>¶
大明宫¶
　(營大明宫以為上皇清暑之/所未成而上皇寢疾不果居)質實(一統志云大明宫/在西安府治東北)¶
　(五里唐東内也貞觀中所建初名/永安後改曰蓬萊又改曰大明)¶
　　書法(大明宫何上皇清暑之地也營經始之辭也/宫未及成而上皇寝疾矣綱目曷為書之譏)¶
　　(也自六年如九成宫馬周有䟽至是二年始為上/皇清暑之計而上皇竟不及居太宗之慢亦無以)¶
　　(自贖矣故/書譏之)¶
以李靖爲特進¶
　(靖以疾遜位上曰朕嘉公意欲以公為一代楷模故/不相違及拜特進俟疾小瘳間三二日至門下中書)¶
<pb:KR2o0020_WYG_054-29b>¶
　(平章/政事)集覽(特進注見漢成/帝鴻嘉元年)¶
　　書法(平章政事/之名始此)¶
吐蕃遣使入貢¶
　(吐蕃在吐谷渾西南未嘗通中國其王稱賛普俗不/言姓王族皆曰論官俗皆曰尚近世寖彊勝兵數十)¶
　(萬賛普棄宗弄讃有勇畧四/隣畏之詔遣使者徃慰撫之)集覽(吐蕃本西羌屬姓/勃窣野居析支水)¶
　(西在吐谷渾西南賛普吐蕃俗謂彊雄曰賛謂丈夫/曰普故號君長曰賛普其後有君長或曰論賛或曰)¶
　(弄讃棄宗弄讃/賛普之名也)¶
　　書法(此吐蕃通/中國之始)¶
<pb:KR2o0020_WYG_054-30a>¶
吐谷渾冦涼州以李靖爲大總管帥諸軍討之考異(據/九)¶
(年書伐吐谷/渾此誤作討)¶
　(吐谷渾可汗伏允老耄其臣天柱王用事數入塞侵/盜詔大舉討之上欲以李靖爲將爲其老重勞之靖)¶
　(聞之請行上大恱以靖為西海/道行軍大總管節度諸軍討之)集覽(重勞之重去聲/難也言難于勞)¶
　(使/之)質實(吐谷渾西域國名注見晉元帝建武元年可/汗夷狄君長號注見漢後主景耀四年涼州)¶
　(注見中宗景龍二年西海郡/名注見晉元帝建武元年)¶
　　發明(王者不勤逺畧若無故舉兵則為黷武今此/上書吐谷渾㓂涼州而下書李靖帥軍討之)¶
　　(曰㓂則罪在夷狄曰討則有詞可執用兵/若此得其正矣宜乎綱目書以予之也)¶
<pb:KR2o0020_WYG_054-30b>¶
聘鄭氏爲充華旣而罷之¶
　(帝聘鄭仁基女為充華册使將發魏徴聞其嘗許嫁/士人陸爽遽上表諌帝大驚自責命停册使房𤣥齡)¶
　(等奏許嫁無顯状爽亦表言初無此議帝謂徴曰羣/臣或容希合爽亦自陳何也對曰彼以陛下為外雖)¶
　(捨之或隂加罪譴故爾帝笑曰/朕之言不能使人必信如此邪)集覽(充華婦官也/九嬪之一)質¶
　實(陛下注見漢光武/建武二十五年)¶
　　書法(特筆也太宗從諌至此可謂有大過人者矣/特書美之綱目書命納妃妾十詳漢獻帝建)¶
　　(安十八年皆譏/也惟此為美辭)¶
　　發明(自改過不吝見於仲氏之美成湯而後知人/君以改過為大徳自匡救其惡見于孔子之)¶
<pb:KR2o0020_WYG_054-31a>¶
　　(述事君乃後知人臣以匡救為至忠太宗聘鄭氏/爲充華不知其已受聘也魏徴上表論諌帝遽大)¶
　　(驚自責若太宗可謂能改過不吝若魏徴可謂能/匡救其惡者矣以房𤣥齡之賢猶希意奏陳非徴)¶
　　(深探本情非太宗屈己從諌何以能免其失故綱/目特書既而罷之與漢明帝永平三年書大起北)¶
　　(宫既而罷之同/意皆美之也)¶
以皇甫德參爲監察御史¶
　(中牟丞皇甫德參上言脩洛陽宫勞人收地租厚斂/俗好高髻蓋宫中所化上怒謂房𤣥齡等曰徳參欲)¶
　(國家不役一人不收斗租宫人皆無髪乃可其意邪/欲罪之魏徴曰言不激切不能動人主之心陛下擇)¶
　(焉可也上曰朕罪此人則誰復敢言者乃賜絹二十/匹他日徴奏言陛下近日不好直言雖勉强含容非)¶
<pb:KR2o0020_WYG_054-31b>¶
　(曩時之豁如上乃更加優賜拜監察御史○中書舎/人高季輔上言外官卑品猶未得禄饑寒切身難保)¶
　(清白宜量加優給然後可責以不貪比見帝子拜/諸叔叔皆答拜紊亂昭穆宜訓之以禮上善之)集¶
　覽(好高髻漢章帝時馬廖上䟽曰長安語曰/城中好高結四方高一尺注結與髻同)質實(中/牟)¶
　(縣名注見漢獻帝初平三年昭/穆注見漢光武建武十九年)¶
西突厥咄陸可汗死考異(提要咄作/吐死作卒)¶
　(弟沙鉢羅咥/利失可汗立)¶
(乙/未)九年春正月分民貲爲九等○夏五月太上皇崩○¶
李靖伐吐谷渾破之¶
<pb:KR2o0020_WYG_054-32a>¶
　(李靖擊吐谷渾伏允悉燒野草輕兵走入磧諸将以/為馬無草未可深入侯君集曰虜一敗之後䑕迯鳥)¶
　(散取之易于拾芥此而不乗後必悔之李靖從之中/分其軍為兩道靖與薛萬均李大亮由北道君集與)¶
　(道宗由南道靖等敗吐谷渾于牛心堆又敗諸赤水/原君集道宗引兵行無人之境二千餘里盛夏降霜)¶
　(人齕氷馬噉雪追及伏允于烏海與戰大破之靖督/諸軍經積石河源窮其西境襲破伏允牙帳斬首數)¶
　(千級獲雜畜二十餘萬伏允子順斬天柱王來降伏/允脫身走衆散稍盡為左右所殺國人立順為可汗)¶
　(詔以為西平郡王順未能服其衆命李大亮将精兵/數千為其聲援既而順竟為國人所殺上復使侯君)¶
　(集将兵立其子諾曷鉢為可汗總管高甑生後軍期/李靖按之甑生誣靖謀反按騐無状甑生坐減死徙)¶
　(邊或言甑生秦府功臣宜寛其罪上曰國家功臣多/矣若甑生獲免則人人犯法安可復禁乎靖自是闔)¶
<pb:KR2o0020_WYG_054-32b>¶
　(門杜絶賔客雖/親戚不之見)集覽(積石河源地里志積石在金城/河關縣西南羌中今鄯州龍支)¶
　(縣界河所經也括地志云積石山今名小積石山在/河州枹罕縣西七里河州在京兆西千四百七十里)¶
　(禹發源河水小積石山浮河東北下歴靈勝二州北/而南行至于龍門蔡氏書傳按漢西域傳張騫所窮)¶
　(河源云河有兩源一出蔥嶺一出于闐于闐在南山/下其河北流與蔥嶺河合東注蒲昌海蒲昌一名鹽)¶
　(澤去玉門陽闗三百餘里其水停居冬夏不增減潜/行地中南出積石又唐長慶中薛元鼎使吐蕃自隴)¶
　(西成紀縣西南出塞二千餘里得河源于莫賀延積/尾曰悶磨黎山其山中高四下所謂崑崙也東北流)¶
　(與積石河相連河源澄瑩冬春可渉下稍合流色赤/益遠他水并注遂濁吐蕃亦自言崑崙在其國西南)¶
　(按二說恐/薛說為是)質實(磧柔然地名注見梁武帝普通二年/一統志云積石山名在陜西河州衛)¶
<pb:KR2o0020_WYG_054-33a>¶
　(城西北七十二里禹貢導河積石至于龍門即此又/西寧衞境廢龍支縣南有積石山亦為禹貢導河之)¶
　(所西平郡注見漢宣/帝元康四年湟中)¶
秋七月詔禮官議廟制¶
　(諌議大夫朱子奢請立三昭三穆而虛太祖之位于/是増脩太廟附𢎞農府君及高祖并舊神主四為六)¶
　(室房𤣥齡等議以涼武昭王為始祖于志寧以/為武昭王非王業所因不可為始祖上從之)質實¶
　(三昭三穆注見宋明帝泰始七年宏農郡名注見周/顯王四十五年陜朱子奢蘇州吳縣人涼武昭王西)¶
　(涼王李暠廟/號武昭王)¶
冬十月葬獻陵¶
<pb:KR2o0020_WYG_054-33b>¶
　(初詔山陵依漢長陵故事秘書監虞世南上䟽以為/聖人薄葬其親非不孝也深思逺慮以厚葬適足為)¶
　(親之累故不為耳陛下聖徳度越唐虞而厚葬其親/乃以秦漢為法臣竊為陛下不取願依白虎通為三)¶
　(仞之墳節損制度刻石陵旁藏書宗廟用為子孫之/法䟽奏不報世南又奏漢天子即位即營山陵遠者)¶
　(五十餘年今以數月之間為數十年之功于人力有/所不連上乃詔有司議之房元齡等以為漢長陵高)¶
　(九丈原陵高六丈今九丈則太崇三仞則太卑請依/原陵之制從之又詔太原立高祖廟秘書監顔師古)¶
　(以為寝廟應在京師漢/世郡國立廟非禮乃止)集覽(長陵漢髙帝陵墓白虎/通漢章帝詔諸儒㑹白)¶
　(虎觀議五經異同作白虎議奏/今白虎通是原陵漢光武陵墓)質實(一統志云獻陵/在西安府三原)¶
　(縣東南一十八里長陵漢高帝之墓注見十二年太/原府名注見齊明帝建武三年并州京師注見周顯)¶
<pb:KR2o0020_WYG_054-34a>¶
　(王二十五年原陵漢光武/之墓注見建武中元二年)¶
十一月以蕭瑀爲特進參預政事¶
　(上曰武徳季年高祖有廢立之心而未定我不為兄/弟所容實有功高不賞之懼斯人也不可以利誘不)¶
　(可以死脇眞社稷臣也因賜瑀詩曰疾風知勁草板/蕩識誠臣范氏曰太宗以蕭瑀無二心于已而嘉之)¶
　(可謂能知臣矣人君以此/取人豈不得忠正之士乎)集覽(疾風知勁草疾急也/勁徤也草雖被疾風)¶
　(亦不隨之而靡板蕩識誠臣詩上帝板板上帝蕩蕩/注上帝稱君王也板板反也王為政反先王與天之)¶
　(道也蕩蕩法度廢壞貎言誠/臣不以板蕩而易其介也)¶
(丙/申)十年春正月突厥阿史那社爾來降¶
<pb:KR2o0020_WYG_054-34b>¶
　(社爾處羅可汗之子也年十一以智畧聞處羅以為/拓設建牙于磧北頡利既亡西突厥亦亂社爾詐徃)¶
　(降之襲取其地幾半有衆十餘萬乃曰破我國者薛/延陁也我當為先可汗報讐擊滅之諸部皆諌社爾)¶
　(不從擊之大敗遂帥衆來降以為左驍衞大將軍處/其部落于靈州之北留社爾于長安尚公主典屯兵)¶
　集覽(阿史那社爾阿史那突厥三字姓社爾其/名也拓設設猶言部也拓其部設之號)質實¶
　(靈州注見貞觀二十年長/安縣名注見漢惠帝五年)¶
二月以荆王元景等爲諸州都督¶
　(諸王之藩上與之别曰兄弟之情豈不欲常共處耶/但以天下之重不得不爾諸子尚可復有兄弟不可)¶
　(復得因流涕嗚咽不能止胡氏曰臨湖之變太宗不/能以義命少忍然理義出于人心雖下愚蠢蠢猶不)¶
<pb:KR2o0020_WYG_054-35a>¶
　(可亡滅而况英傑之資乎事徃時遷終必自悔然已/不可如何矣此太宗所以悲也人倫之際易以失恩)¶
　(可不愼哉○魏王泰為相州都督不之官上以泰好/文學特命于其府别置文學舘聽自引召學士泰有)¶
　(寵于上或言諸大臣多輕之上怒召諸大臣讓之曰/隋文帝時大臣皆為諸王所頓躓我若縱之豈不能)¶
　(折辱公輩邪房𤣥齡等皆謝魏徴正色曰若綱紀大/壞固所不論聖明在上魏王必無頓辱羣臣之理隋)¶
　(文帝驕其諸子卒皆夷滅又足法乎上恱曰朕以私/愛忘公義及聞公言方知理屈人主發言何得容易)¶
　(乎王珪嘗奏三品以上道遇親王降乗非禮上曰卿/輩輕我子邪魏徴曰諸王位次三公今三品皆九卿)¶
　(八座為王降乗誠非所宜上曰人命難期萬一太子/不幸安知諸王不為公輩之主乎對曰自周以來皆)¶
　(子孫相繼不立兄弟所以絶庶孽之窺窬塞禍/亂之源本此為國者所深戒也上乃從珪奏)集覽¶
<pb:KR2o0020_WYG_054-35b>¶
　(臨湖之變在高祖武徳九年頓躓頓拙辱也躓音致/礙不行也正義曰頓躓困厄之義也降乗猶言下車)¶
　(也乗去聲九卿唐志太常光禄衞尉宗正太僕大理/鴻臚司農太府凢九寺各卿一人八座隋制以五省)¶
　(長官中書令侍中尚書令共議國政此宰相之職唐/因之其後以太宗嘗為尚書令臣下避不敢居其職)¶
　(由是僕射與尚書長官皆尚書省官故云尚/書八座又漢魏八座注見晉武帝太康四年)正誤(八/座)¶
　(今按通典隋以六部尚書左右僕射及令為八座二/僕共為一座唐與隋同其後代宗以郭子儀為尚書)¶
　(令子儀以太宗嘗為此官不受自是不以授人則唐/之八座又當為左右二僕及六尚書也集覽欠明)¶
　質實(荆王元景荆州名注見漢獻帝建安十三年南/郡元景唐高祖之子太宗之弟庻孽注見漢景)¶
　(帝三年窺窬晉成伯陽市賦談智于尺寸之間窺窬/於分毫之際注窺私視也窬門邊竇也綱紀注見宋)¶
<pb:KR2o0020_WYG_054-36a>¶
　(營陽王景/平二年)¶
三月吐谷渾請頒厯遣子入侍○夏六月以温彦博爲¶
右僕射楊師道爲侍中魏徴爲特進¶
　(徴屢以目疾辭位上不得已以/為特進知門下省事參議得失)¶
皇后長孫氏崩¶
　(后性仁孝儉素好讀書常與上從容商畧古事因而/獻替禆益良多撫視庶孽逾於所生妃嬪以下無不)¶
　(愛戴訓諸子常以謙儉為先太子乳母以東宫噐用/少請奏益之后不許曰太子患徳不立名不揚何患)¶
　(無噐用邪后得疾太子請奏赦罪人度人入道后曰/死生有命非智力所移赦者國之大事不可數下道)¶
<pb:KR2o0020_WYG_054-36b>¶
　(釋異端之教蠧國病民皆上素所不為奈何以吾一/婦人使上為所不為乎及疾篤與上訣時房𤣥齡以)¶
　(譴歸第后曰𤣥齡事陛下久小心謹慎茍無大故不/可棄也妾之本宗因縁葭莩以致禄位既非徳舉易)¶
　(致顚危欲保全之愼勿處之權要妾生無益于人願/勿以丘壟勞費天下但因山為墳噐用瓦木可也更)¶
　(願陛下親君子遠小人納忠諌屏讒慝省作役止遊/畋則妾死不恨矣后嘗采自古婦人得失事為女則)¶
　(三十卷又嘗著論譏漢明徳馬后不能抑退親戚之/權而徒戒其車如流水馬如龍是開其禍敗之源而)¶
　(禁其未流也至是宫司奏之上覽之悲慟以示近臣/曰皇后此書足以垂範百世朕非不知天命而為無)¶
　(益之悲但入宫不復聞規諌之言失一良/佐故不能忘懐耳乃召𤣥齡使復其位)集覽(葭莩/漢中)¶
　(山王傳葭莩之親注葭蘆也莩其筩中白皮至薄者/言其輕薄而附著也邱壟秦晉之間冢謂之壟漢書)¶
<pb:KR2o0020_WYG_054-37a>¶
　(光武曰使迭興之後與邱壟/同體注邱小山也壟大坡也)質實(從容注見漢宣/帝地節三年)¶
秋禁上書告訐者¶
　(上謂羣臣曰朕開直言之路以利國也而比來上封/事者多訐人細事自今復有為是者朕當以讒人罪)¶
　(之范氏曰太宗欲聞直言而惡告訐/可謂明且逺矣此為君為長之道也)¶
冬十一月𦵏文德皇后¶
　(時將軍段志𤣥宇文士及分統士衆帝夜使宫官至/二人所士及納之志𤣥不納曰軍門不可夜開使者)¶
　(曰此有手敕志𤣥曰夜中不辨眞偽竟留使者至明/帝聞而歎曰眞將軍也帝為文刻石稱皇后節儉遺)¶
　(言薄葬不藏金玉當使子孫奉以為法帝念后不已/于苑中作層觀以望昭陵嘗引魏徴同登使視之徴)¶
<pb:KR2o0020_WYG_054-37b>¶
　(熟視之曰臣昬眊不能見上指示之徴曰臣以為/陛下望獻陵若昭陵則臣固見之矣上泣為毁觀)集¶
　覽(層觀層重屋也觀去聲三輔黄/圖云豋之則可遠觀故曰觀)質實(昭陵長孫皇/后之墓注見)¶
　(貞觀二十三年陛下注見/漢光武建武二十七年)¶
十二月朱俱波丼棠遣使入貢¶
　(朱俱波在蔥嶺之北去𤓰州三千八百里丼棠在大/海南上曰中國既安四夷自服然朕不能無懼昔秦)¶
　(始皇威振胡越二世而/亡惟諸公匡其不逮耳)集覽(朱俱波西域國一作朱/俱槃一作朱駒半一作)¶
　(朱駒波即漢時子合國也蔥嶺注/見漢和帝永元二年甘棠西域國)質實(朱俱波西域/國名未詳沿)¶
　(革𤓰州注見莊宗/同光二年晉昌)¶
<pb:KR2o0020_WYG_054-38a>¶
黜治書侍御史權萬紀¶
　(萬紀上言宣饒銀大發采之歲可得數百萬緡上曰/朕貴為天子所乏者非財也但恨無嘉言可以利民)¶
　(耳與其得數百萬緡何如得一賢才卿未嘗進一賢/才而專言銀利昔堯舜抵璧於山投珠於谷漢之桓)¶
　(靈乃聚錢為私藏卿欲以桓靈/俟我耶是日黜萬紀使還家)集覽(宣饒二州名在/江東宣本漢丹)¶
　(陽郡饒本/漢鄱陽郡)質實(宣饒二州名宣注見漢明帝永平十/三年丹陽饒注見梁武帝太清元年)¶
　(鄱/陽)¶
更命統軍别將爲折衝果毅都尉¶
　(凡十道置府六百三十四而闗内二百六十一皆𨽻/諸衞及東宫六率凡上府兵千二百人中府千人下)¶
<pb:KR2o0020_WYG_054-38b>¶
　(府八百人三百人為團團有校尉五十人為隊隊有/正十人為火火有長每人兵甲糧裝各有數輸之庫)¶
　(征行給之二十為兵六十而免能騎射者為越騎其/餘為歩兵每歲季冬折衝都尉帥以教戰當給馬者)¶
　(官與直當宿衞者番上兵部以遠/近給畨遠踈近數皆一月而更)集覽(更命統軍别/将為折衝果)¶
　(毅都尉改號統軍為折衝都尉别将為果毅都尉諸/府則總號折衝府折衝者所以折兵衝也左傳曰殺)¶
　(敵為果致/果為毅)質實(東宫注見宋文帝/元嘉二十七年)¶
(丁/酉)十一年春正月以吳王恪等爲諸州都督質實(吳王/恪注)¶
(見貞觀/十七年)¶
　(諸王將之官上賜書戒敇且曰吾欲遺/汝珍玩恐益驕奢不如得此一言耳)¶
<pb:KR2o0020_WYG_054-39a>¶
作飛山宫¶
　(魏徴上䟽曰煬帝恃其富强不虞後患窮奢極欲使/百姓困窮以致身死人手社稷為墟陛下撥亂反正)¶
　(宜思隋之所以失我之所以得撤其峻宇安于卑宫/若因基而増廣襲舊而加飾此則以亂易亂殃咎必)¶
　(至難得易失/可不念哉)¶
　　發明(飛山宫之制不可得聞然以其名觀之侈/可知矣書之于册是亦日月之一蝕也)¶
定律令¶
　(房𤣥齡等先受詔定律令以為舊法兄弟異居䕃不/相及而謀反連坐皆死祖孫有䕃而止應配流據禮)¶
　(論情深為未愜令定律祖孫與兄弟縁坐者俱配役/從之凡定律五百條立刑名二十等比隋律減大辟)¶
<pb:KR2o0020_WYG_054-39b>¶
　(九十二條減流入徒者七十一條凡削煩去蠧變重/為輕者不可勝紀又定令一千五百九十餘條舊制)¶
　(釋奠于太學以周公為先聖孔子配饗元齡等以孔/子為先聖顔囘配饗又刪武徳以來敇格定留七百)¶
　(條至是行之又定枷杻鉗鎻杖笞皆有長短廣狹之/制自張藴古之死法官以出罪為戒時有失入者又)¶
　(不加罪上嘗問大理卿劉徳威曰近日刑網稍宻何/也對曰此在主上不在羣臣律文失入減三等失出)¶
　(減五等今乃失入無辜失出獲罪是以吏各自免競/就深文陛下儻一斷以律則此風立變矣上恱從之)¶
　(由是斷獄平允上又嘗曰法令不可數變數變則/煩官長不能盡記吏得為姦自今變法宜詳愼之)集¶
　覽(以出罪為戒先藴古以李好徳法不當坐/上怒其出人之罪斬之今皆以此為戒)質實(大/辟)¶
　(刑名注見漢宣帝地節三年釋奠注見/梁武帝天監十七年劉徳威彭城人)¶
<pb:KR2o0020_WYG_054-40a>¶
二月豫爲山陵終制¶
　(上以漢世豫作山陵免子孫倉猝勞費又志在儉葬/恐子孫從俗奢靡自為終制因山為陵容棺而已范)¶
　(氏曰厚葬之禍古今所明知然後之人主為之以賈/禍跡相接而莫或戒也太宗雖自為終制而昭陵之)¶
　(葬亦不為儉及唐之末不/免暴露豈非太宗之過乎)¶
幸洛陽宫考異(幸上漏/帝字)¶
　(上至顯仁宫官吏以闕儲偫被譴魏徴諌曰陛下以/儲偫譴官吏臣恐承風相扇異日民不聊生殆非行)¶
　(幸之本意也昔煬帝諷郡縣獻食視其豊儉以為賞/罰故海内叛之此陛下所親見奈何欲效之乎上驚)¶
　(曰非公不聞此言因謂長孫無忌等曰朕昔過此買/飯而食僦舎而宿今供頓如此豈得猶嫌不足乎至)¶
<pb:KR2o0020_WYG_054-40b>¶
　(洛陽宫西苑泛積翠池顧謂侍臣曰煬帝作此宫苑/結怨于民今悉為我有正由宇文述虞世基之徒内)¶
　(為謟諛外蔽聰明故也可不戒哉范氏曰富而不忘/貧則能保其富矣貴而不忘賤則能保其貴矣夫以)¶
　(萬乗之貴四海之富而猶以為不足何哉忘其始之/貧賤而欲大無窮也是以周公作書以戒成王恐其)¶
　(不知稼穡之艱難而驕逸也漢文有言曰朕能任衣/冠念不至此是以恭儉愛民惟恐煩之嗚呼其可謂)¶
　(有徳者矣若太宗聞諌而/能自省此其所由興也)集覽(能任衣冠任平聲堪/也言我自堪任衣冠)¶
　(以/来)質實(顯仁宫注見隋煬帝大業元年一統志云西/苑在河南府洛陽縣隋煬帝築周廻二百里)¶
　(臺觀宫殿/窮極華麗)¶
三月朔日食○詔行新禮¶
<pb:KR2o0020_WYG_054-41a>¶
　(房𤣥齡魏徴所定/凡百三十八篇)¶
以王珪爲魏王泰師¶
　(上謂泰曰汝事珪當如事我泰見珪輙先拜珪亦以/師道自居胡氏曰為人師者豈徒禮貌云乎哉必有)¶
　(道以授人而道以人倫為至泰是時于兄弟間漸生/異慮而王珪訓告之方教誨之道未之聞也卒以窺)¶
　(伺廢斥而死/珪與有責矣)¶
以南平公主嫁王敬直¶
　(敬直珪之子也先是公主下嫁皆不以婦禮事舅姑/珪曰主上欽明動循禮法吾受公主謁見豈為身榮)¶
　(所以成國家之美耳乃與其妻就席坐令公/主執笄行盥饋之禮是後公主始行婦禮)集覽(南/平)¶
<pb:KR2o0020_WYG_054-41b>¶
　(公主嫁王敬直源流至論曰唐史例曰某人尚某公/主今綱目不曰尚而曰某公主嫁某人此乃文公所)¶
　(以明人倫也公主執笄行盥饋之禮笄字唐書王珪/傳作笲注云按史照通鑑釋文笄堅奚反簮也又云)¶
　(據唐書釋音正文作笲釋云皮變反笥屬也未知孰/是又引左傳奉匜沃盥易家人在中饋以解盥饋之)¶
　(禮愚謂笄字本刋之誤史照又失為正之唐書釋音/為得也所引奉匜沃盥家人在中饋二者亦謬矣不)¶
　(詳執笲之義本按記昏義篇夙興婦沐浴以俟見質/明賛見婦於舅姑婦執笲棗栗叚脩以見注笲音煩)¶
　(又皮彦反噐名以&KR1239;若竹為之其形如筥衣之以青/繒以盛棗栗叚脩之屬叚丁亂反本又作腵脩脯也)¶
　(加薑桂曰腵脩公羊傳何休學云禮婦見舅姑以棗/栗為贄見女姑以腵脩為贄棗取其早自矜荘栗取)¶
　(其敬栗腵脩取其斷斷自脩飾也其奉匜沃盥事乃/晉公子重耳適秦秦伯使懐嬴奉匜沃盥懐嬴是重)¶
<pb:KR2o0020_WYG_054-42a>¶
　(耳之姪婦奉匜沃盥既而揮之此豈婦事舅姑之禮/家人在中饋此言婦人居中而主饋耳非特饋舅姑)¶
　(也當知盥饋之禮本按記郊特牲篇厥明婦盥饋舅/姑卒食婦餕餘是也盥音管文公家禮説甚詳明婦)¶
　(至于家明日夙興見于舅姑若冢婦則饋于舅姑是/日食時婦家則盛饌酒壺婦從者設蔬果卓子于堂)¶
　(上舅姑坐前設盥盆于阼階東南帨架在東舅姑就/坐婦盥升自西階洗盞斟酒置舅卓子上降拜俟舅)¶
　(飲畢又拜遂獻姑進酒姑受飲畢降拜遂執饌升薦/于舅姑前侍立姑後以俟卒食撤飯侍者撤餘饌分)¶
　(置别室婦就餕姑之餘婦從者餕舅之/餘壻從者又餕婦之餘此盥饋禮也)質實(一統志/云南平)¶
　(縣名漢屬桂陽郡晉因之隋省入臨武縣唐復置屬/郴州天寳初改曰藍山縣因山為名宋属桂陽軍元)¶
　(屬桂陽路本朝初屬/郴州後改屬衡州府)¶
<pb:KR2o0020_WYG_054-42b>¶
　　書法(始執婦道也/故書美之)¶
　　發明(貞觀六年嘗書以長樂公主嫁長孫冲矣然/是時下嫁之禮猶未明也至是分注具載是)¶
　　(後公主始行婦禮之説則弊俗自此始革矣夫夫/夫婦婦隂陽之大義乾坤之定制也雖則王姬亦)¶
　　(下嫁于諸侯豈以天子之女而決壞尊卑之防哉/自漢以來制為尚主之法於是夫屈於婦隂陵於)¶
　　(陽其失甚矣有太宗以為之君于是乎能禮遣其/女有王珪以為之舅于是乎能不屈于婦君臣相)¶
　　(遇自我作古此亦治世之美事也特書南平公主/嫁王敬直而不曰王敬直尚南平公主書法之意)¶
　　(明矣夫豈/過予之哉)¶
詔議封禪禮質實(封禪注見秦始/皇二十八年)¶
<pb:KR2o0020_WYG_054-43a>¶
　(秘書監顔師古等議/其禮房𤣥齡裁定之)¶
　　書法(漢文帝議封禪不書十六年此其書何譏也/前書請封禪不許矣于是而詔議其禮帝之)¶
　　(不能自克如此故書譏之綱目書議/封禪禮儀二是年高宗顯慶四年)¶
　　發明(封禪非古也自吕政行之于前漢武踵之于/後人主遂以是為盛典人臣遂以是為美談)¶
　　(其有卓然不惑知其非禮者蓋亦鮮矣昔光武始/拒羣臣之請詞㫖甚嚴然未幾復為䜟緯所移今)¶
　　(太宗始亦堅却其說至是所守亦不能固雖他時/終于不行要之非確有定力終始不回者也書詔)¶
　　(議封禪禮則大駕雖未東已/知其志嚮之所在矣惜哉)¶
夏五月虞公温彦博卒質實(虞縣名注見周赧/王二十一年解)○六月¶
<pb:KR2o0020_WYG_054-43b>¶
以荆王元景長孫無忌等爲諸州刺史子孫世襲質實¶
(荆州名注見漢獻帝/建安十三年南郡)¶
　　書法(刺史世襲其為建國也大矣使卒行之治/亂未可知也末世藩鎮不世襲之世襲矣)¶
○秋七月榖洛溢詔百官極言過失質實(提要溢上有/水字疑漏)¶
　(大雨榖洛溢入洛陽宫壞官寺民居溺死者六千餘/人詔水所毁宫少加修繕纔令可居廢明德宫元圃)¶
　(院以其材給遭水者令百官上封事極言朕過其後/上謂侍臣曰上封事者皆言朕遊獵太頻今天下無)¶
　(事武備不可忘但與左右獵于後苑無一事煩民夫/亦何陽魏徴曰先王惟恐不聞其過茍其言無取亦)¶
　(無所損乃皆勞而遣之侍御史馬周上䟽以為三代/及漢歴年多者八百少者不减四百良以恩結人心)¶
<pb:KR2o0020_WYG_054-44a>¶
　(人不能忘故也自是以降多者六十年少者纔二十/餘年皆無恩於人本根不固故也今之户口不及隋)¶
　(之什一而給役者兄去弟還道路相繼營繕不休噐/服華侈陛下少居民間知民疾苦尚復如此况皇太)¶
　(子生長深宫不更外事萬歲之後固聖慮所當憂也/臣觀自古百姓愁怨國未有不亡者人主當修之于)¶
　(可修之時不可悔之于既失之後貞觀之初天下饑/歉斗米直匹絹而百姓不怨者知陛下憂念不忘故)¶
　(也今比年豐穰匹絹得粟十餘斛而百姓怨咨者知/陛下不復念之多營不急之務故也自古以來國之)¶
　(興亡不以蓄積多少在于百姓苦樂且以近事騐之/隋貯洛口倉而李宻因之東都積布帛而世充資之)¶
　(西京府庫亦為國家之用至今未盡夫蓄積固不可/無要當人有餘力然後收之不可彊歛以資㓂敵也)¶
　(夫儉以息人貞觀之初陛下所親行也豈今日而難/之乎欲為長久之計但如貞觀之初則天下幸甚又)¶
<pb:KR2o0020_WYG_054-44b>¶
　(陛下寵遇諸王過厚亦不可不深思也魏武帝愛陳/思王及文帝即位遂遭囚禁然則武帝愛之適所以)¶
　(苦之也又百姓所以治安惟在刺史縣令今重内官/而輕州縣刺史多用武臣或京官不稱職始補外任)¶
　(邊逺之處用人更輕所以百姓未安殆由于此䟽奏/上稱善久之謂侍臣曰刺史朕當自選縣令宜詔京)¶
　(官五品以上各舉一人○魏徴上䟽曰人主善始者/多克終者寡豈取之易而守之艱乎蓋以殷憂則竭)¶
　(誠以盡下安逸則驕恣而輕物盡下則胡越同心輕/物則六親離徳雖震之以威怒亦皆貎從而心不服)¶
　(故也人主誠能見可欲則思知足將興繕則思知止/處高危則思謙降臨滿盈則思抑損遇逸樂則思撙)¶
　(節在宴安則思後患防壅蔽則思延納疾讒邪則思/正已行爵賞則思因喜而僣施刑罰則思因怒而濫)¶
　(兼是十思而選賢任能則可以無為而治矣○又曰/陛下欲善之志不及于昔時聞過必改少虧于曩日)¶
<pb:KR2o0020_WYG_054-45a>¶
　(譴罰積多威怒㣲厲乃知貴不期驕富不期侈非虚/言也在昔隋之未亂也自謂必無亂其未亡也自謂)¶
　(必無亡故賦役無窮征伐不息以致禍将及身而尚/未之寤也夫鍳形莫如止水鑒敗莫如亡國伏願取)¶
　(鑒于隋去奢從約親忠逺佞以今之無事行昔之恭/儉則盡善盡美矣夫取之實難守之甚易陛下能得)¶
　(其所難豈不能保其所易乎○又曰今立政致治必/委之君子事有得失或訪之小人其侍君子也敬而)¶
　(䟽遇小人也輕而狎狎則言無不盡踈則情不上通/夫中智之人豈無小慧然才非經國慮不及遠雖竭)¶
　(力盡誠猶未免有敗况内懐姦宄其禍豈不深乎夫/雖君子不能無小過茍不害于正道斯可畧矣陛下)¶
　(誠能慎選君子以禮信用之何憂不治不然危亡之/期未可保也上賜手詔褒美曰得公之諌朕知過矣)¶
　(當置之几案/以比弦韋)集覽(榖洛榖水出榖城括地志云故榖/城在今河南府河南縣西北苑中)¶
<pb:KR2o0020_WYG_054-45b>¶
　(洛水注見漢光武建武三年殷憂殷讀曰隠說文隠/痛也楚辭哀時命篇夜炯炯而不寐懐隠憂而歴茲)¶
　(文公集註隠一作殷撙節撙裁抑也記曲禮恭敬撙/節退讓以明禮注撙猶趍也以比弦韋三國魏劉廙)¶
　(曰韋弦非能言之物而聖賢引以自匡臣願自比於/韋弦韓子曰西門豹性急故佩韋以自緩董安于性)¶
　(緩故佩弦以自急文選曰夷雅之體無待韋弦言王/公夷雅無待此成又注見宋文帝元嘉六年西門安)¶
　(于/)質實(榖洛二水名榖注見漢王邦四年洛注見漢/高后三年魏武帝愛陳思王魏武帝謂曹操)¶
　(陳思王謂操子植事在漢獻帝建安二/十二年東都注見秦荘襄王元年三川)¶
　　書法(書美之也太宗之世書水災二而皆有恤民/思咎之意可謂賢主矣貞觀七年是年終綱)¶
　　(目書大水六十三書雜水溢十有二書雨水十有/五而書處恤者七求言者二詳漢武帝元狩元年)¶
<pb:KR2o0020_WYG_054-46a>¶
　　(世主以災爲玩/者何其多哉)¶
　　發明(國家將興必有禎祥將亡必有妖孽一武氏/之禍其端甚㣲而變異之惨昭乎甚著是秋)¶
　　(洛水溢入洛陽宫壊官寺民居溺死者六千餘人/越兩月而武氏入宫至高宗永徽五年三月武氏)¶
　　(再入宫越一月而水入寝殿漂溺者三千餘人又/一月而恒州大水漂溺者五千餘家夫以一女子)¶
　　(之禍在太宗時水沴既作于方入宫之初在高宗/時水沴復作於已入宫之後夫水為隂象證應若)¶
　　(此太宗既不能知於其始高宗又不克寤于其終/唐室之亂所以遂至於不可救藥者誰實尸之然)¶
　　(則綱目書洛榖溢於武氏為才人之先書萬年宫/大水恒州大水於武氏為昭儀之後其為世鑒豈)¶
　　(不深切著明也哉後之/溺愛祍席者可以觀矣)¶
<pb:KR2o0020_WYG_054-46b>¶
冬十月獵洛陽苑¶
　(上獵洛陽苑有羣豕突出前及馬鐙民部尚書唐儉/投馬搏之上㧞劍斬豕顧笑曰天策長史不見上將)¶
　(擊賊邪何懼之甚對曰陛下以神武定四/方豈復逞雄心于一獸上悅為之罷獵)質實(洛陽/苑即)¶
　(西苑注/見本年)¶
　　書法(美從/諌也)¶
　　發明(太宗以英武之資削平海内如反諸掌才有/餘而德不足故常有技癢之意不能自已由)¶
　　(是毎毎馳騁田獵以泄其殺伐之雄心此獵後苑/獵洛陽苑所以屢見于綱目之所書也使其常經)¶
　　(挫衂如漢高積苦兵間/如光武則無是失矣)¶
<pb:KR2o0020_WYG_054-47a>¶
安州都督吳王恪免¶
　(安州都督吳王恪數出畋獵頗損居人侍御史栁範/彈奏恪坐免官上以長史權萬紀不能匡正欲罪之)¶
　(範曰房𤣥齡猶不能止陛下畋獵豈得獨罪萬紀哉/上大怒拂衣而入久之獨引範謂曰何面折我對曰)¶
　(陛下仁明臣不敢不盡忠直上悅後禇遂良以為諸/皇子典州者多㓜稚未知從政不若留京師教以經)¶
　(術俟其長而遣/之上以為然)質實(安州注見/貞觀元年)¶
以武氏爲才人¶
　(故荆州都督武士彠女年/十四上聞其美召入後宫)質實(才人婦官名注見/高宗永徽五年)¶
　　書法(才人不書此其書何謹亂始/也而高宗之慙徳不可掩矣)¶
<pb:KR2o0020_WYG_054-47b>¶
　　發明(綱目非大事不書武氏一女子才人一宫嬪/初何足道而特筆書之者一以志唐室禍亂)¶
　　(之本一以證高宗聚麀之實而太/宗溺意女色之失亦固在其中矣)¶
(戊/戌)十二年春正月頒氏族志¶
　(先是山東人士崔盧李鄭諸族自矜地望凡為婚姻/必多責財幣或捨其鄉里而妄稱名族或兄弟齊列)¶
　(而更以妻族相陵上惡之命吏部尚書高士亷等徧/責天下譜諜質史籍以考其眞偽褒進忠賢貶退姦)¶
　(逆分為九等士亷等以黄門侍郎崔民幹為第一上/曰漢高祖與蕭曹樊灌皆起布衣至今推仰以為英)¶
　(賢豈在世禄乎高氏偏據山東梁陳辟在江南雖有/人物蓋何足言況其子孫衰替而猶卭然以門第自)¶
　(負販鬻松檟無復廉耻不知世人何為貴之今三品/以上皆以徳行勲勞文學貴顯彼衰世舊門何足慕)¶
<pb:KR2o0020_WYG_054-48a>¶
　(哉今欲釐正訛謬捨名取實而卿曹猶以民幹為第/一是輕我官爵而狥流俗之情也乃更命刋定專以)¶
　(今朝品秩為高下於是以皇族為首外戚次之民幹/為第三凡二百九十三姓千六百五十一家頒于天)¶
　(下/)質實(蕭曹樊灌蕭何曹叅樊噲灌/嬰四人乃漢高帝時功臣)¶
　　書法(書頒氏族志何譏也氏族相矜末俗之失也/其是其非上之人何與焉而命官定其高下)¶
　　(又以皇族外戚為首是争名也故書譏之其/後再變而流為勲格益非矣高宗顯慶四年)¶
二月帝發洛陽觀砥柱祠禹廟遂至蒲州質實(砥柱山/名注見)¶
(漢成帝綏和二年一統志云禹廟在河南府永寕縣西/南又澠池陜州俱有之蒲州注見周赧王十二年蒲坂)¶
　(蒲州刺史趙元楷飾樓觀盛儲/偫上怒曰此乃亡隋之弊俗也)¶
<pb:KR2o0020_WYG_054-48b>¶
贈隋堯君素蒲州刺史¶
　(詔曰君素雖桀犬吠堯有乖倒戈之志而/疾風勁草實表歲寒之心可贈蒲州刺史)質實(桀犬/吠堯)¶
　(漢書蒯通傳跖之犬吠堯堯非不仁犬固吠非其主/矣注跖春秋時柳盗跖天下之强盗也跖雖惡而犬)¶
　(不吠犬以跖是其主也堯雖仁而犬吠之以堯非其/主也跖與堯本不同時蓋設辨以喻非主矣倒戈注)¶
　(見晉武帝/㤗始七年)¶
閏月朔日食○帝還宫○宴五品以上於東宫¶
　(上曰貞觀之前從朕經營天下𤣥齡之功也貞觀以/來繩愆紏繆魏徴之功也皆賜之佩刀上謂徴曰朕)¶
　(政事何如徃年對曰威德所加比徃年則逺矣人心/恱服則不逮也上曰何也對曰陛下徃以未治為憂)¶
<pb:KR2o0020_WYG_054-49a>¶
　(故日新今以既治為安故不逮上曰今日所為亦何/以異於徃年耶對曰陛下初年恐人不諌常導之使)¶
　(言中間恱而從之今則勉强從之而猶有難色也上/曰其事可得聞歟對曰陛下昔欲殺元律師孫伏伽)¶
　(以為法不當死陛下賜以蘭陵公主園直百萬或云/太厚陛下云朕即位以來未有諌者故賞之此導之)¶
　(使言也司户柳雄妄訴隋資陛下欲誅之納戴胄之/諌而止是悅而從之也近皇甫徳參上書諌脩洛陽)¶
　(宫陛下恚之雖以臣言而罷勉從之也/上曰非公不能及此人苦不自知耳)集覽(妄訴隋/資隋資)¶
　(仕于隋朝之資級也時選者盛集有詭資/䕃冐牒取調者詔許自首不首者罪死)質實(東宫/注見)¶
　(宋文帝元嘉二十七年蘭陵公主園未詳/處所蘭陵縣名注見漢光武建武四年)¶
夏五月永興公虞世南卒考證(當分註/諡文懿)¶
<pb:KR2o0020_WYG_054-49b>¶
　(世南外和柔而内忠直上嘗稱世南有五絶一徳行/二忠直三博學四文辭五書翰世南嘗獻聖徳論上)¶
　(賜詔曰卿論朕太高朕何敢當然卿適覩其始未睹/其終若朕能慎終如始則此論可傳不然恐徒使後)¶
　(世笑卿也胡氏曰孔子作春秋常事不書惟敗常反/理乃書于策以訓後世使正其心術復常循理交適)¶
　(于治而已矣聖學不明為上者有一善則矜夸自足/為臣者于君之失徳闕政則黙不敢言而務為歸美)¶
　(之習詠歌賛誦惟恐在後于是天變動于上而不知/地變動于下而不聞民心違怨厥口詛咒而不悟求)¶
　(不危亡不可得矣世南清尚文雅唐名士也亦為/聖徳論比太宗于堯舜其未深知孔子之教邪)質¶
　實(一統志云永興孫吳縣名本漢㑹稽郡餘暨縣地/晉宋因之隋省入㑹稽縣唐初復置永興縣天寶)¶
　(初改爲蕭山縣宋元俱仍舊/至本朝因之改屬紹興府)¶
<pb:KR2o0020_WYG_054-50a>¶
秋七月以高士廉爲右僕射○吐蕃㓂松州¶
　(初上遣使者馮徳遐撫慰吐蕃吐蕃遣使隨徳遐入/朝奉表求婚上未之許使者還言初唐待我甚厚㑹)¶
　(吐谷渾王入朝相離間唐禮遂衰亦不許婚弄讃遂/發兵擊吐谷渾進破党項白蘭諸羌帥衆二十餘萬)¶
　(屯松州西境遣使貢金帛迎公主尋進攻松州詔吏/部尚書侯君集撃敗之弄讃懼引兵退遣使謝罪因)¶
　(復請婚/上許之)集覽(白蘭羌種名也吐蕃謂之丁令左屬党/項右接多彌或曰亦吐谷渾之别種)¶
　質實(松州注見漢後主/炎興元年甘松)¶
以薛延陁眞珠可汗二子爲小可汗¶
　(上以薛延陁彊盛恐後難制拜其二子皆/為小可汗各賜皷纛外示優崇實分其勢)質實(皷纛/注見)¶
<pb:KR2o0020_WYG_054-50b>¶
　(貞觀/二年)¶
冬十一月置屯營飛騎¶
　(初置左右屯營飛騎于𤣥武門以諸将軍領之又/簡飛騎才力驍徤善騎射者號百騎以從遊幸)¶
十二月以馬周爲中書舎人¶
　(周有機辯岑文本常稱馬君論事援引事類揚㩁古/今舉要刪煩㑹文切理一字不可増減聽之靡靡令)¶
　(人忘/倦)質實(岑文本鄧/州棘陽人)¶
以霍王元軓爲徐州刺史¶
　(元軓好讀書恭謹自守舉措不妄與處士劉元平為/布衣交人問元平王所長元平曰無長問者恠之元)¶
<pb:KR2o0020_WYG_054-51a>¶
　(平曰人有所短乃見所長至于/霍王無所短何以稱其長哉)質實(霍王元軓霍州/名注見漢景帝)¶
　(四年衡山元軓太宗之弟徐州注見秦始/皇二十八年彭城處士注見周赧王元年)¶
西突厥乙毘咄陸可汗立¶
　(初西突厥分其國為十部毎部酋長各賜一箭謂之/十箭又分左右廂左廂號五咄陸置五大啜右廂號)¶
　(五弩失畢置五大俟斤通謂之十姓至是咥利失失/衆心為其臣所逐走焉耆尋復得其故地西部遂立)¶
　(欲谷設為乙毘/可汗中分其地)集覽(咥利失西突厥可汗/之號也咥丁結反)質實(焉耆/西域)¶
　(國名注見宋文/帝元嘉十二年)¶
(己/亥)十三年春正月加房𤣥齡太子少師¶
<pb:KR2o0020_WYG_054-51b>¶
　(房𤣥齡為太子少師太子欲拜之𤣥齡不敢謁見而/歸時人美其有讓○𤣥齡以度支繫天下利害嘗有)¶
　(闕求其人未得乃自領之○上嘗問侍臣創業與守/成孰難𤣥齡曰草昧之初與羣雄並起角力而後臣)¶
　(之創業難矣魏徴曰自古帝王莫不得之于艱難失/之于安逸守成難矣上曰𤣥齡與吾共取天下出百)¶
　(死得一生故知創業之難徴與吾共安天下常恐驕/奢生于富貴禍亂生于所忽故知守成之難然創業)¶
　(之難既已徃矣守成之難方當與諸公愼之○齡等/拜曰陛下之言及此四海之福也范氏曰自古創業)¶
　(而失之者少守成而失之者多/蓋禍亂未嘗不生于安逸也)集覽(度支户部屬官/掌天下租賦物)¶
　(産歲計所出而支調之度徒各反草昧之初謂開創/之始也易屯卦天造草昧注屯者天地造物之時也)¶
　(造物之始始于𡨕昧故曰草昧伊川易傳曰天造謂/時運也草草亂無倫叙昧㝠昧不明角力而後臣之)¶
<pb:KR2o0020_WYG_054-52a>¶
　(角校也校其才力也前書/賈誼傳非親角材而臣之)¶
永寧公王珪卒考証(當分註/諡曰懿)¶
　(珪性寛裕自奉飬甚薄三品以上當立家廟珪祭於/寝為法司所劾上不問命有司為之立廟以愧之)¶
　集覽(家廟廟者尊嚴之名崔豹古今注廟貎也所以/彷彿先人容貎庻人則立影堂伊川曰某嘗修)¶
　(六禮大約家必有廟廟必有主月朔必薦新時祭用/仲月冬至祭始祖立春祭先祖季秋祭禰忌日遷主)¶
　(祭于正寝晦菴曰君子将營宫室先立祠堂于正寝/之東為四龕以奉先世神主旁親之無後者以其班)¶
　(附祭于寢古者宗廟前制廟後制寝秦始出寝起于/墓側故陵上稱寝殿有衣冠几杖象生之具以薦新)¶
　(物/)質實(永寧縣名注見梁/武帝中大通六年)¶
<pb:KR2o0020_WYG_054-52b>¶
二月以尉遲敬德爲鄜州都督¶
　(上嘗謂敬德曰人或言卿反何也對曰臣從陛下征/伐四方身經百戰今之存者皆鋒鏑之餘也天下已)¶
　(定乃更疑臣反乎因解衣投地出其瘢痍上流涕而/撫之上又嘗謂敬徳曰朕欲以女妻卿何如敬徳謝)¶
　(曰臣妻雖陋相與共貧賤久矣臣雖不學/聞古人富不易妻此非臣所願也乃止)質實(鄜州/注見)¶
　(漢獻帝建安十七年富不易妻宋/宏之言注見漢光武建武二年)¶
詔内職有闕選良家有才行者充¶
　(尚書奏近世掖庭之選或微賤之族禮訓蔑聞或刑/戮之家憂怨所積請自今後宫及東宫内職有闕皆)¶
　(選良家有才行者以禮聘其没/官口賤人不得補用上從之)質實(掖庭注見漢光/武建武二年)¶
<pb:KR2o0020_WYG_054-53a>¶
　　書法(書選良家女多矣未有書詔者書詔何豫辭/也末世采選以色至有選及民女者于是專)¶
　　(選良家必以才行故特書善之終綱目/書選良家五詳晉癸亥年惟此爲豫辭)¶
詔停襲封刺史¶
　(上既詔宗室功臣襲刺史于志寧以為古今事殊恐/非久安之道上䟽争之馬周亦言堯舜之父猶有朱)¶
　(均之子儻有孩童嗣職萬一驕愚兆庻被殃國家受/敗則與其毒害于見存之百姓寧使割恩于己亡之)¶
　(一臣矣是則向所謂愛之者乃所以傷之也臣謂宜/賦以茅土嚋其户邑必有材行隨噐授官使其人得)¶
　(奉大恩而子孫終其福禄㑹長孫無忌等皆不願之/國且言臣披荆棘事陛下今海内寧一奈何棄之外)¶
　(州乎上曰割地以封功臣古今通義朕欲令公子孫/世為有土之君而公薄之朕豈彊公以茅土邪乃詔)¶
<pb:KR2o0020_WYG_054-53b>¶
　(停之范氏曰柳宗元有言曰封建非聖人意也勢也/蓋自上古以來有之聖人不得而廢也周室既衰併)¶
　(為十二列為六七而封建之禮已亡秦滅六國以為/郡縣三代之制不可復矣必欲法上古而封之弱則)¶
　(不足以藩屏彊則必至于僣亂此後世封國之弊也/況諸侯之後嗣或賢或不肖而必使之繼世是以一)¶
　(人而害一國也然則如之何記曰禮時為大順次之/三代封國後世郡縣時也因時制宜以便其民順也)¶
　(古之法不可用于今猶今之法不可用于古也後世/如有王者親親而尊賢務徳而愛民愼擇守令以治)¶
　(郡縣亦足以致太平而興禮樂矣何必如古封建乃/為盛哉胡氏曰太宗嘗讀周官書辨方正位體國經)¶
　(野設官分職以為民極之言慨然歎曰不井田不封/建不足以法三代之治詔羣臣議封建其本于此乎)¶
　(夫封建與天下共其利天下之公也郡縣以天下奉/一人人欲之私也魏徴蓋未嘗詳考古制鹵莽甚矣)¶
<pb:KR2o0020_WYG_054-54a>¶
　(而近世范蘇二公亦謂封建不可行始皇李斯柳宗/元之論聖人不能易也嗚呼豈其然乎宗元之言曰)¶
　(封建非聖人意也勢也誠使上古諸侯已為民害聖/人不得已而存之則唐虞之際洪水懷襄民無所定)¶
　(武王周公誅紂伐奄滅國五十皆天下之大變也此/數聖人不能因時之變更立制度以為郡縣乃畫壤)¶
　(裂土脩明侯甸之法何哉宗元又曰徳在人者死必/奉其嗣故封建非聖人意也勢也夫為其徳之不可)¶
　(忘是以憫其絶此仁之至義之盡而出于人心之同/然者固非聖人之私意而歸之勢可乎宗元又曰諸)¶
　(侯國亂天子不得變其君夫孟子所言貶爵削地六/師移之之法皆先王之制也烏在其不敢變乎漢不)¶
　(能制侯王未萌之惡及大逆不道然後勒兵而夷之/此非三代故事自漢之失袁盎固言之矣豈可舉此)¶
　(以例禹湯文武所為哉方三代盛時諸侯或自其國/入為三公王室有難諸侯或釋位以間王政至其衰)¶
<pb:KR2o0020_WYG_054-54b>¶
　(也五伯雖彊大猶且攘夷狄以尊戴天下之共主凡/若此類宗元皆畧而不稱乃摘取衰微禍亂之一二)¶
　(欲舉封建而廢之是猶見刖者而欲廢天下之屨也/宗元又曰湯資三千諸侯以黜夏武資八百諸侯以)¶
　(剪商故不敢變易也是聖人于未舉兵之前要結衆/力及成功之後姑息茍安此十六國五代庸主之所)¶
　(行而謂湯武為之乎宗元又曰封建非公之大者公/天下自秦始夫謂三代聖王無公心以封建自私是)¶
　(伯夷而為盗跖之事也謂秦無私意以郡縣公天下/是飛廉而有比干之忠也一何不類之甚與宗元又)¶
　(曰諸侯繼世而立又有世大夫食禄采地以盡其封/域雖聖賢生于其時無以立于天下天子聖明公卿)¶
　(必得其人諸侯不敢越亂法度世固多賢也而又有/鄉舉里選之法有明明側陋之揚何患乎材之不用)¶
　(也若上無明君下無賢臣如周之衰如秦之季如漢/魏隋唐之時在位者無非小人而興邦之良佐悉沈)¶
<pb:KR2o0020_WYG_054-55a>¶
　(於民伍不見庸也雖守宰徧宇内将何救于此故凡/宗元封建論皆無稽而不可信也夫為君如堯舜禹)¶
　(湯亦足矣帝王之治至于唐虞三代亦無以加矣井/天下之田使民各有以飬其生經天下之國使賢才)¶
　(皆得以施其用人主自治不過千里大小相維輕重/相制外無彊暴侵陵微弱不立之患内無廣土衆民)¶
　(奢泰恣肆之失是以義處利均天地之施故曰封建/之法天道之公也若秦則妬民之兼并而自為兼并)¶
　(筦天下之利以自奉故曰郡縣之制人欲之私也蘇/子講之不詳乃以封建為争之端不知聖人所以息)¶
　(争也果以為争者何三代封建之長而秦漢以來不/封建之短也蘇子又曰漢唐以來卿大夫不世襲則)¶
　(無簒弑之禍夫襲封之大者莫過于帝王矣劉劭楊/廣皆襲封者也設欲救此其必如唐虞官天下而後)¶
　(可則王莽董卓曹操劉裕之徒又将何以止之而三/代之君一姓多者至三十餘君其諸侯簒弑亦不聞)¶
<pb:KR2o0020_WYG_054-55b>¶
　(出于文武成康之時安得以封建為争之端而亂之/始歟或曰然則封建今可行乎曰何獨封建也二帝)¶
　(三王之法孰不可行者在人而已矣然欲行封建先/自井田始范子亦惑于宗元謂今之法不可用于古)¶
　(猶古之法不可用于今夫後世之法私意妄為固不/可行于古而為天下者不以二帝三王善政良法為)¶
　(則則又何貴于/稽古而建事哉)集覽(朱均之子漢律厯志封堯子朱/於丹淵故號丹朱舜子均于商)¶
　(故號商均括地志云定州唐縣堯後所封也商均封/於虞在梁國今宋州虞城縣舜後所封也賦以茅土)¶
　(注見新莽天鳯四年賦菁茅四色之土疇其户邑注/見漢宣帝地節二年疇其爵邑披荆棘披開也荆棘)¶
　(榛梗之謂封建記王制公侯田方百里伯七十里子/男五十里不能五十里者不逹于天子附于諸侯曰)¶
　(附庸是也禮地官封人凡封國設其社稷之壝封其/四疆注封國建諸侯立其國之封也封若今時之界)¶
<pb:KR2o0020_WYG_054-56a>¶
　(藩屏藩籬屏蔽也詩价人維藩大邦維屏藩通作蕃/左傳以藩屏周注藩方元反屏必郢反辨方正位禮)¶
　(天官注辨别也鄭司農云别四方正君臣之位君南/面臣北面之屬元謂考工匠人建國水地以縣置𣙗)¶
　(以縣眡以景為規識日出之景與日入之景晝參諸/日中之景夜考之極星以正朝夕是别四方召誥曰)¶
　(越三日戊申太保朝至於洛卜宅厥既得卜則經營/越三日庚戌太保乃以庻殷攻位於洛汭越五日甲)¶
　(寅位成正位謂此定宫廟體國經野體猶分也經謂/為之里數鄭司農云營國方九里國中九經九緯左)¶
　(祖右社前朝後市野則九夫為井四井為邑之屬是/也設官分職鄭司農云置冢宰司徒宗伯司馬司㓂)¶
　(司空各有所職而百事舉以為民極鄭𤣥曰極中也/令天下之人各得其中不失其所也羣書考索曰極)¶
　(者至極之義標凖之名嘗在物之中央而四外望之/以取正焉者也故皇極為在中之至則可而直謂極)¶
<pb:KR2o0020_WYG_054-56b>¶
　(為中則不可若北辰之為天極屋棟之為屋極其義/皆然而周禮所謂以為民極者于皇極之義為尤近)¶
　(井田孟子曰方里爲井井九百畆其中為公田八家/皆私百畆同飬公田注方一里者九百畆之地也為)¶
　(一井八家各私得百畆同共飬其公田之苖稼公田/八十畆其餘二十畆以為廬宅園囿家二畆半也禮)¶
　(小司徒經土地而井牧其田野其下注尤詳又注見/新莽始建國元年井田良法鹵莽鹵音魯莽莫古反)¶
　(又音牡荘子則陽篇君為政焉勿鹵莽注鹵莽不用/心也洪水懷襄書堯典湯湯洪水方割蕩蕩懷山襄)¶
　(陵蔡氏集傳曰割害也懷包其四面也襄駕出其上/也言其水勢如此侯甸之法書禹貢五百里甸服畿)¶
　(内之地謂之甸服為天子服治田五百里者王城之/外四面各五百里也甸服外之五百里曰侯服侯候)¶
　(也斥候而服事也侯服外之五百里曰綏服綏安也/安服王者政教也綏服外之五百里曰要服謂要束)¶
<pb:KR2o0020_WYG_054-57a>¶
　(以文教也要服外之五百里曰荒服言其荒野又簡/畧也禮夏官職方氏乃辨九服之邦國方千里曰王)¶
　(畿其外方五百里曰侯服又其外方五百里曰甸服/又其外方五百里曰男服又其外方五百里曰采服)¶
　(又其外方五百里曰衞服又其外方五百里曰蠻服/又其外方五百里曰夷服又其外方五百里曰鎮服)¶
　(又其外方五百里曰藩服諸侯或釋位以間王政左/傳昭二十六年厲王戻虐萬民弗忍居王于彘諸侯)¶
　(釋位以間王政注周人不忍害王乃流王于彘地間/猶與也諸侯去其位與治王之政事間間厠之間一)¶
　(音如字與音預天下之共主索隠曰周為天下共所/宗主采地注見漢平帝元始五年家國采明明側陋)¶
　(之楊注見漢順帝永建二年揚側陋筦天下之/利筦與管通索隠曰猶筦㩁之筦謂專之也)質實¶
　(伯夷注見漢明帝永平十年盗跖注見武宗㑹昌五/年比干注見漢昭帝元鳳元年陛下注見漢光武建)¶
<pb:KR2o0020_WYG_054-57b>¶
　(武二十七年飛廉注見/宋文帝元嘉二十八年)¶
　　發明(有堯舜之君必有臯益稷契之臣而後唐虞/之治可興有湯武之君必有伊虺旦望之臣)¶
　　(而後商周之治可興世變不古君宰道暌天下無/復善治其來乆矣孟氏有使民不饑不寒之政而)¶
　　(齊梁之君不足與言王道文帝有愛民如赤子之/心而綘灌諸臣無輔行仁政之徳當餽興歎抱道)¶
　　(不遇其不相偶也如此太宗在唐間世特起眞可/謂千載一遇之主矣撫周官而嘅想思王政之復)¶
　　(行臨御未久詔議封建在廷之臣譁而非之曽無/一人敢當其責者是豈三代之治必三代之君而)¶
　　(後可行邪因陋就簡趣辦目前姑以茍偷一時之/便不翅足矣何必復古經制乃為盛治此固唐初)¶
　　(諸臣之陋習也僅有一魏徴自以為耻君不及堯/舜若可與有為者徐而考之亦惟左支右吾隨事)¶
<pb:KR2o0020_WYG_054-58a>¶
　　(諌說而已固未有建萬世之長策舉明主于三代/之心尚何望其賛行王政者哉夫封建井田先王)¶
　　(良法後世君臣茍欲舉而行之必經畫布置思始/圖終取古人之制度叅考便宜使不為新莽之王)¶
　　(田宇文之六官徒以取笑千載然後君臣相與畢/力一徳一心自今日至于後日自一郡至于百郡)¶
　　(卓然立為一代之規模必期于王制之盡復而後/已烏有可行于先王而不可行于後世者哉若徒)¶
　　(鹵莽滅裂初無堅定之意嘗試望洋而為之則固/不若己之之為愈今太宗雖有其志而諸臣方且)¶
　　(力沮其說有其君而無其臣是猶心腹獨運而手/足不隨則雖有坦然之法猶将墮于悠緬況望其)¶
　　(取數千百年已墜之典講明而力行之哉固無恠/其終于不行也綱目書詔議封建于前書世襲刺)¶
　　(史于後書詔停襲封于終筆削若此亦徒以重君/子之歎而已必有卓然不惑之君輔以傑然王佐)¶
<pb:KR2o0020_WYG_054-58b>¶
　　(之臣則太宗之治復/明于千載之下矣吁)¶
夏四月如九成宫考異(如上漏/帝字)質實(九成宫注見隋文/帝開皇十三年仁)¶
(壽/宫)○突厥結社率作亂伏誅¶
　(初突利可汗之弟結社率入朝為中郎将久不進秩/隂結故部落四十餘人作亂夜襲御營折衝孫武開)¶
　(等帥衆奮擊久之乃退馳入/御廐盗馬北走追獲斬之)質實(可汗夷狄君長號/注見漢後主景耀)¶
　(四年中郎将官名注/見漢帝元更始二年)¶
　　發明(莫嚴于禁衞而異類得以參錯乎其間此固/作亂之本也綱目書如九成宫突厥結社率)¶
　　(作亂可以為不分/族類者之戒矣)¶
<pb:KR2o0020_WYG_054-59a>¶
五月旱詔五品以上言事¶
　(魏徴上䟽言陛下志業比貞觀之初漸不克終者凡/十條其一以為頃年輕用民力乃云百姓無事則驕)¶
　(佚勞役則易使自古未有因百姓逸而敗勞而安者/此恐非興邦之言也上深奬歎報云已列諸屏障朝)¶
　(夕瞻仰仍録付史官范氏曰有國者不憂百姓之貧/而疑其財之有餘取之不已不恤百姓之勞而疑其)¶
　(力之有餘使之不已此二者亡之道也人主曷不反/諸巳巳欲富而惡貧欲逸而惡勞則富而逸者民之)¶
　(所欲也與其所欲去其所/惡而不王者未之有也)¶
秋七月立李思摩爲突厥可汗¶
　(自結社率之反言事者多云突厥留河南不便上乃/賜懐化郡王阿史那思摩姓李氏立以為泥孰俟利)¶
<pb:KR2o0020_WYG_054-59b>¶
　(苾可汗賜之皷纛使帥其種落還舊部突厥咸憚薛/延陁不肯出塞上賜薛延陁璽書言前破突厥止爲)¶
　(頡利一人為百姓害實不貪其土地今使還其故國/矣薛延陁受册在前突厥受册在後當以先後為大)¶
　(小各守土疆毋或踰分其有故相抄掠我則發兵徃/問其罪薛延陁奉詔于是遣思摩帥所部建牙于河)¶
　(北遣趙郡王孝恭等齎册書築壇于河上而立之上/謂侍臣曰中國根幹也四夷枝葉也割根幹以奉枝)¶
　(葉木安得滋榮朕不/用魏徴言幾致狼狽)集覽(李思摩本姓阿史那頡利/前可汗之號也名咄苾)¶
　質實(懐化郡未詳沿革抄掠注見隋恭帝皇㤗二年/趙郡注見漢景帝三年趙國突厥北狄國名注)¶
　(見梁武帝大同十一年狼/狽注見漢獻帝初平三年)¶
八月朔日食○冬十一月以楊師道爲中書令劉洎爲¶
<pb:KR2o0020_WYG_054-60a>¶
黄門侍郎參知政事¶
　　書法(參知政事/之名始此)¶
○十二月以侯君集爲交河大總管將兵擊高昌¶
　(初高昌王麴文㤗多遏絶西域朝貢及拘留中國人/詔令入朝又不至與西突厥共撃破焉耆焉書訴之)¶
　(上遣使問状文㤗曰鷹飛于天雉伏于蒿猫遊于堂/䑕噍于穴各得其所豈不能自生耶上怒欲發兵擊)¶
　(之薛延陁可汗遣使請為鄉導上猶冀文㤗悔過復/下璽書以示禍福徴之入朝文㤗竟稱疾不至至是)¶
　(乃遣君集及薛/萬均将兵擊之)集覽(焉音/烟)質實(交河城名注見齊明/帝建武四年高昌高)¶
　(昌西域國名注同上年璽/書注見漢光武建武三年)¶
<pb:KR2o0020_WYG_054-60b>¶
太史令傅奕卒¶
　(傅奕精究術數之書而終不之信遇病不呼醫餌藥/有僧自西域來能咒人使立死復咒即生上試之騐)¶
　(以告奕奕曰此邪術也臣聞邪不干正請使咒臣必/不能行上命僧咒奕奕初無所覺湏臾僧忽僵仆遂)¶
　(不復蘇又有婆羅門僧言得佛齒所擊輙碎長安士/女輻凑如市奕謂其子曰吾聞有金剛石者性至堅)¶
　(物莫能傷惟羚羊角能破之汝徃試焉其子如言扣/之應手而碎觀者乃止奕年八十五卒臨終戒其子)¶
　(無得學佛書又集魏晉以來駁/佛教者為高識傳十卷行于世)集覽(婆羅門西域國/在天竺西俗亦)¶
　(尚浮屠沈括曰西夷全以氏族為貴賤始天竺以刹/利婆羅門二姓為貴種如此則婆羅門又虜三字姓)¶
　(也羚羊角羚與麢同爾雅麢大羊也注云麢似羊而/大角圓銳本草羚羊有神夜宿以角掛木不著地以)¶
<pb:KR2o0020_WYG_054-61a>¶
　(防患也角有節如人/手指握㾗性至堅勁)質實(長安縣名注見/漢恵帝五年)¶
西突厥咥利失可汗死考異(提要死/誤作卒)¶
　(子乙毘沙鉢羅葉䕶可汗/立號南庭咄陸為北庭)¶
(庚/子)十四年春正月幸魏王泰第考異(幸上亦/漏帝字)¶
　(赦雍州長安繫囚免延康里/今年租賦賜泰府僚屬有差)質實(雍州注見元宗開/元十一年京兆延)¶
　(康里未/詳處所)¶
二月詣國子監考異(詣當作臨/或作視)¶
　(上幸國子監觀釋奠命祭酒孔頴逹講孝經賜諸生/帛有差是時上大徴天下名儒為學官數幸國子監)¶
<pb:KR2o0020_WYG_054-61b>¶
　(使之講論學生能明一經以上皆得補官増築學舎/千二百間増學生滿三千二百六十員自屯營飛騎)¶
　(亦給博士使授以經有能通經者聽得貢舉于是四/方學者雲集京師乃至高麗百濟新羅高昌吐蕃諸)¶
　(酋長亦遣子弟請入國學升講筵者至八千餘人上/以師說多門章句繁雜命頴逹與諸儒定五經䟽謂)¶
　(之正義令學者習之范氏曰古之教者家有塾黨有/庠遂有序國有學士修之于家而後升于鄉升于鄉)¶
　(而後升于國升于國而後逹于天子其教之有素養/之有漸升之有序故其賢才不可勝用後世鄉里之)¶
　(學廢人君能教者不過聚天下之士而烏合于京師/眩曜于一時而己非有教飬之實也唐之儒學惟貞)¶
　(觀開元為盛其所成就者亦可覩矣孟子曰學所以/明人倫也故有國者以為先然為學而不復三代之)¶
　(制亦未知/其可也)集覽(高麗注見新莽始建國四年百濟百/濟之國馬韓之屬也本扶餘王東明)¶
<pb:KR2o0020_WYG_054-62a>¶
　(之後有仇台者篤于仁信始立國于帯方故地遂為/東夷强國初以百家濟因號焉其國東極新羅高麗)¶
　(西南俱限大海其都曰居㧞城亦曰固麻城東夷傳/曰三韓凡七十八國百濟其一也濟或音上聲家有)¶
　(塾黨有庠遂有序國有學見禮記學記鄭元曰古者/仕焉而已者歸教于閭里朝夕坐于門門側之堂謂)¶
　(之塾周禮五百家為黨萬二千五百家為遂黨屬于/鄉遂在逺郊之外塾音熟又音肓孟子曰設為庠序)¶
　(學校以教之夏曰校殷曰序周曰庠學則三代共之/皆所以明人倫也注學則三代同名皆謂之學也以)¶
　(學習禮教/化于國)質實(釋奠注見梁武帝天監十七年新/羅東夷國名注見貞觀十七年)¶
　　書法(綱目下有先聖之文則上書詣高祖七年書/詣國子監重釋奠也此不書釋奠則其書詣)¶
　　(何譏也于是釋奠先聖帝不親而觀禮焉綱目特/書曰詣而無釋奠之文所以志其簡也筆削之意)¶
<pb:KR2o0020_WYG_054-62b>¶
　　(微而/顯矣)¶
三月流鬼國入貢¶
　(流鬼去京師萬五/千里濵于北海)¶
夏五月矦君集滅高昌以其地爲西州¶
　(高昌王文泰聞唐兵起謂其國人曰唐去我七千里/而沙磧居二千里地無水草寒風如刀熱風如燒安)¶
　(能致大軍乎及聞唐兵臨磧口憂懼發疾卒子智盛/立刻日将葬諸将請襲之矦君集曰天子以高昌無)¶
　(禮故使吾討之今襲人于墟墓之間非問罪之師也/于是皷行而進詰朝攻之及午而克智盛出降君集)¶
　(分兵畧地下其二十二城户八千四十六上欲以高/昌為州縣魏徴諫曰文泰有罪故王誅加之今罪人)¶
<pb:KR2o0020_WYG_054-63a>¶
　(已死其子又服宜撫其百姓存其社稷復立其子則/威徳被于遐荒四夷皆恱服矣若以為州縣當復遣)¶
　(兵鎮守勞費不貲死亡相繼而陛下終不得高昌撮/粟尺帛以佐中國所謂散有用以事無用也上不從)¶
　(以其地為西州置安西都䕶府去年計天下州府凡/三百五十八縣千五百一十一至是又平高昌唐地)¶
　(東極于海西至焉耆南盡林邑北抵大漠皆為州縣/凡東西九千五百一十里南北一萬九百一十八里)¶
　集覽(撮粟撮三指取之也說文/六十四黍為圭四圭為撮)質實(西州注見齊明/帝建武四年高)¶
　(昌詰朝注見梁武帝大同二年安/西都䕶府注見高宗永淳元年)¶
　　書法(唐滅國多矣雖夷狄未有書滅者此其書滅/何病唐也高昌非有猾夏之罪而徒恃兵力)¶
　　(以擊滅之故綱目/前書擊此書滅)¶
<pb:KR2o0020_WYG_054-63b>¶
　　發明(以文觀之取一國而郡其地誠盛舉也以理/觀之利人上地奪而有之義安在哉魏徴之)¶
　　(諌非不明白而太宗不從者好大之心蔽之也綱/目于前書擊于後書滅則高昌無罪可討唐人彊)¶
　　(暴不義義/皆見矣)¶
以劉仁軓爲櫟陽丞¶
　(初陳倉折衝都尉魯寧坐事繫獄自恃高班慢罵陳/倉尉劉仁軓仁軓杖殺之州司以聞上怒追至長安)¶
　(將面詰而斬之仁軓曰魯寧對臣百姓辱臣如此臣/實忿而殺之辭色自若魏徴侍側曰隋末百姓彊而)¶
　(陵官吏多如魯寧之比隋是以亡上乃擢仁軓為櫟/陽丞上将幸司州校獵仁軓上言大稔未獲使農民)¶
　(供獵事治道葺橋動費一二萬工願少停旬/日則公私俱濟矣上賜璽書嘉納遷新安令)集覽(櫟/陽)¶
<pb:KR2o0020_WYG_054-64a>¶
　(注見周顯/王八年)質實(陳倉縣名注見漢安帝元初四年劉/仁軓尉氏人司州注見秦荘襄王元)¶
　(年成臯新安縣名/注見楚義帝元年)¶
　　書法(邑丞未有書者書/仁軓何嘉能官也)¶
冬十一月詔李淳風考定戊寅厯¶
　(時戊寅厯以癸亥為十一月朔李淳風表稱古厯分/日起于子半今歲甲子朔冬至而傅仁均減餘稍多)¶
　(子初為朔遂差三刻用乖/天正請更加考定從之)¶
詔更定服制¶
　(禮官奏請加高祖父母服齊衰五月嫡子婦服期嫂/叔弟妻夫兄舅皆服小功從之范氏曰人莫不有本)¶
<pb:KR2o0020_WYG_054-64b>¶
　(自高祖以上推而至于無窮茍或知之何可忘其所/從來也然既逺矣則服有時而絶而先王之意非以)¶
　(服盡而親絶也後世不逹于禮者或益之或損之皆/出于私意不足法也嫂叔之無服古之人豈獨于此)¶
　(無恩乎傳曰其夫屬乎父道者妻皆母道也嫂不可/以為母則無屬而又不可以屬乎妻道也故逺之以)¶
　(明人倫也凡䘮服從/先王之禮則正矣)集覽(服盡而親絶注見漢元/帝永光四年親盡宜毁)¶
以太常卿韋挺爲封禪使¶
　(百官復請封/禪詔許之也)¶
　　書法(前書議封禪禮譏也此書封禪使甚譏之綱/目封禪者五君秦始皇漢武帝光武高宗元)¶
　　(宗一后周武氏書/封禪使一而已)¶
<pb:KR2o0020_WYG_054-65a>¶
貶司門員外郎韋元方爲華隂令¶
　(司門員外郎韋元方給給使過所稽緩紿使奏之上/怒出元方為令魏徴諌曰宦者輕為言語易生患害)¶
　(獨行逺使深非事宜/漸不可長上納其言)質實(華隂縣名注見周顯/王三十七年隂晉)¶
十二月下矦君集等獄既而釋之¶
　(君集之破高昌也私其珍寶将士競為盜竊君集不/能禁為有司所劾詔下君集等獄岑文本上䟽曰命)¶
　(将出師主于克敵茍能克敵雖貪可賞若其敗績雖/廉可誅是以黄石公曰使智使勇使貪使愚故智者)¶
　(樂立其功勇者好行其志貪者急趍其利愚者不計/其死今君集等雖自詿綱羅願録其微勞而宥之則)¶
　(雖屈法而徳彌顯矣上乃釋之又有告薛萬均私高/昌婦女者付大理對辯魏徴諌曰臣聞君使臣以禮)¶
<pb:KR2o0020_WYG_054-65b>¶
　(臣事君以忠今遣大将軍與亡國婦女對辯實則所/得者輕虚則所失者重上遽釋之高昌之平也諸將)¶
　(皆即受賞行軍總管阿史那社爾以無敇㫖獨不/受及别敕既下乃受之所取惟老弱故弊而已)質¶
　實(黄石公秦之隱君子也著素書六篇知秦之将亡/漢之將興乃以是授張良為漢王師後不知其所)¶
　(終今有廟在淮安府邳州黄石山上高/昌西域國名注見齊明帝建武四年)¶
　　書法(君集貪不戢下則罪也其以無罪書下某獄/何微也君集滅高昌其功大矣小過不録可)¶
　　(也而下之獄書曰下某等獄其示議功/之法婉而成章矣繼書釋之嘉改過也)¶
以張𤣥素爲銀青光禄大夫¶
　(上聞𤣥素在東宫數諌爭擢銀青光禄大夫行左庻/子元素嘗為刑部令史上嘗對朝臣問之𤣥素深以)¶
<pb:KR2o0020_WYG_054-66a>¶
　(為耻諌議大夫禇遂良上䟽以為君能禮其臣乃能/盡其力𤣥素雖出寒微陛下重其才擢至三品翼賛)¶
　(皇儲豈可復對羣臣窮其門戸乎孫伏伽亦嘗/為令史及貴或于廣坐自陳徃事一無所隱)集覽¶
　(皇儲儲陳如反嗣也副貳/也太子副君故謂之皇儲)¶
詔諸州有犯十惡罪者勿劾刺史¶
　(戴州刺史賈崇以所部有犯十惡者御史劾之上曰/昔唐虞大聖貴為天子不能化其子況崇為刺史獨)¶
　(能使其民比屋為善乎若坐是貶黜則州縣互相掩/蔽縱舎罪人矣自今勿劾但令明加糺察如法施罪)¶
　集覽(十惡罪一曰謀反謂謀危社稷二曰謀大逆謂/謀宗廟山陵及宫闕三曰謀叛謂謀背國從偽)¶
　(四曰惡逆謂毆及謀殺祖父母父母伯叔父母姑兄/姊外祖父母夫夫之祖父母父母五曰不道謂殺一)¶
<pb:KR2o0020_WYG_054-66b>¶
　(家非死罪三人及攴觧人造畜蠱毒厭魅六曰大不/敬謂盗大祀神御之物鑾輿服御物及偽造御寳合)¶
　(和御藥誤不如本方及封題誤若造御膳犯食禁御/幸舟船常御之殿誤不牢固指斥鑾輿情理切害厭)¶
　(呪求愛媚而淑鑾輿及對捍制使而無人臣之禮七/曰不孝謂告言詛詈祖父母父母及祖父母在别籍)¶
　(異財若奉養有闕居父母䘮身自嫁娶若作樂釋服/從吉聞祖父母父母䘮匿不舉哀詐稱祖父母父母)¶
　(死八曰不睦謂謀及賣緦麻已上親毆告夫及大功/以上尊長小功尊屬九曰不義謂殺本屬府主刺史)¶
　(縣令見受業師吏卒殺五品以上官長及聞夫䘮匿/不舉哀若作樂釋服從吉及改嫁十曰内亂謂奸小)¶
　(功以上親父母妾及與和者糺察糺與紏通吉酉反/彈治也察廉視也周禮大司冦紏萬民注紏謂割察)¶
　(也/)質實(一統志云戴州即古之緡國春秋時為宋邑/漢置東緡縣屬山陽郡東漢析置金鄉縣以)¶
<pb:KR2o0020_WYG_054-67a>¶
　　(山為名晉以東緡省入屬高平國後魏以昌邑縣省/入唐于縣置金州㝷改為戴州後州廢以縣屬兖州)¶
　　(五代周屬濟州宋金仍舊元屬濟寜路至本朝改屬/兖州府比屋王莽傳堯舜之世比屋可封注比蒲麋)¶
　　(反並也/連也)¶
　¶
　¶
　¶
　¶
　¶
<pb:KR2o0020_WYG_054-67b>¶
　¶
　¶
　¶
　¶
　¶
　¶
　¶
御批資治通鑑綱目卷三十九下¶
