# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.048341
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷一上
<pb:KR2o0020_WYG_003-1a>¶
　欽定四庫全書¶
御批資治通鑑綱目卷一上¶
　　(起戊寅周威烈王二十三年/盡乙巳周赧王五十九年)凡一百四十八年¶
　(戊/寅)周威烈王(午/)二十三年(秦簡公十二年晉烈公止十/七年齊康公貸二年楚聲王)¶
　(當五年燕閔公三十一年○魏文侯斯二十二年趙烈/侯籍六年韓景侯䖍六年皆始為侯○統舊國五新國)¶
　(三凡八/大國)考異(按嵗年例曰横行之上甲字子字别之以/朱横行之下正統朱書國號諡號君名列)¶
　(國朱注國名圈下朱注總結凡若干國今考朱書朱注/刋本當用白字然坊木行上甲子仍用白字則行下朱)¶
　(注皆當易以白字後並倣此又威烈王名細注據凡例/於正統君名下注曰如云午則此午字亦當比晉帝奕)¶
<pb:KR2o0020_WYG_003-1b>¶
　(例大/書)考證(謹按春秋左傳終於魯悼公四年是為周貞/定王五年也自是曠六十一年始為通鑑何)¶
　(耶春秋以降諸侯相吞㓕者有之而大夫滅其君自三/晉始天子不恤同姓而爵其賊臣此通鑑所以託始也)¶
　(左傳終智伯通鑑始智伯通鑑不敢續春秋所以接左/傳也綱目分註智伯之始終三晉之事實皆六十一年)¶
　(事也嗚呼書詩降而春秋春秋降而綱目盖將掲綱常/於既淪叙彞倫於巳斁故曰大綱槩舉而鑑戒昭矣其)¶
　(亦萬世君臣所/當追念者歟)初命晉大夫魏斯趙籍韓䖍為諸侯考¶
　異(提要韓䖍在魏斯趙籍上後凡/大書分注並韓䖍在魏斯上)¶
　　(司馬公曰天子之職莫大於禮禮莫大於分分莫大/於名何謂禮紀綱是也何謂分君臣是也何謂名公)¶
　　(侯卿大夫是也夫以四海之廣兆民之衆受制於一/人雖有絶倫之力髙世之智莫不奔走而服役者豈)¶
<pb:KR2o0020_WYG_003-2a>¶
　(非以禮為之綱紀哉故天子統三公三公率諸侯諸/侯制卿大夫卿大夫治士庶人貴以臨賤賤以承貴)¶
　(而君臣之分猶天地之不可易然後上下相保而國/家治安然禮非名不著非器不形名以命之器以别)¶
　(之然後上下粲然有倫名器既亡則禮安得獨在哉/故繁纓小物也而孔子惜之正名細務也而孔子先)¶
　(之盖事未有不始於微而成於著聖人之慮逺故能/謹其微而治之衆人之識近故必待其著而後救之)¶
　(治其微則用力寡而功多救其著則竭力而不能及/也嗚呼周道之衰綱紀散壊禮之大體十喪七八然)¶
　(猶歴數百年宗主天下徒以名分尚存故也今晉大/夫暴蔑其君剖分其地天子既不能討又寵秩之使)¶
　(得列於諸侯是區區之名分復不能守而并棄之也/先王之禮於斯盡矣或者以為當是之時周室微弱)¶
　(三晉强盛雖欲勿許其可得乎是大不然夫三晉茍/不顧天下之誅則不請命而自立矣不請命而自立)¶
<pb:KR2o0020_WYG_003-2b>¶
　(則為悖逆之臣天下茍有桓文之君必奉禮義而征/之今請於天子而天子許之是受天子之命而為諸)¶
　(侯也誰得而討之故三晉之列於諸侯非三晉之壊/禮乃天子自壊之也嗚呼君臣之禮既壊則天下以)¶
　(智力相䧺長遂使聖賢之後無不冺絶生民之類糜/滅幾盡豈不哀哉胡氏曰隂陽之運天地之化物理)¶
　(人事之始終皆自芒忽毫釐至不可禦故修徳者矜/細行圖治者憂未然君子所以貴於見幾而作也夫)¶
　(三晉之欲剖分宗國舊矣自悼公以來隂凝氷堅垂/及百載王之命之盖亦不得已焉是故善為天下國)¶
　(家者毎謹於微而已矣卑宫惡服慮侈汰也不遑暇/食防逸豫也慄慄危懼戒驕溢也動守憲度虞禍亂)¶
　(也不為嗜欲則娱樂之言無自進不好功利則興作/之計無自生誠如是雖使六卿並起三家輩出莽操)¶
　(懿温接跡於朝方且效忠宣力之不暇而何有於他/志是故韓趙魏之為諸侯孔子所謂吾末如之何者)¶
<pb:KR2o0020_WYG_003-3a>¶
　(人君監此亦謹於微而已矣○初智宣子將以瑶為/後智果曰不如宵也瑶之賢於人者五其不逮者一)¶
　(也美鬚長大則賢射御足力則賢技藝畢給則賢巧/文辯慧則賢彊毅果敢則賢如是而甚不仁夫以其)¶
　(五賢陵人而以不仁行之其誰能待之若果立瑶也/智宗必滅弗聼智果别族於太史為輔氏趙簡子之)¶
　(子長曰伯魯㓜曰無恤將置後不知所立乃書訓戒/之辭於二簡以授二子曰謹識之三年而問之伯魯)¶
　(不能舉其辭求其簡已失之矣問無恤誦其辭甚習/求其簡出諸袖中而奏之於是簡子以無恤為賢立)¶
　(以為後簡子使尹鐸為晉陽請曰以為繭絲乎抑為/保障乎簡子曰保障哉尹鐸損其户數簡子謂無恤)¶
　(曰晉國有難而無以尹鐸為少無以晉陽為逺必以/為歸及智宣子卒智襄子為政與韓康子魏桓子宴)¶
　(於藍臺智伯戯康子而侮叚規智國聞之諫曰主不/備難必至矣智伯曰難將由我我不為難誰敢興之)¶
<pb:KR2o0020_WYG_003-3b>¶
　(對曰不然夏書有之曰一人三失怨豈在明不見是/圖夫君子能勤小物故無大患今主一宴而耻人之)¶
　(君相又不備曰不敢興難無乃不可乎蜹蟻蜂蠆皆/能害人况君相乎弗聼智伯請地於韓康子康子欲)¶
　(弗與叚規曰智伯好利而愎不與將伐我不如與之/彼狃於得地必請於他人他人不與必嚮之以兵然)¶
　(則我得免於患而待事之變矣康子曰善乃與之智/伯悦又求地於魏桓子桓子欲弗與任章問焉桓子)¶
　(曰無故任章曰無故索地諸大夫必懼吾與之地智/伯必驕彼驕而輕敵此懼而相親以相親之兵待輕)¶
　(敵之人智氏之命必不長矣不如與之以驕智伯然/後可以擇交而圖之奈何獨以吾為智氏質乎桓子)¶
　(曰善亦與之智伯又求蔡臯狼之地於趙襄子襄子/弗與智伯怒帥韓魏之甲以攻之襄子將出曰吾何)¶
　(走乎從者曰長子近且城厚完襄子曰民罷力以完/之又斃死以守之其誰與我從者曰邯鄲之倉庫實)¶
<pb:KR2o0020_WYG_003-4a>¶
　(襄子曰浚民之膏澤以實之又因而殺之其誰與我/其晉陽乎先主之所屬也尹鐸之所寛也民必和矣)¶
　(乃走晉陽三家圍而灌之城不浸者三版沈竈産鼃/民無叛意智伯行水魏桓子御韓康子驂乘智伯曰)¶
　(吾乃今知水可以亡人國也桓子肘康子康子履桓/子之跗以汾水可以灌安邑絳水可以灌平陽也絺)¶
　(疵謂智伯曰韓魏必反矣智伯曰子何以知之對曰/以人事知之夫從韓魏而攻趙趙亡難必及韓魏矣)¶
　(今約勝趙而三分其地城降有日而二子無喜志有/憂色是非反而何明日智伯以其言告二子二子曰)¶
　(此䜛臣欲為趙氏游説使主疑二家而懈於攻趙也/不然二家豈不利朝夕分趙氏之田而欲為此危難)¶
　(不可成之事乎二子出絺疵入曰主何以臣之言告/二子也智伯曰子何以知之對曰臣見其視臣端而)¶
　(趨疾知臣得其情故也智伯不悛趙襄子使張孟談/潜出見二子曰臣聞唇亡則齒寒趙亡則韓魏為之)¶
<pb:KR2o0020_WYG_003-4b>¶
　(次矣二子乃隂與約為之期日而遣之襄子夜使人/殺守隄之吏而决水灌智伯軍智伯軍亂韓魏翼而)¶
　(擊之襄子將卒犯其前大敗其衆遂殺智伯滅其族/而分其地唯輔果在司馬公曰智伯之亡也才勝徳)¶
　(也聰察彊毅之謂才正直中和之謂徳才者徳之資/徳者才之帥也是故才徳全盡謂之聖人才徳兼亡)¶
　(謂之愚人徳勝才謂之君子才勝徳謂之小人凡取/人之術茍不得聖人君子而與之與其得小人不若)¶
　(得愚人然徳者人之所嚴才者人之所愛愛者易親/嚴者易踈是以察者多蔽於才而遺於徳自古以來)¶
　(國之亂臣家之敗子才有餘而徳不足以至於顛覆/者多矣豈特智伯哉○趙襄子漆智伯之頭以為飲)¶
　(器智伯之臣豫讓欲為之報仇乃詐為刑人挾七首/入襄子宫中塗厠左右欲殺之襄子曰智伯死無後)¶
　(而此人欲為報仇真義士也吾謹避之耳讓又漆身/為&KR0746;吞炭為啞行乞於市其妻不識也其友識之為)¶
<pb:KR2o0020_WYG_003-5a>¶
　(之泣曰以子之才臣事趙孟必得近幸子乃為所欲/為顧不易邪何乃自苦如此讓曰委質為臣而求殺)¶
　(之是二心也吾所以為此者將以愧天下後世之為/人臣而懐二心者也後又伏於橋下欲殺襄子襄子)¶
　(殺之胡氏曰君子為名譽而為善則其善必不誠人/臣為利禄而效忠則其忠必不盡使智伯有後而豫)¶
　(子為之報仇其心未可知也智伯無後矣而讓也不/忘國士之遇以死許之至再三而愈䔍則無所為而)¶
　(為之者真可謂義士矣然襄子知其如此而終殺之/何以為人臣之勸哉○襄子為伯魯之不立也有子)¶
　(五人不肯置後立伯魯之孫浣是為獻子獻子生籍/是為烈侯魏斯者桓子之孫是為文侯韓䖍者康子)¶
　(之孫是為景侯盖自三家之滅智伯至是五十一年/矣○魏文俟以卜子夏田子方為師毎過叚干木之)¶
　(廬必式四方賢士多歸之文侯與羣臣飲酒樂而天/雨命駕將適野左右曰今日飲酒樂天又雨君將安)¶
<pb:KR2o0020_WYG_003-5b>¶
　(之文侯曰吾與虞人期獵雖樂豈可無一會期哉乃/往身自罷之韓借師於魏以伐趙文侯曰趙兄弟也)¶
　(不敢聞命趙借師以伐韓對亦如之二國皆怒己而/知文侯以講於己也皆朝于魏魏由是始大於三晉)¶
　(文侯使樂羊伐中山克之以封其子擊他日問於羣/臣我何如主皆曰仁君任座曰君得中山不以封君)¶
　(之弟而以封君之子何謂仁君文侯怒座趨出次問/翟璜對曰仁君也文侯曰何以知之對曰君仁則臣)¶
　(直嚮者任座之言直是以知之文侯悦使璜召座而/反之親下堂迎之以為上客文侯與田子方飲文侯)¶
　(曰鐘聲不比乎左髙田子方笑文侯曰何笑子方曰/臣聞之君明樂官不明樂音今君審於音臣恐其聾)¶
　(於官也文侯曰善子擊出遭田子方於道下車伏謁/子方不為禮擊怒謂子方曰富貴者驕人乎貧賤者)¶
　(驕人乎子方曰亦貧賤者驕人耳富貴者安敢驕人/國君而驕人則失其國大夫而驕人則失其家失其)¶
<pb:KR2o0020_WYG_003-6a>¶
　(國家者未聞有以國家待之者也夫士貧賤言不用/行不合則納履而去安往而不得貧賤哉擊乃謝之)¶
　(文侯謂李克曰先生有言家貧思良妻國亂思良相/今所置非成則璜二子何如對曰卑不謀尊疎不謀)¶
　(戚臣在闕門之外不敢當命文侯曰先生臨事勿讓/克曰居視其所親富視其所與逹視其所舉窮視其)¶
　(所不為貧視其所不取五者足以定之矣文侯曰先/生就舍吾之相定矣李克出翟璜曰聞君召先生而)¶
　(卜相果誰為之克曰魏成璜忿然曰西河守吴起臣/所進也君内以鄴為憂臣進西門豹君欲伐中山臣)¶
　(進樂羊中山已㧞無使守之臣進先生君之子無傅/臣進屈侯鮒以耳日之所覩記臣何負於魏成克曰)¶
　(子之言克於君者豈將比周以求大官哉君問相於/克克之對如是所以知君之必相魏成者成食禄千)¶
　(鍾仆九在外是以東得卜子夏田子方叚干木此三/人君皆師之子所進五人者君皆臣之子惡得與成)¶
<pb:KR2o0020_WYG_003-6b>¶
　(比也璜再拜謝曰鄙人失對願卒為弟子吴起者衛/人仕於魯齊人伐魯魯人欲以為將起取齊女魯人)¶
　(疑之起殺妻以求將大破齊師或譛之曰起始事曽/參母死不奔喪曽參絶之又殺妻以求為將起殘忍)¶
　(薄行人也起恐得罪聞魏文侯賢乃往歸之文侯問/諸李克克曰起貪而好色然用兵司馬穰苴弗能過)¶
　(也於是文侯以為將擊秦㧞五城起為將臥不設席/行不騎乘親裹贏糧與士卒最下者同衣食分勞苦)¶
　(卒有病疽者起為吮之卒母聞而哭之或問之對曰/往年吴公吮其父其父戰不還踵遂死於敵吴公今)¶
　(又吮其子妾不知其死所矣○趙烈侯好音謂相國/公仲連曰寡人有愛可以貴之乎連曰富之可貴之)¶
　(則否君曰然鄭歌者槍石二人吾賜之田人萬畝連/諾而不與烈侯屢問連乃稱疾不朝番吾君謂連曰)¶
　(君實好善而未知所持公仲亦有進士乎連曰未也/曰牛畜荀欣徐越皆可連進之畜侍以仁義烈侯逌)¶
<pb:KR2o0020_WYG_003-7a>¶
　(然明日欣侍以舉賢使能明日越侍以節財儉用察/度功徳所與無不充君説乃謂連曰歌者之田且止)¶
　(以畜為師欣為中尉越/為内史賜連衣二襲)集覽(繁纓小物也而孔子惜/之左傳成二年衛孫桓)¶
　(子與齊師戰衛將敗新築大夫仲叔于奚救桓子是/以免既衛賞之以邑辭請繁纓以朝許之仲尼聞之)¶
　(曰惜也惟器與名不可以假人注繁纓馬飾皆諸侯/之服也器謂車服名謂爵號繁歩干反字與樊通禮)¶
　(巾車樊纓注樊讀如鞶帶之鞶今馬大帶也纓當胷/以削革為之六卿春秋晉有智氏趙氏韓氏魏氏范)¶
　(氏中行氏號六卿後晉君失政六卿専權貞定王十/一年智趙韓魏共滅范中行而分其地十六年趙韓)¶
　(魏又共滅智氏而分其地安王二十六年三家共廢/晉君而分其地三家即趙韓魏也號為三晉晉陽地)¶
　(理志太原有晉陽縣括地志云并州太原地名大明/城古晉陽也正義曰即古并州繭絲指賦稅而言保)¶
<pb:KR2o0020_WYG_003-7b>¶
　(障指藩籬而言尹鐸之意不在賦税而在藩籬此其/所以保晉陽也損其户數減損户數則賦税輕民力)¶
　(舒也為少少始紹反叚規韓康子之相主不備謂主/若不預備則難至矣記坊記大夫不稱君恐民之惑)¶
　(也注大夫有臣者稱之曰主不言君辟諸侯也左傳/史墨對趙簡子曰主所知也質乎質音贄猶言貨也)¶
　(蔡臯狼臯狼趙邑名本春秋蔡地故曰蔡臯狼地理/志西河郡有臯狼縣長子周史卒甲所封後為趙邑)¶
　(屬上黨今潞州縣禮職方氏其川漳注漳出長子長/丁丈反左傳襄十八年晉人執衛行人石買于長子)¶
　(注長丁丈反唯史書長子顔師古音長短之長恐誤/邯鄲趙地音寒丹今磁州縣在州北五十里洺州肥)¶
　(鄉縣亦邯鄲地也有邯鄲山在東城下不浸者三版/浸當作没廣二尺曰版驂乘乘石證反顔師古曰乘)¶
　(車之法尊者居左御者居中又一人處其右以備傾/側是以戎事稱戎右其他則曰驂乘驂三也盖取三)¶
<pb:KR2o0020_WYG_003-8a>¶
　(人為名義耳汾水汾源出嵐州静樂北管岑山東南/入并州即西南經綘州蒲州東北歴安邑西南入河)¶
　(安邑魏桓子邑漢河東郡也括地志云故城在絳州/夏縣東北十五里東坡禹迹圖云禹都平陽或云在)¶
　(安邑今安邑又名禹都城盖禹避舜子于此非都也/絳水地理志絳水在信都南索隠曰水出信都與雩)¶
　(池漳河合流入海正義曰絳源出潞州屯留縣西南/方山東北流冀州入海平陽韓康子邑昔堯之都也)¶
　(於詩為唐國今平陽府是絺疵晉人絺當作郄案姓/譜諸書未有從系者疑是借字郄音隙使主疑二家)¶
　(韓魏二家佯尊智伯故稱曰主飲器索隠曰大宛傳/匈奴破月氐以其王頭為飲器韋昭云飲器椑榼也)¶
　(晉灼云虎子屬也案椑榼用以盛酒耳非用飲者晉/以為溲便器者以韓子吕氏春秋並云襄子漆智伯)¶
　(頭為溲杯故也正義曰劉氏云酒器也毎賔會設之/示恨深耳案此説恐非羅璧識遺曰案史韻飲音䕃)¶
<pb:KR2o0020_WYG_003-8b>¶
　(顔師古引匈奴傳以月氐王頭共飲血盟為證謂飲/酒器貴之也且死骨凶穢又惡人頭顱豈爼豆所宜)¶
　(乎溲便釋盖似之萬見春亦是晉釋七首劉向説苑/曰尺八短劍也其頭類七故名七首禮冬官桃氏為)¶
　(劍注七首長二尺重二斤一両三分兩之一漆身漆/有毒人近之則患瘡腫若&KR0746;然故讓漆身以變其容)¶
　(吞炭國䇿曰豫讓乞食其妻曰貌不似吾夫何其音/似吾夫讓遂吞炭以變其音委質服䖍曰委棄其形)¶
　(質而君事之示必死節於其主也左傳僖二十三年/策名委質注名書於所臣之策屈膝而君事之必式)¶
　(記曲禮篇尸必式注小俛以禮之韻會注乘而俛首/致恭曰式義取慿軾也軾車前横板有所敬則俯而)¶
　(慿之孔曰古者車箱長四尺四寸而三分之前一後/二橫一木下去車牀三尺三寸謂之軾軾上二尺二)¶
　(寸横一木謂之較立乘平常則慿較若應為敬則落/手隠下軾而頭得俯俛中山狄都也漢為國有盧奴)¶
<pb:KR2o0020_WYG_003-9a>¶
　(北平北新城唐深澤苦陘安國曲逆望都新市索隠/曰今中山府是翟璜案姓苑翟本音狄後人姓乃音)¶
　(澤左髙為句鮑彪注言左方之聲髙案左方之聲謂/阼階東笙鐘之聲也君明樂官國䇿作君明則樂官)¶
　(不明則樂音鮑彪注樂音洛謂以治官為樂審於音/審者言聼之察也西河春秋晉地今太原府汾州是)¶
　(屈侯鮒屈姓也名鮒起貪索隠曰李克言吴起貪下/文云魏文侯知起亷平又公叔之僕稱起節亷豈前)¶
　(貪而後亷耶起家本千金破産求仕今言貪非實貪/也貪榮名耳母死不歸殺妻求將是也司馬穰苴穰)¶
　(苴田完之裔先為齊大司馬故稱司馬穰苴所著書/名司馬法槍石二歌者之名槍七羊反番吾君失其)¶
　(姓名正義曰常山郡番吾縣疑即古番吾君邑番音/婆又音盤又音蒲字亦作蒲括地志云故城在鎮州)¶
　(旁山縣東二十里侍以侍猶言勸也逌然正義曰逌/古攸字攸攸氣悦也寛緩貎充君説説讀曰悦二襲)¶
<pb:KR2o0020_WYG_003-9b>¶
　(上下皆具曰襲國語謂之稱賈逵案禮記喪/大記曰袍必有表不禪衣必有裳謂之一稱)正誤(三/家)¶
　(輩出今按三家指魯大夫孟孫叔孫季孫之家趙韓/魏已在六卿中不應復舉此義至為易見集覽開卷)¶
　(之初輙謬誤若此愚故不避僣踰而述是編也質乎/今按胡三省註質物相綴當也一讀如字謂椹質也)¶
　(質的也智伯怒必加兵於魏如椹質之受斧質的之/受矢也亦通絺疵今按絺作郗抽遲切古字多借用)¶
　(之飲器今按漢書匈奴傳云單于以老上單于所破/月氐王頭為飲器者共飲血盟然則酒器是也若溲)¶
　(便器則不可盛血飲矣君明樂官今按樂如字言人/君當明樂官擇人而任之不必明樂音也充君説今)¶
　(按充字當屬上文所與無不充五字為/句充滿也言凡所賜與皆稱其功徳也)質實(按一統/志晉陽)¶
　(古邑名周唐叔虞始封之地春秋時屬晉戰國時屬/趙秦滅趙置晉陽縣為太原郡治所漢因之晉没於)¶
<pb:KR2o0020_WYG_003-10a>¶
　(劉石後魏屬太原郡隋唐仍舊宋初改為平晉軍尋/復為晉陽縣屬并州元屬太原路國朝改為太原縣)¶
　(屬太原府長子古邑名周史辛甲所封之地春秋時/屬晉戰國時屬趙後屬秦漢置長子縣屬上黨郡後)¶
　(魏分置樂陽縣北齊二縣俱廢隋初置冀氏縣尋改/為長子縣唐宋金元仍舊國朝因之屬潞州邯鄲古)¶
　(邑名春秋時屬晉戰國時為趙所都秦滅趙置邯鄲/郡漢廢郡為縣屬趙國曹魏屬廣平國隋初屬磁州)¶
　(後省入洺州唐初復置屬洺州後改屬磁州宋金元/仍舊國朝因之改屬廣平府汾水源出太原府岢嵐)¶
　(州流經靈石趙城洪洞臨汾等縣南歴襄陵太平絳/州稷山河津滎河等縣注于黄河安邑禹所營之邑)¶
　(春秋時為晉境戰國時屬魏後屬秦漢置安邑縣為/河東郡治所晉魏因之隋初置虞州後改為安邑郡)¶
　(唐初罷郡復置虞州至徳初改為虞邑縣屬陜州大/歴中復名安邑屬河中府宋屬解州金元仍舊國朝)¶
<pb:KR2o0020_WYG_003-10b>¶
　(因之仍屬平陽府絳水源𤼵平陽府絳縣西流入聞/喜縣與湅水合經夏縣安邑臨晉猗氏等縣界至蒲)¶
　(州東南入于黄河平陽本堯之都邑以其地在平水/之陽故名春秋時屬晉戰國時屬韓後屬趙秦漢皆)¶
　(為河東郡地三國魏置平陽郡晉仍舊隋改為臨汾/郡唐初改為晉州後改為平陽郡宋改郡為府金屬)¶
　(河東路元初為平陽路後改晉寧路國朝改為平陽/府屬山西道中山古狄都也春秋時屬晉戰國時屬)¶
　(魏後屬秦漢初為中山郡後改中山國曹魏改定州/晉慕容垂都此隋改博陵郡唐初改定州後復為博)¶
　(陵郡尋更為義武軍節度宋陞為中山府金元因之/國朝改為定州屬真定府西河古地名春秋時屬晉)¶
　(戰國時屬趙秦漢皆為太原郡地三國魏置西河郡/治兹氏縣晉為西河國後魏置汾州後周改為介州)¶
　(隋復為西河郡唐初改浩州尋改汾州屬河東道金/置汾陽軍節度元復為汾州國朝因之𨽻山西道司)¶
<pb:KR2o0020_WYG_003-11a>¶
　(馬穰苴田完之後齊景公時晉伐河甄而燕侵河上/公患之晏嬰薦穰苴文能附衆武能威敵公拜為將)¶
　(軍使捍燕晉之師乃申明約束監軍莊賈後期斬以/狥軍燕晉聞之皆解去厥後齊威王用兵大倣穰苴)¶
　(之法而諸侯來朝王乃追論古者司馬兵法而附穰/苴於其中因號曰司馬穰苴兵法番吾漢之縣名屬)¶
　(常山郡本春秋晉之蒲邑也魏晉以來廢之隋置房/山縣屬恒山郡唐初屬恒州後改為平山縣宋金元)¶
　(皆仍舊本朝因/之屬真定府)¶
　　書法(初命何病周也三家分晉各三四世矣三家/滅智氏分其田趙自襄子始襄子卒桓子立)¶
　　(桓子卒獻子立獻子卒籍立○魏自桓子始桓子/孫斯○韓自康子始康子卒武子立武子卒䖍立)¶
　　(命之為諸侯則於是始也以周為固亂故病之或/曰通鑑之托始於是也朱子於感興篇嘗有迷先)¶
<pb:KR2o0020_WYG_003-11b>¶
　　(幾之疑矣綱目修通鑑者則曷為無改焉盖夫子/之修春秋也曰其義則某竊取之又曰述而不作)¶
　　(知此則知朱子之綱目矣是故仍温公之文/於其首備胡氏之論於其後其意槩可見也)¶
　　𤼵明(昔在先王分爵五等建萬國而親諸侯褒有/功而表有徳凡有名有土者非上世神明之)¶
　　(胄則勤勞宣力之臣爾曷嘗僣及簒竊之人哉自/姬轍既東王室衰微禮樂不由於天子征伐出自)¶
　　(於諸侯泯泯棼棼聖人憂之筆削一經垂法萬世/凡列國君臣之事無微不録皆所以示褒貶之實)¶
　　(于時諸侯不王而王朝之恩下及列國者不一而/足春秋皆深為惜之是以錫命於魯在桓公則王)¶
　　(不稱天以見濫賞之失在成公則天王稱子以見/卑屈之意至於小白葵丘之會重耳踐土之盟雖)¶
　　(嘗使宰孔賜胙及尹氏䇿命然皆不見於經夫在/内則書以示譏在外則削而不録聖人筆削之㫖)¶
<pb:KR2o0020_WYG_003-12a>¶
　　(其嚴若此今焉晉之三家弁髦其君𤓰分其國正/天誅所宜加王法所不貰者周不能討則亦已矣)¶
　　(從而命之果何意耶考之遷史於周記固曰命韓/魏趙為諸侯而於魏世家特曰魏趙韓列為諸侯)¶
　　(耳於韓世家特曰與趙魏俱得為列侯耳於趙世/家特曰魏趙韓皆相立為諸侯耳初未嘗有請命)¶
　　(於周之語夫請而見許先儒猶謂天子之自壊禮/况實未嘗請而天子自命之乎綱目於此文無損)¶
　　(益然大書而首揭之者所以繼魯史之絶筆猶託/始隠公之意云爾大抵周於諸侯初不顧理之逆)¶
　　(順而惟顧勢之彊弱曩時曲沃并晉詩人徒知請/命于周之羙而不計其傾覆宗國之罪今三家分)¶
　　(晉自立爵以邦君使他日復有簒奪之臣周亦必/移其命三晉者命之矣周固持此為取悦之具而)¶
　　(不知陪臣可以并諸侯則諸侯亦可并天子此固/勢之所必至者去之千百載唐人以偏裨殺逐主)¶
<pb:KR2o0020_WYG_003-12b>¶
　　(帥聼其代立其不顧上下之分如出一轍故周亡/於諸侯唐亡於藩鎮其禍亦若合符節綱目書此)¶
　　(所以正綱常之本示人道之端為萬代之深戒者/也有天下國家者可不監諸又按三晉之事通鑑)¶
　　(取為篇首且深以禮與名分為言故我昔神祖製/序謂王制自此而盡此亦古人造端立本之意盖)¶
　　(深察司馬氏之用心至胡寅著讀史管見復以謹/微立論今分注取之備載于下其説亦幾無餘藴)¶
　　(矣臣𤼵明綱目推考三家自立未嘗請命之實且/深原朱文公熹大書托始之意此皆取綱領節目)¶
　　(之大者以為之説庶幾先後更相𤼵明而著書之/意益以暴白云爾然嘗即是思之自漢以前王澤)¶
　　(未泯一宇宙也自漢以後王澤盡斬又一宇宙也/所以然者秦併天下盪滅古制故其流至此極耳)¶
　　(夫秦在諸侯為後封之國介在西戎當春秋時雖/嘗與中國會盟然始焉與晉婣聨既更韓原之戰)¶
<pb:KR2o0020_WYG_003-13a>¶
　　(亦未遽絶迨重耳反國秦繆奔走好會無役不與/翊成晉覇未幾晉文即世肉未及寒遽有于殽之)¶
　　(役自此晉秦交惡迭相攻撃盖自彭衙至于河曲/畧無寧嵗秦亦未始得志於晉觀之厲公麻隧之)¶
　　(戰吕相絶秦之言則可見矣至春秋末年悼公復/覇大合諸侯之衆敗秦于棫林由是秦不復振終)¶
　　(春秋世擯斥不通秦之所以莫能肆虎狼之暴者/皆晉之力能制其命也夫晉為姬姓之屬藩屏王)¶
　　(室據形勢之要表裏山河屏蔽東諸侯之國秦界/處其西俗混戎翟雖有狡焉思啓封疆之意制於)¶
　　(晉而不得逞固不能捨近而攻逺是以范睢謂韓/魏中國之處而天下之樞於此見晉之地勢足以)¶
　　(控秦而秦之所患莫晉若也自三家分晉重以魏/罃繆戾遂失河西秦始得以蠶食山東卒併天下)¶
　　(世儒立論往往咎六國不能堅守合從之約遂為/秦有然臣則謂秦之所以能併諸侯者原於三家)¶
<pb:KR2o0020_WYG_003-13b>¶
　　(之分晉也向使晉國不分則以全力制秦秦豈能/越晉而併天下哉由是言之六國之滅不係於合)¶
　　(從不合從而係乎晉之分不分晉不分為三雖不/合從秦不可得而有晉既分為三雖合從秦不可)¶
　　(得而拒盖晉未分則形勢强既分則形勢弱况晉/國既分之後韓魏趙各以一國之力尚能抗秦若)¶
　　(三國為一必無秦患不待智者而後知秦不能併/吞諸侯則先王遺制猶有存者萬一他國得志亦)¶
　　(恐未必如秦之暴故夫王澤之斬自秦併天下始/秦併天下自三家分晉始此固天地之大機也嗚)¶
　　(呼三家之分國其有闗於天下之大勢國統之離/合者如此然則世之君子當知是書首此不徒以)¶
　　(著周室之衰亦所以著秦人併吞六國之因不徒/以著禮制之失亦所以著古今世道更變之端)¶
(己/卯)二十四年(燕僖公/元年)王崩子驕立¶
<pb:KR2o0020_WYG_003-14a>¶
　(是為/安王)¶
盗殺楚君當¶
　　書法(楚入綱目貶稱君僣王也至周亡始稱王稱/薨書盗殺始此終綱目書盗殺十一是年楚)¶
　　(君當安王五年俠累七國癸亥黄歇漢後主延熈/十六年費禕晉懐帝永嘉六年賈疋梁戊午魏李)¶
　　(延孫己巳東魏髙澄唐𤣥宗開元十五年王君㚟/肅宗寳應元年李輔國憲宗元和十年武元衡僖)¶
　　(宗中和四年王鐸不書官者三黄歇王君㚟李輔/國書使盗殺三漢光武十一年公孫述殺來歙岑)¶
　　(彭獻帝建安二年/袁術殺陳王寵)¶
(庚/辰)安王元年(楚悼王/類元年)秦伐魏¶
<pb:KR2o0020_WYG_003-14b>¶
　　𤼵明(凡兵聲罪致討曰伐當王室盛時征伐為天/子大權諸侯無交伐之理至春秋則此制已)¶
　　(紊况戰國乎然秦在春秋屡與晉交兵臣前盖已/論之矣自魯襄十四年書叔孫豹會十三國伐秦)¶
　　(之後終春秋世秦晉無復兵争又自春秋後著之/遷史亦無大侵伐至是垂二百年始有伐魏之舉)¶
　　(于時魏方分晉不為無罪然秦實未嘗致討特為/盗邊之計而已綱目凡此類例以伐書之者地醜)¶
　　(徳齊莫能相尚故用兵交伐迭書于冊所以著黷/兵之罪耳惟夫入綱目之初秦首書伐則其首亂)¶
　　(王制首開兵禍他時并吞天下其兆已見/於此固君子尤當加察者臣故表而出之)¶
(辛/巳)二年魏韓趙伐楚考異(提要有趙侯籍卒/四字今刋本漏)○鄭圍韓¶
陽翟集覽(陽翟地志潁川陽翟縣翟音宅索隐/音狄括地志云洛州縣今屬釣州)質實(一/統)¶
<pb:KR2o0020_WYG_003-15a>¶
(志云陽翟古地名春秋時為鄭之櫟邑戰國時為韓國/秦為陽翟縣兼置潁川郡漢因之晉屬河南郡東魏置)¶
(陽翟郡隋廢郡以縣屬襄城郡唐屬嵩州後屬許州宋/屬潁昌府金改為鈞州以州有鈞臺故名元仍舊本朝)¶
(因以陽翟縣省/入屬開封府)¶
(壬/午)三年(秦恵公趙武侯/韓烈侯取元年)虢山崩壅河集覽(虢山地志𢎞/農陜縣故虢)¶
(國也山在陜州陜縣西二里臨黄/河今河濵有岡阜似是頽山之餘)¶
　　書法(記異也書山崩始此終綱目書山崩二十六/是年漢吕后乙卯文帝元年宣帝本始四年)¶
　　(元帝建昭四年成帝建始三年河平三年元延三/年和帝永元元年十二年殤帝延平元年安帝永)¶
　　(初六年延光二年三年四年順帝永和三年桓帝/建和二年和平元年永興二年永夀元年延熹三)¶
<pb:KR2o0020_WYG_003-15b>¶
　　(年獻帝初平四年晉元帝太興四年再崩安帝義/熈五年隋煬帝大業七年而壅水者四是年漢元)¶
　　(帝建昭四年河平三年元延三年岸/崩壅水不與焉漢元帝建昭四年)¶
(癸/未)四年楚圍鄭¶
(甲/申)五年日食¶
　　書法(不書某月缺也盖戰國之記注多畧矣書日/食始此終綱目書日食三百六十七不書月)¶
　　(者六至漢髙帝/三年始書月)¶
　　𤼵明(春秋日食三十六或日或不日然未有以年/書者綱目是年與二十年及烈王元年七年)¶
　　(赧十四年之類日食皆不書其月考之前史亦然/然後知當時史官不職失其紀録為可知矣不然)¶
<pb:KR2o0020_WYG_003-16a>¶
　　(綱目豈於天戒而故畧/之書之所以著其失也)¶
○盜殺韓相俠累¶
　(俠累與濮陽嚴仲子有惡仲子聞軹人聶政之勇以/黄金百鎰為政母夀欲因以報仇政不受曰老母在)¶
　(政身未敢以許人也及母卒仲子乃使政刺俠累俠/累方坐府上兵衛甚衆聶政直入刺之因自皮面決)¶
　(眼自屠出腸韓人暴其尸於市購問莫能識其姊嫈/聞而往哭之曰是軹深井里聶政也以妾在之故重)¶
　(自刑以絶從妾奈何畏没身之誅/終滅賢弟之名遂死政尸之旁)集覽(俠累戰國策/作韓傀髙誘)¶
　(曰即俠累也名傀俠古挾反累力追反嚴仲子嚴遂/字仲子有惡如字史記作有郤軹人軹縣深井里人)¶
　(也地志河内有軹縣故城在孟州濟源縣東南戰國/魏邑今濟源南三十里有軹城村皮靣決眼索隠曰)¶
<pb:KR2o0020_WYG_003-16b>¶
　(皮靣謂以刀刺其面皮欲令人不識決眼謂出其眼/睛戰國策決作抉注挑也姊嫈嫈音鶯史記作榮索)¶
　(隠曰榮其姊名重自刑以絶從徐廣曰恐其姊從坐/而死也索隠曰重持用反復也謂以妾故復自刑其)¶
　(身令人不識也從音蹤古字少假借故無足旁徐氏/以為從坐非也劉貢父亦音足松反正義曰重直龍)¶
　(反刑亦作刋説文刋剟也重愛惜也本為嚴仲子報/仇訖愛惜其事不令漏泄以絶蹤跡其姊妄云為己)¶
　(在故隠/誤矣)質實(一統志云濮陽古邑名春秋時屬晉戰/國時屬韓後屬秦漢廢之以其地屬濟)¶
　(隂郡晉置濮陽郡隋置濮州唐初因之後復為濮陽/郡五代唐復為濮州宋仍舊金屬大名府元直𨽻省)¶
　(部本朝因之屬東昌府軹古邑名東周為畿内地春/秋時屬晉戰國時屬魏後屬秦漢置軹縣屬河内郡)¶
　(後廢之今名軹村故城在懐/慶府濟源縣南一十三里)¶
<pb:KR2o0020_WYG_003-17a>¶
　　𤼵明(春秋昭二十年書盗殺衛侯之兄縶左氏以/為齊豹先儒以為宗魯若齊豹則有位于朝)¶
　　(若宗魯則身為&KR0406;乘聖人且以盗書之况聶政刺/客小人真穿窬之微者爾書之為盗夫復何説嘗)¶
　　(怪馬遷作史特取聶政著之列傳累百千言而不/厭若有深嘉樂予之意向微君子直筆書之則千)¶
　　(載之不必有聞風效之/者矣觀者不可不知)¶
(乙/酉)六年鄭弑其君駘¶
　　書法(弑君者駟子陽之黨也不書稱國君無道也/初子陽相鄭繻公殺之故及書弑君始此綱)¶
　　(目書廢而弑者廿稱國者一齊寳卷書弑者七十/三稱國者七鄭駘代鬰律涼張祚西燕主沖西燕)¶
　　(主忠燕主雲宋子業/夷蠻書弑不與焉)¶
<pb:KR2o0020_WYG_003-17b>¶
(丙/戌)七年¶
　　書法(無事必書備編/年也後倣此)¶
　　𤼵明(春秋二百四十二年未有一年無事者則以/當時史官猶謹其紀録之職故聖人得以因)¶
　　(而修之爾况於戰國日尋干戈安得無事而毎毎/間見若此則以衰亂之世史官失職故也然綱目)¶
　　(雖無事亦備嵗年者此正編年之法爾若夫春秋/四時具然後成嵗故雖無事必書首時至綱目則)¶
　　(止書嵗者自末周至五代盖一千三百六十二年/嵗月既久文字繁夥固不得純用春秋之法此又)¶
　　(随時變通之義君/子所當加察者也)¶
(丁/亥)八年齊伐魯¶
<pb:KR2o0020_WYG_003-18a>¶
(戊/子)九年魏伐鄭¶
(己/丑)十年(晉孝公/傾元年)¶
(庚/寅)十一年秦伐韓宜陽取六邑集覽(宜陽索隠曰𢎞農/宜陽縣在澠池西)¶
(南今河南府宜陽是括地志云故韓/城一名宜陽城在洛州福昌縣東)質實(一統志云宜/陽古邑名周)¶
(為召伯聼訟之所春秋時屬晉戰國時屬韓後屬秦漢/置宜陽縣屬新安郡後魏置宜陽郡後周改為熊州以)¶
(縣屬焉隋屬河南郡唐改縣曰福昌後唐改福慶/縣宋復為宜陽縣金元仍舊本朝因之屬河南府)○齊¶
田和遷其君貸於海上食一城¶
　(和田恒之/曾孫也)¶
<pb:KR2o0020_WYG_003-18b>¶
　　書法(田和何以不書大夫知為大夫者不若是甚/矣然則三晉亦不臣矣則曷為以晉大夫書)¶
　　(書晉大夫所/以病王也)¶
(辛/卯)十二年秦晉戰于武城集覽(武城括地志云故武城/一名武平城在華州鄭)¶
(縣東/北)○齊伐魏○魯敗齊師于平陸集覽(平陸正義曰/兖州縣也平)¶
(陸城即古厥國/在大梁東界)質實(一統志云平陸春秋魯邑名即古/厥國也戰國屬楚後屬秦漢置平)¶
(陸縣屬東郡東漢省入須昌縣北齊置樂平縣隋復改/為平陸縣屬魯郡唐初屬兖州後改為中都縣金改為)¶
(汶上縣屬東平府本/朝因之屬兖州府)¶
(壬/辰)十三年秦侵晉○齊田和會魏侯楚人衛人于濁澤¶
<pb:KR2o0020_WYG_003-19a>¶
求為諸侯集覽(濁澤地志濁水出齊郡廣縣厲媯山徐/廣曰長社有濁澤案趙世家中山伐魏)¶
(敗涿澤正義曰涿音濁徐云長社之濁澤非也括地志/云濁水源出蒲州解縣東北平地爾時魏都安邑韓趙)¶
(伐魏豈河南至長社也當/是解縣濁水近於魏都)¶
　(田和求為諸侯魏文侯為/之請於王及諸侯王許之)¶
　　書法(會未有無故者綱目不言故㑹而言故必醜/辭也故濁澤之會書求為諸侯于郊之會書)¶
　　(田詳顯王十四年徐州之會書/相王顯王三十六年皆醜之也)¶
　　𤼵明(自陳恒弑其君孔子沭浴而朝請魯致討而/魯君方制於三家有不能也當是時也陳恒)¶
　　(之罪有天地之所不容人神之所共憤人皆得而/誅之則上無天子下無方伯暴亂肆行莫知禁也)¶
<pb:KR2o0020_WYG_003-19b>¶
　　(循至田和遂併齊而有之今也前書遷其君於海/上繼書求為諸侯則其簒奪之實固不可誣周既)¶
　　(不能制三晉於前其能制田氏於後哉後三年遂/命為侯矣然田氏猶能請命於周者何耶彼見周)¶
　　(人既命三晉而不及己也以為己與三晉等爾一/予一否尤而效之周亦何辭於田氏而遲之久者)¶
　　(亦不得已之意焉爾比而觀之則當時君不君/臣不臣其罪皆曉然具見於書法之間矣吁)¶
(癸/巳)十四年¶
(甲/午)十五年秦伐蜀取南鄭集覽(南鄭漢中郡邑今興元/所理縣三國魏孫資曰)¶
(南鄭直為天/獄中即此)質實(一統志云南鄭周褒國附庸之邑名/鄭桓公殁於犬戎其民南奔居此因)¶
(曰南鄭秦厲公城其地漢為南鄭縣東漢置漢中郡治/此西魏改光義縣隋復為南鄭唐宋元仍舊本朝因之)¶
<pb:KR2o0020_WYG_003-20a>¶
(屬漢/中府)○魏侯斯卒¶
　　書法(諸國入綱目稱爵及僣王則貶稱君卒皆稱/卒至周亡則稱王卒稱薨綱目不皆卒諸侯)¶
　　(有事而后卒唯王崩立悉書之王立名諸侯卒稱/名失國名卒不名者不得其名也夷蠻之君書死)¶
　　𤼵明(按禮諸侯曰薨大夫曰卒五等邦君何以書/卒夫子作春秋凡外諸侯皆書卒先儒謂周)¶
　　(室東遷諸侯放恣專享其國上不請命聖人黜之/特書曰卒盖不與其為諸侯爾綱目取法春秋故)¶
　　(凡諸侯所以書卒者此也然則何以名之諸侯不/生名則死而名之禮也以小白重耳之盛莫不書)¶
　　(名綱目亦春秋之法耳雖然綱目於赧王既亡之/後諸侯又皆書薨何哉盖赧王未亡之前天子在)¶
　　(上故以王法而正諸侯之卒逮赧既亡則上無天/子故諸侯聼其稱薨此又隨時變通之意綱目之)¶
<pb:KR2o0020_WYG_003-20b>¶
　　(所不得已者/嗚呼微矣)¶
○魏吴起奔楚楚以為相¶
　(魏武侯浮西河而下顧謂吴起曰羙哉山河之固此/魏國之寳也對曰在徳不在險昔三苖氏左洞庭右)¶
　(彭蠡徳義不修禹滅之夏桀之居左河濟右泰華伊/闕在其南羊腸在其北修政不仁湯放之商紂之國)¶
　(左孟門右太行常山在其北大河經其南修政不徳/武王殺之由此觀之在徳不在險君若不修徳舟中)¶
　(之人皆敵國也武侯曰善魏相田文起不悦謂文曰/請與子論功可乎文曰可起曰將三軍使士卒樂死)¶
　(敵國不敢謀子孰與起文曰不如子起曰治百官親/萬民實府庫子孰與起文曰不如子起曰守西河而)¶
　(秦兵不敢東鄉韓趙賔從子孰與起文曰不如子起/曰此三者子皆出吾下而位加吾上何也文曰主少)¶
<pb:KR2o0020_WYG_003-21a>¶
　(國疑大臣未附百姓不信方是之時屬之子乎屬之/我乎起黙然良久曰屬之子矣久之魏相公叔害起)¶
　(譛之武侯疑之起懼誅遂奔楚楚悼王素聞其賢至/則任之為相起明法審令捐不急之官廢公族疏逺)¶
　(者以養戰士要在彊兵破游説之言從横者於是南/平百越北却三晉西伐秦諸侯皆患楚之彊而楚之)¶
　(貴戚大臣/多怨起者)集覽(西河括地志云河在冀州西故名西/河三苖氏書蔡氏𫝊曰三苖國在江)¶
　(南荆揚之間恃險為亂者也今湖南溪洞時猶竊𤼵/俘而詢之多為猫姓豈其遺種歟正義曰今江鄂岳)¶
　(三州之地是地理沿革表今渾州古三苖國洞庭湖/在岳州巴陵西西吞赤沙南連青草横亘七八百里)¶
　(風土記云鼎澧沅湘合諸蠻黔南之水匯于洞庭至/巴陵與荆江合正義曰以天子在北故洞庭在西為)¶
　(左彭蠡在東為右彭蠡湖在潯陽東南五十三里禹/貢彭蠡既瀦蔡氏𫝊曰地志在豫章彭澤縣東合江)¶
<pb:KR2o0020_WYG_003-21b>¶
　(西江東諸水跨豫章饒州南康之地所謂鄱陽湖者/是也夏桀之居帝王世紀禹封夏伯今河南陽翟縣)¶
　(是汲冡古文太康居斟鄩羿亦居之桀又居焉括地/志云鄩城在洛州鞏縣西南河濟禹貢濟河惟兖州)¶
　(蔡氏𫝊曰兖州之域東南據濟西北距河河濟之間/相去不逺地志河水自勝州東直南至華隂即東至)¶
　(懐州南又東北至平州碣石入海濟水出常山房子/縣贊皇山東至鉅鹿癭陶縣入泜索隠曰濟水出河)¶
　(東垣縣王屋山東其流至濟隂故應劭云濟水出平/原隂縣東泰華泰通作太禹貢至于太華蔡氏傳曰)¶
　(地志太華山在𢎞農華隂縣今華州華隂南二十里/也禮職方氏曰豫州山鎮曰華山伊闕括地志云闕)¶
　(塞山一名伊闕而俗名龍門髙誘曰伊闕在洛陽西/南六十里禹所辟也酈道元注水經云禹疏龍門以)¶
　(通水兩山相對望之若闕然伊水歴其間故名伊闕/羊腸山在太原西北九十里正義曰羊腸阪道在太)¶
<pb:KR2o0020_WYG_003-22a>¶
　(行山上南口屬懐州北口屬潞州括地志云羊腸阪/在懐州河内縣北二十五里商紂之國鄭𤣥曰商國)¶
　(在泰華之陽皇甫謐曰今上洛商也括地志云商州/東八十里商洛縣古商國也孟門賈逵曰孟門太行)¶
　(皆晉山隘也索隠曰孟門山在朝歌東北劉氏案紂/都朝歌孟門在其西今言紂之國左孟門則東邊别)¶
　(冇孟門也或謂今石州孟門縣是太行山在河内山/陽縣西北上黨南正義曰在懐州河内北二十五里)¶
　(從横從將容反横與衡通胡盲反孟康曰南北為從/東西為横瓚曰以利合為從以威勢相脅為横正義)¶
　(曰諸説皆未允闗東地從長六國共居之蘇秦相六/國令從親而擯秦故曰合從闗西地横廣秦獨居之)¶
　(張儀相秦破闗東從道使連秦之横故曰連横百越/謂非一種也猶言百蠻韋昭曰越有百邑故曰百越)¶
　質實(一統志云洞庭湖名在岳州府城西南禹貢九/江孔殷註云即洞庭也沅漸元辰叙酉澧資湘)¶
<pb:KR2o0020_WYG_003-22b>¶
　(九水皆合於此故名九江又九江沅資湘最大皆自/南而入荆江自北而過洞庭瀦其間名為五瀦戰國)¶
　(策云秦與荆戰大破之取洞庭五瀦是也毎嵗六七/月間岷峩雪消水暴漲自荆江逆入洞庭清流為之)¶
　(改色彭蠡湖名在南康府東南一名宫亭一名揚瀾/左里一名鄱陽闊四十里長三百里巨浸瀰漫中有)¶
　(鴈泊小湖西接南昌東扺饒州北流入于江禹貢東/匯澤為彭蠡是也河濟二水名河水源自平陽府垣)¶
　(曲縣東流懐慶府濟源孟温三縣境入河南府鞏縣/界濟水源發懐慶府濟源縣王屋山下曰沇水既見)¶
　(而伏復出於此為濟有二源東源周廻七百歩其深/莫測西源周㢠七百八十五歩其深一丈與東源合)¶
　(流至温縣南入于黄河其水性下且勁過黄河之南/溢而為滎往東若斷若續或伏或見而入于海泰華)¶
　(二山名泰山在濟南府泰安州北五里即東嶽岱宗/也舜東廵狩至此其山屈曲盤道至絶頂髙四十餘)¶
<pb:KR2o0020_WYG_003-23a>¶
　(里有石表東嶽廟封禪壇在焉華山在西安府華隂/縣南一十里即西嶽也以西有少華山故此曰太華)¶
　(白虎通云西方有太隂用事萬物生華故曰華山伊/闕山名即闕塞山也在河南府城西南三十里左傳)¶
　(晉趙鞅納王使女寛守闕塞即此一名伊闕亦名闕/口大禹疏龍門伊水出其間漢服䖍謂南山伊闕是)¶
　(也俗名龍門山羊腸坂名在潞州壺闗縣東南一百/六里漢地理志壺闗有羊腸坂長三里盤曲如羊腸)¶
　(孟門山名在平陽府吉州西七十里吕不韋曰龍門/未闢吕梁未鑿河出孟門之上即此山也太行山名)¶
　(在懐慶府城北二十里山勢綿亘數千里雖各因地/立名其實皆名太行禹貢太行恒山至於碣石盖相)¶
　(接也常山常與恒同山在真定府曲陽縣西北一百/四十一里天文志恒山辰星主焉爾雅曰恒山為北)¶
　(嶽盖祀典/五嶽之一)¶
<pb:KR2o0020_WYG_003-23b>¶
(乙/未)十六年(秦出公魏武侯擊趙敬侯章韓文侯元年○/田齊太公和元年○統秦晉齊楚燕趙魏韓)¶
(舊國八田齊新/國一凡九大國)考異(提要分註統字下作并/晉齊楚燕統舊國八)初命齊田¶
和為諸侯考異(據卷首魏斯趙籍韓䖍稱晉/大夫此田和上漏大夫字)¶
　　書法(田和何以不書齊大夫據魏斯趙籍韓䖍稱/晉大夫田和首遷其君不書大夫久矣然則)¶
　　(命之者無貶乎貶必於其事端貶命晉大夫則餘/者意自見矣非以其請命歟不書請命書求為諸)¶
　　(侯則固不以田/和為可命也)¶
○魏襲趙邯鄲不克¶
(丙/申)十七年秦庶長改弑其君及其君母¶
<pb:KR2o0020_WYG_003-24a>¶
　(庶長改迎靈公之子于河西而立之是/為獻公遂殺出子及其母沈之淵旁)集覽(庶長改/庶長注)¶
　(見赧王二年改名也史失其姓河西正義曰西者/秦州西縣秦之舊地時獻公在西縣故迎立之)¶
　　書法(國母書弑始此終綱目母后/書弑九詳漢靈帝中平六年)¶
　　𤼵明(按史秦靈公卒子獻公不得立立靈公季父/悼子是為簡公簡公十六年卒子惠公立惠)¶
　　(公十二年子出子生十三年惠公卒出子立出子/二年庶長改迎靈公之子獻公于河西而立之殺)¶
　　(出子及其母沈之淵旁夫獻公靈公之子不得嗣/位則固當時用事大臣之罪爾昔齊公子商人驟)¶
　　(施於國弑其君舍而自立未幾商人為邴歜閻職/所賊春秋不書曰盗反以弑君之罪歸諸齊人誠)¶
　　(以商人所以得為君者齊人君之也今出子繼簡/公惠公之後而簡公惠公出於秦人之所共立固)¶
<pb:KR2o0020_WYG_003-24b>¶
　　(無商人弑君自立之罪至於出子已歴三世秦人/既已舉國君之則出子固秦人之君而秦乃出子)¶
　　(之國矣戕而弑之果何義哉前史書殺出子及其/母視之甚輕而馬遷年表又以誅出公書之竊意)¶
　　(出子在當時母子甚微故史氏亦待之以不足録/耳至綱目始書弑其君及其君母特著其變之甚)¶
　　(大而秦人覆載不容之罪亦始有不可得而掩者/然後知綱目書法之意盖亦考其實而正其名不)¶
　　(以勢之强弱而廢君臣之分所以扶三綱立人極/為後世之戒耳昔孟子有言孔子成春秋而亂臣)¶
　　(賊子懼臣謂綱目之修其治亂臣賊子尤為嚴謹/凡前史未正之獄未名之惡皆大書而特書之于)¶
　　(以繼麟經之絶筆示萬世之大闗使亂賊之徒其/罪終不可得而冺没庶幾人類冇立不為夷狄禽)¶
　　(獸之歸臣固亦曰綱目修而亂臣賊子懼者此也/學者其毋以常事視之常詞讀之則得其㫖矣)¶
<pb:KR2o0020_WYG_003-25a>¶
韓伐鄭遂伐宋¶
(丁/酉)十八年(秦獻公齊桓/公午元年)¶
(戊/戌)十九年魏敗趙師于兎臺集覽(兎臺地名/在河北)¶
(己/亥)二十年日食晝晦集覽(日食注見漢/惠帝七年)¶
　　書法(日食至於晝晦非小變也凡日食食既為甚/星晝見次之晝晦又次之皆大異也終綱目)¶
　　(書日食三百六十七而書晝晦者三是年赧王十/四年漢吕氏庚申書星晝見者二宋文帝己巳唐)¶
　　(肅宗上元二年書食既者/十有二詳漢惠帝七年)¶
(庚/子)二十一年楚君類卒楚人殺吴起¶
<pb:KR2o0020_WYG_003-25b>¶
　(悼王薨貴戚大臣作亂攻吴起殺之因射刺起/并中王尸太子臧即位討為亂者夷七十餘家)¶
　　書法(稱人何衆辭也然書殺/則愈於衛鞅矣鞅書誅)¶
　　𤼵明(前書魏侯斯卒魏吴起奔楚此書楚君類卒/楚人殺吴起則是用起者魏楚之君而怨起)¶
　　(者魏楚之人也夫大臣佐君澤加於民則愛之若/父母安有在魏而魏不容在楚而楚見殺哉起以)¶
　　(功利富强之術中其君而虐用其民一旦禍𤼵則/足以殺其軀而已然起既得罪于楚綱目不書誅)¶
　　(而書殺何也因射刺起并中王尸則當時羣臣作/亂之罪亦不容冺故不得而誅之惟夫書以楚人)¶
　　(則足以見人皆欲殺之之意云/爾後之欲圖富强者可不鑒諸)¶
(辛/丑)二十二年(楚肅王/臧元年)齊伐燕○魏韓趙伐齊¶
<pb:KR2o0020_WYG_003-26a>¶
(壬/寅)二十三年(是嵗齊亡統秦晉楚燕/魏趙韓田齊凡八大國)趙襲衛不克○齊¶
侯貸卒無子田氏遂并齊¶
　　書法(書遂何罪辭也然上書/卒無子則愈於三晉矣)¶
(癸/卯)二十四年(齊威王因/齊元年)狄敗魏師于澮集覽(于澮澮古/外反括地)¶
(志云澮髙山一名澮山在絳州翼城東北二十五里澮/水出焉杜預曰澮水出平陽絳縣南西入汾索隠曰言)¶
(于澮者於澮/水之側也)質實(一統志云澮水源出平陽府翼城縣/東七十五里烏嶺山下西流至絳州)¶
(入于/汾水)○魏韓趙伐齊¶
(甲/辰)二十五年(晉靖公俱/酒元年)蜀伐楚¶
<pb:KR2o0020_WYG_003-26b>¶
(乙/巳)二十六年(韓哀侯元年○是嵗晉亡統/秦楚燕魏趙韓齊凡七大國)王崩子喜立¶
　(是為/烈王)¶
三晉共廢其君俱酒為家人而分其地集覽(俱酒乃靖/公之名也)¶
(索隠曰系本作靖公俱家人韋昭曰庶人/之家也索隠曰謂居家之人無官職也)¶
　　書法(韓趙魏與晉並列為諸侯於是各歴數世矣/晉烈公止孝公傾靖公俱酒凡三世魏文侯)¶
　　(斯武侯撃凡二世趙烈侯籍武侯敬侯章凡三世/韓景侯䖍烈侯取文侯哀侯凡四世書曰廢其君)¶
　　(何以不臣之罪罪之也故不稱魏趙韓而稱三晉/據前伐齊再書魏韓趙繫之以晉所以明其不臣)¶
　　(也歴三四世而君臣之分不可泯綱目之法嚴矣/故自是恒稱三晉終綱目書廢君三十四俱酒漢)¶
<pb:KR2o0020_WYG_003-27a>¶
　　(少帝昌邑孺子𢎞農王魏山陽公齊王芳吴主亮/晉陳留王海西公宋零陵王營陽王齊汝隂王海)¶
　　(陵王涪陵王梁巴陵王魏主曄主恭主朗北齊中/山王梁主綱主棟魏主欽周宋公陳江隂王北齊)¶
　　(濟南王陳臨海王隋介公唐&KR0008;公中宗唐鄂王吴/越𢎞倧漢湘隂公楚希萼書幽三石鑒魏孝静唐)¶
　　(昭宗書遷二晉惠魏子攸廢書奉二梁濟隂/吴讓皇廢不成其君三蕭正徳淵明唐重茂)¶
(丙/午)烈王元年日食○韓滅鄭自陽翟徙都之¶
　　書法(書滅/始此)¶
(丁/未)二年(趙成侯/種元年)¶
(戊/申)三年燕敗齊師于林狐集覽(林狐燕世家作林營索/隠曰地名一云林地名)¶
<pb:KR2o0020_WYG_003-27b>¶
(於林地立營/故曰林營)○魯魏伐齊¶
(己/酉)四年(燕桓公/元年)趙伐衛取都鄙七十三集覽(都鄙按禮/十邑曰都)¶
(五百家/為鄙)○魏敗趙師于北藺集覽(北藺地理志藺屬西/河郡正義曰今屬石)¶
(州在趙之西北/故或云趙北藺)¶
(庚/戌)五年魏伐楚○韓嚴遂弑其君¶
　(哀侯以韓廆為相而愛嚴遂二人/相害遂刺廆於朝而并中哀侯)¶
　　書法(於是嚴遂刺韓廆於朝并中哀侯何以不書/及其相韓廆大臣非死國不書廆遂二人相)¶
　　(害則兩下相殺而已/耳兩下相殺不書)¶
<pb:KR2o0020_WYG_003-28a>¶
魏侯擊卒¶
　(武侯不立太子至是子罃/與公中緩争立國内亂)集覽(罃乙耕反公中緩/正義曰中音仲)¶
(辛/亥)六年(魏惠王罃韓/懿侯元年)齊侯來朝¶
　(時周室微弱諸侯莫朝而齊/獨朝之天下以此賢威王)¶
　　書法(書來朝何嘉尊周也入綱目三十四年非卒/未有稱爵者稱齊侯嘉之也書來朝始此周)¶
　　(世書來朝者二詳顯王/二十六年惟此以羙書)¶
　　𤼵明(禮王制諸侯五年一朝書周官六年五服其/朝則諸侯朝於天子者禮也一不朝則黜)¶
　　(爵再不朝則削其地三不朝則六師移之則諸侯/不朝于天子其罪亦不可逭矣自周之衰諸侯不)¶
<pb:KR2o0020_WYG_003-28b>¶
　　(王以春秋二百四十二年觀之魯以宗國之重公/及大夫朝王者僅八見于經然皆因事而見實非)¶
　　(能朝天子朝京師也宗國且爾况他國乎春秋且/爾况戰國乎今齊以强大之國乃能特舉朝禮入)¶
　　(見于周則是空谷足音晦㝠日月絶無而僅冇者/也天下賢之宜矣然齊自一朝之後繼是無聞焉)¶
　　(使其五年一朝能如王制六年一朝能如周官則/亦諸侯事天子之常禮何足多哉惟夫天下不朝)¶
　　(而齊獨朝之所以見稱于當時爾綱目書此盖亦/樂予人為善之意於以見齊侯之賢於以見周室)¶
　　(之削於以見天下之無王雖曰幸之/其亦傷之觀者要當推而廣之可也)¶
趙伐齊○魏敗趙師于懐集覽(懐古河内也案韓詩外/傳武王伐紂禱于邢丘)¶
(更名邢丘曰懐括地志云故懐/城在今懐州武陟縣西十里)質實(一統志云懐春秋/晉之邑名戰國屬)¶
<pb:KR2o0020_WYG_003-29a>¶
(趙後屬秦漢為懐縣屬河内郡隋析置武陟縣屬殷州/唐初於此置陟州後州廢以縣屬懐州省懐縣入焉宋)¶
(金元仍舊本朝/因之屬懐慶府)○齊侯封即墨大夫烹阿大夫¶
　(齊威王召即墨大夫語之曰自子之居即墨也毁言/日至然吾使人視即墨田野辟人民給官無事東方)¶
　(以寧是子不事吾左右以求助也封之萬家召阿大/夫語之曰自子守阿譽言日至吾使人視阿田野不)¶
　(辟人民貧餒趙攻鄄子不救衛取薛陵子不知是子/厚幣事吾左右以求譽也是日烹阿大夫及左右嘗)¶
　(譽者於是羣臣聳懼莫敢飾詐/務盡其情齊國大治彊於天下)集覽(即墨本萊州邑/今膠州縣也括)¶
　(地志云故即墨城在今登州膠水縣南六十里阿杜/預曰濟北東阿是本齊之柯邑齊桓公與魯會柯而)¶
　(盟即此今為祝阿括地志云故城在今東平府東阿/縣西南鄄音絹秦為東郡縣漢為濟隂鄄城縣今屬)¶
<pb:KR2o0020_WYG_003-29b>¶
　(濮/州)質實(一統志云即墨春秋齊之邑名以其地臨墨/水故名即墨漢置縣為膠東國治東漢屬北)¶
　(海國晉屬濟北國北齊省隋復置之唐宋仍舊元屬/膠州本朝改𨽻萊州府阿春秋齊之邑名戰國末屬)¶
　(秦漢置東阿縣屬東郡晉屬濟北國隋屬北齊郡唐/初屬濟陽郡後屬鄆州宋屬東平府金元仍舊本朝)¶
　(罔之𨽻兖州府鄄春秋齊之邑名戰國末屬秦漢置/鄄城縣屬濟隂郡晉於此置濮陽郡隋改為濮州唐)¶
　(初為濮陽郡後復為濮州治鄄城縣宋仍舊金/屬大名府元直𨽻省部本朝因之𨽻東昌府)¶
　　書法(特書齊侯嘉不惑也凡/羙惡在其君則斥書主)¶
(壬/子)七年(楚宣王良/夫元年)日食○王崩弟扁立¶
　(是為/顯王)¶
<pb:KR2o0020_WYG_003-30a>¶
韓趙伐魏圍安邑¶
　(韓公孫頎謂懿侯曰魏亂可取也懿侯乃與趙成侯/合兵伐魏大破其兵遂圍安邑成侯曰殺罃立公中)¶
　(緩割地而退我二國之利也懿侯曰殺魏君暴也割/地貪也不如兩分之魏分為兩不彊於宋衛則我終)¶
　(無魏患矣趙人不聼乃解而去太史公曰魏惠王之/所以身不死國不分者二國之謀不和也若從一家)¶
　(之謀魏必分矣故曰君/終無適子其國可破也)集覽(頎索隠/曰音祁)¶
(癸/丑)顯王元年齊伐魏○趙侵齊¶
(甲/寅)二年¶
(乙/卯)三年秦敗魏韓之師于洛陽集覽(洛陽書多士篇序/曰成周既成注成)¶
<pb:KR2o0020_WYG_003-30b>¶
(周洛陽下都案是古洛陽城也今/河南府洛陽縣東北故城在焉)質實(一統志云洛陽/成周之地名居)¶
(洛水之北故曰洛陽春秋時屬晉戰國時屬魏秦屬三/川郡漢為河南郡治東漢改為雒陽魏復為洛陽晉因)¶
(之隋遷郡治河南縣唐改洛陽為永昌尋復舊宋初河/南洛陽二縣並置金以河南縣省入洛陽縣元仍舊本)¶
(朝因之屬/河南府)¶
(丙/辰)四年魏伐宋¶
(丁/巳)五年秦敗三晉之師于石門賜以黼黻之服集覽(石/門)¶
(趙世家作石阿正義曰在石隰二州界黼黻之服白與/黒相次畫為斧形曰黼青與黒相背畫為亞形曰黻案)¶
(亞古弗字也禮司服疏云黼近刄白近上/黒取其善斷也黻取臣民背惡向善之義)質實(一統志/云石門)¶
<pb:KR2o0020_WYG_003-31a>¶
(在平陽府解州東南自徑嶺踰中條山通陜州/道山嶺參天左右壁立間不容&KR0100;謂之石門)¶
　(斬首/六萬)¶
　　書法(賜服不書此何以書前年秦兵至洛陽無忌/憚孰甚焉於是而又敗三晉之師于石門黼)¶
　　(黻之賜周之所以自免者末矣書悲之也終綱/目書賜服二是年唐天寳八載楊釗皆譏辭也)¶
　　𤼵明(諸侯終喪入見則冇錫禮所謂喪畢以士服/見已見賜之黻冕是也嵗時來朝則有錫詩)¶
　　(所謂君子來朝又何予之𤣥衮及黼是也秦西方/之戎翟自春秋末年不與中國之會盟久矣入綱)¶
　　(目以來首書伐魏至是前年書敗魏韓今年書敗/三晉尚功首虜虐害烝民罪固不容於誅周天子)¶
　　(不能治之則亦已矣反乃賜以黼黻之服是教以/殺人之事而賞殺人之賊也果何義耶且夫三晉)¶
<pb:KR2o0020_WYG_003-31b>¶
　　(之民中國之民也斬首至於六萬復何罪乎自是/而後秦日益張至於併吞之勢已成乃始欲約從)¶
　　(伐之尚奚及哉直書于此則周人妄賞之/失固自不言可知兵禍何時而弭歟吁)¶
(戊/午)六年¶
(己/未)七年魏敗韓趙之師于澮○秦敗魏師于少梁集覽¶
(少梁正義曰即馮翊夏陽縣也魏有大梁故以/少梁别之今同州韓城縣南二十里古少梁國)質實(一/統)¶
(志云少梁春秋晉之邑名即古韓梁二國地也秦更名/夏陽縣漢屬馮翊郡隋析置韓城縣以古韓城為名唐)¶
(屬同州五代梁唐屬河中府宋因之金改禎州元復為/韓城縣本朝因之屬西安府故城在韓城縣南二十二)¶
(里/)○秦伯卒¶
<pb:KR2o0020_WYG_003-32a>¶
　(秦獻公薨子孝公立生二十有一年矣是時河山以/東彊國六淮泗之間小國十餘楚魏與秦接界魏築)¶
　(長城自鄭濵洛以北有上郡楚自漢中南有巴黔中/皆以夷翟遇秦擯斥之不得與中國之會盟於是孝)¶
　(公𤼵憤修政/欲以彊秦)集覽(巴古巴子國有巴西巴東巴郡注/見漢獻帝建安十九年黔中春秋)¶
　(巴地戰國屬楚秦取之置黔中郡漢改武陵郡後周/改黔州故城在今辰州西二十里槃瓠之後也黔音)¶
　(琴/)質實(一統志云巴秦之郡名即周巴子國也秦滅/蜀置巴郡漢因之治江州縣漢末劉璋改為)¶
　(永寧郡晉復為巴都郡宋齊復為巴郡梁改為楚州/西魏改為巴州隋初改為渝州後復為巴郡唐初復)¶
　(為渝州後改為南平郡五代時為王建孟知祥所據/宋初改為恭州後陞重慶府元置重慶路本朝改為)¶
　(重慶府屬四川道黔中秦之郡名即古蠻蜑所居之/地春秋戰國時屬楚秦置黔中郡漢改為武陵郡東)¶
<pb:KR2o0020_WYG_003-32b>¶
　(漢因之三國時初屬蜀後屬吴梁改為沅州隋初改/曰朗州後復為武陵郡唐初復為朗州後改為武正)¶
　(軍五代梁曰武順軍唐曰武平軍宋初屬朗州後陞/為常徳軍節度元改常徳路本朝改為常徳府屬湖)¶
　(廣/道)¶
　　𤼵明(秦伯何以不名史失其傳名不登於簡冊也/春秋諸侯凡與會盟聘問者卒則名之如宋)¶
　　(公和陳侯鮑之類是也其不與會盟聘問者卒則/不名如滕侯卒宿男卒之類是也綱目不書名者)¶
　　(如此年之秦伯三十六年韓侯之類考之前史皆/不載其名雖或間見於後人附注之中亦不得知)¶
　　(其實故皆從滕侯宿男之例亦及史闕文之意也/若强以附注不可信之名而名之則失春秋之㫖)¶
　　(矣/)¶
<pb:KR2o0020_WYG_003-33a>¶
(庚/申)八年(秦孝公燕/文公元年)彗星見西方集覽(彗星杜預曰彗所/以除舊布新也音)¶
(似義反正義曰彗徐醉反又先到反妖星光芒偏指如/彗者也春秋鉤命決宋均注云彗五彗也色蒼則王侯)¶
(破天子苦兵赤則賊起彊國恣黄則女害色權奪后妃/白則將軍逆二年兵大作黒則水精賊江河決賊處處)¶
(起楊韓占云其象若竹彗木條長短無常/長大見久則災深短小見不久則災狹也)○衛公孫鞅¶
入秦¶
　(秦孝公令國中曰昔我穆公自岐雍之間修徳行武/東平晉亂以河為界西霸戎翟廣地十里天子致伯)¶
　(諸侯畢賀為後世開業甚光羙㑹往者厲躁簡公出/子之不寧國家内憂未遑外事三晉攻奪我先君河)¶
　(西地醜莫大焉獻公即位鎮撫邊境徙治櫟陽且欲/東伐復穆公之故地修穆公之政令寡人思念先君)¶
<pb:KR2o0020_WYG_003-33b>¶
　(之意常痛於心賔客羣臣有能出竒計彊秦者吾且/尊官與之分土於是衛公孫鞅聞之乃西入秦鞅衛)¶
　(之庶孫也好刑名之學事魏相公叔痤痤知其賢未/及進會病魏惠王往問之曰公叔病如有不可諱將)¶
　(奈社稷何公叔曰痤之中庶子衛鞅年雖少有竒才/願君舉國而聼之王嘿然公叔曰君即不聼用鞅必)¶
　(殺之無令出境王許諾而去公叔召鞅謝曰吾先君/而後臣故先為君謀後以告子子必速行矣鞅曰君)¶
　(不能用子之言任臣又安能用子之言殺臣乎卒不/去王出謂左右曰公叔病甚悲乎欲令寡人以國聼)¶
　(衛鞅也既又勸寡人殺之豈不悖哉鞅既至秦因嬖/臣景監以求見説以富國彊兵之術孝公大悦與議)¶
　(國/事)集覽(岐雍岐周文王所封邑漢為扶風郡隋改岐/州唐改鳳翔府括地志云岐山在岐州岐山)¶
　(縣東北十里雍扶風雍縣也以有東殽西漢南商北/居庸四山之所擁翳故名曰雍天子致伯秦本紀孝)¶
<pb:KR2o0020_WYG_003-34a>¶
　(公十九年天子始封爵為伯正義曰伯音覇公羊傳/成八年其稱天子何注云天子者爵稱也聖人受命)¶
　(皆天所生故謂之天子疏觧云案辨名記天子無爵/而以天子為爵稱者言爵醮也所以醮盡其材天子)¶
　(有聖徳居無極之尊位謂之爵稱亦何傷而云無爵/者謂無如諸侯以下九命之爵耳豈謂無尊羙之爵)¶
　(乎記郊特牲云古者生無爵死無諡天子有諡有爵/明矣往者厲躁簡公出子之不寧自厲共公躁公簡)¶
　(公至出子其間懐公自殺出子被殺故曰不寧也秦/本紀曰秦以往者數易君君臣乖亂櫟陽蘇林曰櫟)¶
　(音藥徐廣曰櫟陽漢萬年縣也括地志云櫟陽故城/一名萬年城在京兆櫟陽縣東北分土分扶問反凡)¶
　(裂土以封諸侯其受封者各有分也公孫鞅公孫氏/也鞅名也音倚兩反秦封鞅商於十五邑號曰商君)¶
　(公叔痤公叔氏也痤名也音在戈反如有不可諱戰/國魏䇿注死者人之所不能避故云中庻子戰國魏)¶
<pb:KR2o0020_WYG_003-34b>¶
　(策作衛庶子注此公族官别於國官及太子官嬖臣/景監嬖臣便幸近習也景監姓名楚之族監去聲)¶
　正誤(天子致伯今按秦自襄公救周送王東遷有功/封為諸侯穆公伐晉春秋已書秦伯何以曰孝)¶
　(公始封為伯也孝公十九年天子致伯乃/方伯之伯周禮九命作伯謂諸侯之長也)質實(一統/志云)¶
　(岐古之邑名即太王所居岐周之地春秋戰國為秦/地始皇并天下以屬内史漢初更為中地郡尋更為)¶
　(右扶風三國魏改為扶風郡晉為秦國後魏改置秦/平郡尋改為岐州西魏改為岐陽郡隋初為岐州後)¶
　(改為扶風郡唐初復為岐州後改為鳳翔府宋因之/屬秦鳳路金置天興軍元為鳳翔路本朝復為鳳翔)¶
　(府屬陜西道雍古之邑名本召穆公之采邑春秋時/為故雍秦置雍縣漢屬右扶風後魏為秦平郡治隋)¶
　(為扶風郡治唐至徳初改為鳳翔縣仍析置天與縣/後省鳳翔入天與金復改為鳳翔縣元仍舊本朝因)¶
<pb:KR2o0020_WYG_003-35a>¶
　(之屬鳯翔府櫟陽秦之縣名屬内史漢髙帝初都於/此既𦵏太上皇於萬年陵遂分櫟陽置萬年縣治櫟)¶
　(陽城中故又名萬年城今廢為鎮/故城在西安府臨潼縣北五十里)¶
　　書法(上書見西方下書入秦鞅之為彗大矣東諸/侯其憂乎通鑑是年不書彗見綱目特取而)¶
　　(書之其㫖微矣書彗始此終綱目書彗十有七是/年周赧王十年十二年秦始皇三十三年漢景帝)¶
　　(二年莽癸酉年晉成帝咸康二年孝武帝寧康元/年安帝義熙十四年陳文帝乙酉年唐髙宗總章)¶
　　(元年睿宗太極元年文宗開成二年懿宗咸通五/年昭宗大順二年昭宣帝天祐二年後唐癸未年)¶
　　(書孛五十三則彗/之為變非孛比矣)¶
　　𤼵明(天人相應之機至不可誣也自聖經災異之/書絶筆於獲麟之後泯泯棼棼至于戰國亂)¶
<pb:KR2o0020_WYG_003-35b>¶
　　(離瘼矣天變於上民病於下不可一端舉也今也/上書彗星見西方下書衛鞅入秦何哉盖秦自用)¶
　　(鞅之後奮其餘烈日肆虎狼之毒吞噬列國凡上/世神明之胄掃殄無遺原野厭人之肉川谷流人)¶
　　(之血災變之形孰有大於此者不惟是也廢井田/開阡陌罷封建置守宰舉先王之典籍盡畀之烈)¶
　　(焰之中自昔三代數聖人良法羙意掃地不存其/為彗也大矣星變之烈豈偶然哉然則鞅乃西方)¶
　　(之彗出而掃滅宇内者爾通鑑是年不載彗星之/出綱目取諸遷史年表特筆于此盖有深意存乎)¶
　　(其間君子不/可不察也)¶
(辛/酉)九年¶
(壬/戌)十年秦以衛鞅為左庶長定變法之令¶
<pb:KR2o0020_WYG_003-36a>¶
　(衛鞅欲變法秦人不悦鞅言於孝公曰夫民不可與/慮始而可與樂成論至徳者不和於俗成大功者不)¶
　(謀於衆是以聖人茍可以彊國不法其故甘龍曰不/然因民而教者不勞而成功縁法而治者吏習而民)¶
　(安之衛鞅曰常人安於故俗學者溺於所聞以此両/者居官守法可也非所與論於法之外也智者作法)¶
　(愚者制焉賢者更禮不肖者拘焉公曰善乃以鞅為/左庶長卒定變法之令令民為什伍而相収司連坐)¶
　(不告姦者要斬告姦者與斬敵首同賞匿姦者與降/敵同罰民有二男以上不分異者倍其賦有軍功者)¶
　(各以率受爵為私鬭者各以輕重被刑大小僇力本/業耕織致粟帛多者復其身事末利及怠而貧者舉)¶
　(以為収孥宗室非有軍功論不得為屬籍明尊卑爵/秩等級各以差次名田宅臣妾衣服有功者顯榮無)¶
　(功者雖富無所芬華令既具未布恐民之不信乃立/三丈之木於國都南門募民能徙置北門者子十金)¶
<pb:KR2o0020_WYG_003-36b>¶
　(民怪之莫敢徙復曰能徙者予五十金有一人徙之/輙與五十金乃下令令行期年民之國都言新令之)¶
　(不便者以千數於是太子犯法衛鞅曰法之不行自/上犯之太子君嗣不可施刑刑其傅公子䖍黥其師)¶
　(公孫賈明日秦人皆趨令行之十年道不拾遺山無/盗賊民勇於公戰怯於私鬭鄉邑大治秦民初言令)¶
　(不便者有來言令便鞅曰此亂法之民也盡遷之於/邉其後民莫敢議令司馬公曰夫信者人君之大寳)¶
　(也國保於民民保於信故古之王者不欺四海霸者/不欺四鄰善為國者不欺其民善為家者不欺其親)¶
　(不善者反之是以上下離心以至於敗所利不能藥/其所傷所獲不能補其所亡豈不哀哉商君以刻薄)¶
　(之資處攻戰之世猶且不敢忘信以/畜其民况為四海治平之政者哉)集覽(為什伍而/相収司連)¶
　(坐索隠曰什伍者五家為保十家相連収司相糾𤼵/也一家有罪九家舉𤼵若不糾舉則十家連坐正義)¶
<pb:KR2o0020_WYG_003-37a>¶
　(曰司管也為什伍之法使之相収相管以率受爵率/與律同復其身復音福除也謂除免其身役事末利)¶
　(事務也末利工商也盖農桑為本故上文云本業耕/織舉以為収孥孥妻子也索隠曰謂糾舉而収録其)¶
　(妻子没為官奴婢論不得為屬籍論平聲議法也謂/宗室若無軍功則不得入宗屬之籍名田宅臣妾衣)¶
　(服案商君本傳此句之下有以家次三字對上句以/差次或以名字作上句讀誤矣索隐注謂各隨其家)¶
　(爵秩之班次不使僭侈踰等也漢武帝時董仲舒言/宜限民名田以贍不足杜佑通典注名田占田也各)¶
　(為立限不使富者過制則貧弱者可足也漢哀帝初/丞相孔光大司空何武奏請諸侯王列侯公主皆得)¶
　(名田國中列侯在長安公主名田縣道及闗内侯吏/民名田皆毋過三十頃諸侯王奴婢二百人列侯公)¶
　(主百人闗内侯/吏民三十人)正誤(以率受爵今按韻書云率約數/也猶差等也名田宅臣妾衣服)¶
<pb:KR2o0020_WYG_003-37b>¶
　(今按通鑑節去三字則此句當䝉/上文各以差次四字通為一句)¶
　　書法(綱目書律令多矣書省書正書更定書議定/書新律令未有書變法者書變法何罪首變)¶
　　(古也故書衛鞅而削其族綱目書律令之變二十/五秦壬戌年變法令漢惠帝四年省法令武帝元)¶
　　(光五年定律令成帝河平元年省律令晉甲申年/賈充正法律宋辛夘年魏更定律令丁巳年再書)¶
　　(己未年髙允議定辛未年魏更定齊律書成癸未/年梁頒新律梁甲申年魏更定庚午年齊定律癸)¶
　　(未年周頒大律丁酉年周頒刑書己亥年周作刑/經辛丑年隋初行新律癸夘年隋更定律大業三)¶
　　(年頒新律戊寅年唐定律令貞觀元年更定十一/年定律令五代庚午年梁定律令癸未年唐復舊)¶
　　(律令丁巳年周作刑/統書變法者一而已)¶
<pb:KR2o0020_WYG_003-38a>¶
(癸/亥)十一年(韓昭侯/元年)秦敗韓師于西山¶
(甲/子)十二年¶
(乙/丑)十三年¶
(丙/寅)十四年齊魏會田于郊¶
　(魏惠王問齊威王曰齊亦有寳乎威王曰無有惠王/曰寡人國雖小尚有徑寸之珠照車前後各十二乘)¶
　(者十枚豈以齊大國而無寳乎威王曰寡人之所以/為寳者與王異吾臣有檀子者使守南城則楚人不)¶
　(敢為宼有盼子者使守髙唐則趙人不敢東漁於河/有黔夫者使守徐州則燕趙之人從而徙者七千餘)¶
　(家有種首者使備盗賊則道不拾遺此四臣/者將照千里豈特十二乘哉惠王有慚色)集覽(郊/漢)¶
<pb:KR2o0020_WYG_003-38b>¶
　(書吕産封郊索隠曰郊縣屬沛郡一作洨音下交仄/檀子檀姓也史失其名索隠曰古者大夫皆稱子南)¶
　(城縣名屬泰山盼子田盼也髙唐本博州縣今改州/屬東昌路黔夫姓名黔音渠金反俆州索隠曰即薛)¶
　(縣也俆音舒非九州之徐春秋作舒州賈逵曰説文/作䣄䣄在薛縣是也郡國志魯國薛縣六國時曰俆)¶
　(州紀年云梁惠王下邳遷於薛故名俆州則俆與䣄/並音舒正義曰俆州齊西北界上地名也在渤海東)¶
　(平縣種首名也史/失其姓種上聲)質實(一統志云髙唐春秋齊之邑/名漢始置縣屬平原郡後魏)¶
　(置南清河郡北齊罷郡隋初以縣屬貝州後屬清河/郡唐改為崇武縣後復為髙唐縣屬博州五代梁改)¶
　(魚丘縣後唐復舊晉改齊城縣漢復為髙唐縣宋金/仍屬博州元初屬東平路至元中改為州本朝因之)¶
　(屬東/昌府)¶
<pb:KR2o0020_WYG_003-39a>¶
　　書法(會不言故言故醜辭也書㑹田于郊醜之也/書田始此終綱目書田三是年宋甲申年魏)¶
　　(主唐穆宗長慶二年書獵十三漢武帝元鼎五年/成帝元延三年桓帝永興二年延熹元年六年靈)¶
　　(帝光和五年宋癸夘年唐太宗貞觀五年十一年/十六年後唐甲申年再獵乙酉年凡田獵譏也惟)¶
　　(魏太武唐太/宗非譏辭)¶
(丁/夘)十五年秦敗魏師于元里取少梁○魏伐趙圍邯鄲¶
(戊/辰)十六年齊伐魏以救趙魏克邯鄲還戰敗績¶
　(初孫臏與龎涓俱學兵法涓仕魏為將軍自以能不/及臏乃召之至則斷其足而黥之欲使終身廢棄齊)¶
　(使者至魏臏隂見之使者竊載以歸田忌客之進之/威王威王問兵法遂以為師至是謀救趙以臏為將)¶
<pb:KR2o0020_WYG_003-39b>¶
　(辭以刑餘之人不可乃使田忌為將而孫子為師居/輜車中坐為計謀忌欲引兵之趙孫子曰夫解雜亂)¶
　(紛糾者不控拳救鬭者不搏撠批亢𢷬虛形格勢禁/則自為解耳今梁之輕兵鋭卒竭於外而老弱疲於)¶
　(内若引兵疾走其都彼必釋趙而自救是我一舉解/趙之圍而收弊於魏也忌從之十月邯鄲降魏魏師)¶
　(還與齊戰於桂/陵魏師大敗)集覽(解雜亂紛糾者不控拳孫子本/傳拳作捲索隠曰謂事之雜亂)¶
　(紛糾也解之者當善以手解之不可控捲而擊之案/捲即拳劉氏釋云控總捲縮非也救鬭者不搏撠索)¶
　(隐曰謂救鬭者當善撝解之毋以手助相搏撠則其/怒益熾矣案撠謂以手持撠刺人也批亢𢷬虛索隠)¶
　(曰批白結反相排批也亢拒也𢷬擊也衝也虛空也/謂敵人相亢必須批之彼兵若虛則衝擣之欲令田)¶
　(忌擊梁之虛也形格勢禁則自為解耳索隠曰謂若/批其相亢衝𢷬彼虛則是事形相格而其勢自禁止)¶
<pb:KR2o0020_WYG_003-40a>¶
　(則彼自為解兵也格/音閤攱閤不得行也)正誤(控拳今按作拳擊説則與/下文救鬭者不搏撠意重)¶
　(孟康云拳與絭同區願切攘臂繩也漢書註攘臂猶/捋臂也解雜亂紛糾者不控拳盖以理亂&KR0093;為喻言)¶
　(雜亂紛糾者當徐解之不可急持拘捋也猶左傳言/治&KR0093;而棼之搏撠今按搏手擊也撠拘持也批亢今)¶
　(按亢本喉肮字居郎切衿要之處也漢書婁敬云與/人鬭不搤其亢拊其背未能全其勝也音義皆同批)¶
　(反擊也史記批其逆鱗亦謂龍喉下有逆鱗也此言/批亢謂擊其要處也下文云引兵疾走其都即要處)¶
　(也若彼亢拒而我擊之/則與𢷬虛之義不侔矣)¶
韓伐東周取陵觀廩丘集覽(陵觀地名在兖州境劉伯/莊曰觀工喚反&KR0338;丘地理)¶
(志兖州有&KR0338;丘縣史記韓世家作/邢丘邢丘注見赧王四十九年)質實(一統志云廪丘/周之邑名春秋)¶
<pb:KR2o0020_WYG_003-40b>¶
(時屬齊戰國時屬韓漢置&KR0338;丘縣屬髙平郡三國魏及/晉宋皆因之隋省入鄆城縣故城在東昌府范縣義東)¶
(堡春秋齊烏餘以廩丘奔晉/又曹魏移兖州於廩丘即此)¶
(己/巳)十七年秦伐魏○諸侯圍魏襄陵集覽(襄陵河東有/襄陵縣今屬)¶
(平陽/府)質實(一統志云襄陵晉大夫郤犨之食邑名以襄王/陵在此因名漢始置襄陵縣屬河東郡魏屬)¶
(平陽郡後魏分置擒昌縣北齊移擒昌治此隋復為襄/陵縣唐徙治於汾水之西五代晉屬絳州改屬河中府)¶
(宋屬晉州金屬平陽府元仍/舊本朝因之改屬平陽府)¶
(庚/午)十八年秦伐魏○韓以申不害為相¶
　(申不害者鄭之賤臣也學黄老刑名以干韓昭侯昭/侯用以為相内修政教外應諸侯十五年終申子之)¶
<pb:KR2o0020_WYG_003-41a>¶
　(身國治兵彊申子嘗請任其從兄昭侯不許申子有/怨色昭侯曰所謂學於子者欲以治國也今將聼子)¶
　(之謁而廢子之術乎抑其行子之術而廢子之請乎/子嘗教寡人修功勞視次第今有所私請將奚聼乎)¶
　(申子乃辟舍請罪曰君真其人也昭侯有弊袴命藏/之侍者曰君亦不仁者矣不賜左右而藏之昭侯曰)¶
　(吾聞明主愛一嚬一笑嚬有為嚬笑有/為笑今袴豈特嚬笑哉吾必待有功者)集覽(學黄老/刑名申)¶
　(不害本傳申子之學本於黄老而主刑名索隠曰黄/老之法清簡無為君臣自正黄帝之言無傳矣老&KR0389;)¶
　(之書有八十一篇刑/名注見漢景帝元年)質實(一統志云申/不害京人)¶
(辛/未)十九年秦徙都咸陽始廢井田¶
　(衛鞅築冀闕宫庭於咸陽徙都之令民父子兄弟同/室内息者為禁并諸小鄉聚集為一縣縣置令丞凡)¶
<pb:KR2o0020_WYG_003-41b>¶
　(三十一縣廢井田開阡/陌平斗桶權衡丈尺)集覽(冀闕正義曰冀記也記/列教令當於此門闕也)¶
　(闕在門兩旁中央闕然為道崔豹古今注云人臣至/此則思其所闕盖為二臺於門外作樓觀於上上圓)¶
　(下方以其縣法謂之象魏象治象也魏者其狀巍然/髙大使民觀之因謂之觀兩觀䨇植中不為門是觀)¶
　(與象魏闕一物而三名咸陽漢髙更名新城漢武更/名渭城今長安是關中記秦孝公都咸陽今渭城是)¶
　(始皇都咸陽今城南大城是山南曰陽水北亦曰陽/其城在渭水北又在九嵏諸山之南故名咸陽同室)¶
　(内息者為禁息止也秦俗父子兄弟同室居止鞅始/更為制而禁之開阡陌路南北曰阡東西曰陌正義)¶
　(曰案謂驛塍也平斗桶權衡桶音勇字通作甬量器/名今之斛也稱錘曰權稱上曰衡權與物鈞而生衡)¶
　(所以知物輕重記月令仲春角/斗甬注角平之也仲秋平懽衡)正誤(開阡陌今按朱/子曰阡陌便是)¶
<pb:KR2o0020_WYG_003-42a>¶
　(井田一横一直如遂上有塗便是陌洫上有路便是/阡自阡陌之外冇地則又閒在那裏先王所以如此)¶
　(者乃是要正經界恐人相侵占今商鞅却破開了遇/可作田處便作田更不要整齊這開字非開創之開)¶
　(乃開闢/之開也)質實(一統志云咸陽秦之縣名孝公徙都於/此其地在山南水北山水皆陽故名咸)¶
　(陽漢初曰新城縣元鼎初改渭城縣東漢省晉時石/勒於此置石安縣後苻秦置咸陽郡隋郡廢唐復為)¶
　(咸陽縣屬京兆郡宋金仍舊元省入興/平縣尋復置縣本朝因之改屬西安府)¶
　　書法(書始何罪首變古也凡立法有/變古為民害者必書始若初)¶
　　𤼵明(井田上世之良法也自黄帝畫埜分州更唐/虞夏商周而法始大備前世論之詳矣鞅獨)¶
　　(何人乃舉而廢之又從而更賦税之法其變古之/罪不可勝誅然綱目皆以秦書而不以鞅書者盖)¶
<pb:KR2o0020_WYG_003-42b>¶
　　(變法者鞅而用鞅者秦也澄源正本首惡/必歸於秦秦亦安得而辭哉其㫖嚴矣)¶
(壬/申)二十年(趙肅侯/元年)¶
(癸/酉)二十一年秦更賦税法¶
(甲/戊)二十二年¶
(乙/亥)二十三年衛貶號曰侯服屬三晉¶
　(初子思言茍變於衛侯曰其材可將五百乘公曰吾/知其可將然變嘗為吏賦於民而食人二雞子故弗)¶
　(用也子思曰夫聖人之官人猶匠之用木也取其所/長棄其所短故杞梓連抱而有數尺之朽良工不棄)¶
　(今君處戰國之世選爪牙之士而以二卵棄干城之/將此不可使聞於鄰國也衛侯言計非是而羣臣和)¶
<pb:KR2o0020_WYG_003-43a>¶
　(者如出一口子思曰以吾觀衛所謂君不君臣不臣/者也公丘懿子曰何乃若是子思曰人主自臧則衆)¶
　(謀不進事是而臧之猶却衆謀况和非以長惡乎夫/不察事之是非而悦人讃己闇莫甚焉不度理之所)¶
　(在而阿諛求容諂莫甚焉君闇臣諂以居百姓之上/民不與也若此不已國無類矣子思言於衛侯曰君)¶
　(之國事將日非矣公曰何故子思曰有由然焉君出/言自以為是而卿大夫莫敢矯其非卿大夫出言亦)¶
　(自以為是而士庶人莫敢矯其非君臣既自賢矣而/羣下同聲賢之賢之則順而有福矯之則逆而有禍)¶
　(如此則善安從生詩曰具曰予聖誰/知鳥之雌雄抑亦似君之君臣乎)集覽(干城之將/詩兎置篇)¶
　(公侯干城注干扞也箋云干也城也皆以禦難也謂/可任以干城其民干如字孫炎注干楯所以自蔽扞)¶
　(也舊音戸旦反左傳注/謂扞蔽其民若城然)¶
<pb:KR2o0020_WYG_003-43b>¶
　　書法(衛故侯爵也不書曰復而曰貶何著其心/也自卑以求媚于人則不足以言復矣)¶
　　𤼵明(衛自康叔受封固侯爵也至是乃始貶號曰/侯何哉盖春秋列國率皆僭號稱公如鄭伯)¶
　　(郲子把男之類甚至葉以楚之屬縣亦稱曰公今/焉衛之自貶特廹於勢之微弱求為取容之地爾)¶
　　(彼韓趙魏乃晉之大夫衛與晉為兄弟之國其視/三家則其外臣也甘為服屬不亦傷乎然三家尚)¶
　　(能併晉而有之又何有於衛哉特其土地褊小不/足以動三晉之心不然豈貶號所能免耶特筆書)¶
　　(此亦足見强大之凌弱小而微/者之不能自立其亦可哀也已)¶
(丙/子)二十四年¶
(丁/丑)二十五年諸侯會于京師集覽(京師公羊傳京者何/大也師者何衆也天)¶
<pb:KR2o0020_WYG_003-44a>¶
(子之居必以衆/大之辭言之)¶
　　書法(會于京師何非朝也天威咫尺而莫之朝焉/以是為不恭故書諸侯不序畧之也據濁澤)¶
　　(之會諸/侯皆序)¶
(戊/寅)二十六年致伯于秦諸侯賀之秦使公子少官帥師¶
會諸侯來朝¶
　　書法(諸侯何以不序畧之也來朝也其畧之何秦/所使也往年會于京師矣未嘗朝也朝覲諸)¶
　　(侯之常禮而待命於人以是為不恭故畧之也書/曰秦使公子少官帥師會諸侯來朝屬辭比事而)¶
　　(諸侯之慢秦之强可見矣已受諸侯之賀而使大/夫朝周秦之不王孰甚焉然則曷為書會諸侯不)¶
<pb:KR2o0020_WYG_003-44b>¶
　　(以大夫主諸侯也綱日之修君臣之分而已自入/綱目至周亡凡六王百四十八年其來朝者二烈)¶
　　(王六年周/衰甚矣)¶
　　𤼵明(秦至是盖益强矣致伯于秦周之取容也帥/師會侯秦之脅制也比而書之周秦之情見)¶
　　(矣/)¶
(己/夘)二十七年(案史記是年齊宣王元年通鑑與史記不/同而考異不載其説未詳所據後湣王元)¶
(年放/此)¶
(庚/辰)二十八年魏伐韓齊伐魏以救韓殺其將龎涓虜太¶
子申¶
<pb:KR2o0020_WYG_003-45a>¶
　(魏使龎涓伐韓韓請救於齊齊威王召大臣而謀之/成侯鄒忌曰不如勿救田忌曰不救則韓且折而入)¶
　(於魏矣不如蚤救之孫臏曰夫韓魏之兵未弊而救/之是吾代韓受魏之兵顧反聼命於韓也且魏有破)¶
　(國之志韓見亡必東面而愬於齊吾因深結韓之親/而晚承魏之弊則可以受重利而得尊名也王曰善)¶
　(乃隂許韓使而遣之韓因恃齊五戰不勝而東委國/於齊齊因起兵使田忌將孫子為師以救韓直走魏)¶
　(都龎涓聞之去韓而歸魏人亦大𤼵兵使太子申將/以禦齊師孫子曰彼三晉之兵素悍勇而輕齊齊號)¶
　(為怯善戰者因其勢而利導之兵法百里而趣利者/蹶上將五十里而趣利者軍半至乃使齊軍入魏地)¶
　(為十萬竈明日為五萬竈又明日為二萬竈龎涓行/三日大喜曰我固知齊軍怯入吾地三日士卒亡者)¶
　(過半矣乃棄其歩軍率輕鋭倍日并行逐之孫子度/其暮當至馬陵馬陵道陿而旁多阻隘可伏兵乃斫)¶
<pb:KR2o0020_WYG_003-45b>¶
　(大樹白而書之曰龎涓死此樹下令萬弩夾道而伏/期日暮見火舉而俱發涓果夜至見白書以火燭之)¶
　(讀未畢萬弩俱𤼵魏師大亂涓乃自刎曰遂/成堅子之名齊因乘勝大敗魏師虜太子申)集覽(蹶/上)¶
　(將魏武帝曰蹶挫也索隠曰蹶居月反劉氏云蹶斃/也大將軍必致僵仆馬陵徐廣曰在魏州元城東南)¶
　(十里正義曰虞喜志林云濮州鄄城東北六十里/有陵澗谷深峻可以置伏案龎涓敗在此徐説非)質¶
　實(一統志云馬陵道名在/大名府城東南一十里)¶
(辛/巳)二十九年秦衛鞅伐魏誘執其將公子卬而敗之魏¶
獻河西地於秦徙都大梁秦封鞅為商君考異(提要無/於秦二)¶
(字/)¶
<pb:KR2o0020_WYG_003-46a>¶
　(衛鞅言於孝公曰秦之與魏譬若人有腹心之疾非/魏并秦即秦并魏何者魏居嶺阨之西都安邑與秦)¶
　(界河而獨擅山東之利利則西侵秦病則東收地今/以君之賢聖國賴以盛而魏往年大破於齊諸侯叛)¶
　(之可因此時伐魏魏不支秦必東徙然後秦據河山/之固東鄉以制諸侯此帝王之業也公從之使鞅將)¶
　(兵伐魏魏使公子卬將而禦之軍既相距鞅遺卬書/曰吾始與公子驩今俱為兩國將不忍相攻欲與公)¶
　(子面相見盟樂飲而罷兵以安秦魏之民卬以為然/乃與會盟而飲鞅伏甲襲卬虜之因大破魏師魏惠)¶
　(王恐獻河西地於秦以和因去安邑徙大梁乃歎曰/吾恨不用公叔之言秦封鞅商於十五邑號曰商君)¶
　(胡氏曰使鞅而可殺殺鞅而魏長無患未害為殺無/罪以利己仁者不為也况天下不止一鞅可勝殺乎)¶
　(惠王不恨不用孟子之言而以不/用公叔之言為恨其亦可謂愚矣)集覽(大梁本地名/大音泰正義)¶
<pb:KR2o0020_WYG_003-46b>¶
　(曰從蒲州安邑徙都大梁今汴州浚儀大梁亭是商/於十五邑索隠曰商於皆在𢎞農正義曰古商國今)¶
　(商洛縣是在商州東九十里於在鄧州内鄉縣東七/里案十五邑近此二邑未害為句絶言為此亦無傷)¶
　(也/)正誤(未害為殺無罪以利己今按此九字當為一/句而貫下文言於殺無罪以利己仁者不為)¶
　(之義無/傷也)質實(一統志云大梁戰國魏之郡名魏都於/此號為大梁秦為三川郡地漢為陳留)¶
　(郡地晉改為陳留國東魏改置梁州後周改為汴州/隋廢之以其地併入滎陽等郡唐武徳初置汴州天)¶
　(寳初復為陳留郡乾元初又為汴州興元初徙宣武/軍治此五代梁都此號東京開封府後唐復為汴州)¶
　(晉漢周皆為東京開封府宋因而都之金陞為汴京/後復都焉元改汴梁路本朝仍為開封府屬河南道)¶
　　書法(誘執何譏譎也書誘執始此終綱目書誘執/五是年公子卬赧王十六年楚君槐五十六)¶
<pb:KR2o0020_WYG_003-47a>¶
　　(年公子勝梁辛未年江安侯圎正唐元和/五年盧從史而秦居其三焉秦之譎甚矣)¶
　　𤼵明(秦尚功首虜之國也疾驅力戰類皆無名之/師至是伐魏誘執其將則詐謀為益甚矣鞅)¶
　　(以是而受封秦以是而賞功書之詳詞之複所以/著秦氏君臣之罪而非誇其戰伐也鞅之詐謀若)¶
　　(此而猶欲以徙木予金為示信之/舉何哉雖然徙木予金亦詐謀也)¶
齊趙伐魏¶
(壬/午)三十年(楚威王/商元年)¶
(癸/未)三十一年秦伯卒秦人誅衛鞅滅其家¶
　(孝公薨太子立是為惠文王公子䖍之徒告商君欲/反𤼵吏捕之商君出亡欲止客舍舍人曰商君之法)¶
<pb:KR2o0020_WYG_003-47b>¶
　(舍人無騐者坐之商君嘆曰為法之弊一至此哉去/之魏魏人不受内之秦秦人攻殺之車裂以狥盡滅)¶
　(其家初商君用法嚴酷歩過六尺者有罸棄灰於道/者被刑嘗臨渭論囚渭水盡赤為相十年人多怨之)¶
　(嘗問趙良曰我治秦孰與五羖大夫賢良曰千人之/諾諾不如一士之諤諤僕請終日正言而無誅可乎)¶
　(商君曰諾良曰五羖大夫荆之鄙人也穆公舉之牛/口之下而加之百姓之上秦國莫敢望焉相秦六七)¶
　(年而東伐鄭三置晉君一救荆禍巴人致貢犬戎來/服其為相也勞不坐乗暑不張盖行於國中不從車)¶
　(乘不操干戈及其死也男女流涕童子不歌謡舂者/不相杵今君之見也因景監以為主其從政也陵轢)¶
　(公族殘傷百姓公子䖍杜門不出已八年矣詩曰得/人者興失人者崩此數者非所以得人也君之出也)¶
　(後車載甲多力而駢脅者為驂乗持矛而操闟㦸者/旁車而趨書曰恃徳者昌恃力者亡此數者非恃徳)¶
<pb:KR2o0020_WYG_003-48a>¶
　(也君之危若朝露而尚貪商於之富寵秦國之政畜/百姓之怨而無變計秦王一旦捐賔客而不立朝秦)¶
　(國之所以収君者豈其微哉商君不聼居五月而難/作胡氏曰鞅至是雖有變計亦無所施矣何則百姓)¶
　(者其讐也六國者其敵也惠文王之憾不可平公子/䖍之刑不可補商於蕞爾之地不足以自蔽也欲圖)¶
　(善後之䇿亦無所為而可矣嗚呼刑/名之學刻薄之徒亦可以少戒哉)集覽(五羖大夫/荆之鄙人)¶
　(左傳僖五年晉執虞大夫井伯以媵秦穆姬晉世家/作虜井伯百里奚正義曰南雍州記云百里奚字井)¶
　(伯宛人也宛屬楚楚初國於荆州故云荆案春秋初/例稱荆僖公後始稱楚百里奚後亡走宛楚鄙人執)¶
　(之秦穆公以五羖羊皮贖之授以國政號五羖大夫/或曰百里奚自賣五羖皮為人養牛以要秦故曰舉)¶
　(之牛口之下三置晉君索隐曰謂立晉惠公懐公文/公也一救荆禍索隠曰案十二諸侯年表秦穆公二)¶
<pb:KR2o0020_WYG_003-48b>¶
　(十八年會晉伐楚朝周此云救荆禍未詳巴人注見/漢獻帝建安二十年犬戎正義曰黄帝之後生并明)¶
　(并明生白犬是為犬戎也後漢書犬戎槃瓠之後今/長沙武陵大半是童子不歌謡舂者不相杵記曲禮)¶
　(上鄰有喪舂不相里有殯不巷歌注助哀也相謂送/杵聲以音聲自勸也闟㦸索隠曰闟音吸㦸之名也)¶
　(鄒誕生音吐臘反書曰恃徳者昌恃力者亡索隠曰/此是周書文也孔子所定之餘秦國之所以収君者)¶
　(豈其微哉索隠曰鞅於秦無仁恩故秦之/將欲収鞅者其效甚明矣故云豈其微哉)¶
　　書法(人衆辭也誅例有二書伏誅者重辭也直書/誅者快辭也誅衛鞅誅陳豨誅産禄誅濞誅)¶
　　(史歆誅閻顯誅董卓誅馬騰誅歩闡誅頴誅祖約/誅張瓘誅元鑒誅爾朱顯夀誅元載誅田希鑒誅)¶
　　(劉洙直書誅而削其/官皆甚快之之辭也)¶
<pb:KR2o0020_WYG_003-49a>¶
　　𤼵明(吴起亦鞅之流也起書殺而鞅書誅是不惟/楚羣臣冇射中王尸之罪而起鞅之輕重亦)¶
　　(可見矣盖起之少恩足以亡其軀而鞅之詐力至/於貽禍無窮固非起之比也然秦之於鞅用其詐)¶
　　(以滅六國亦以自滅其國鞅之相秦用其詐以滅/秦國亦以自滅其家明書于冊所以示天下萬世)¶
　　(之戒嚴矣後之欲治商/鞅之術者可不鑒諸)¶
(甲/申)三十二年(秦惠文/王元年)韓申不害卒¶
　　書法(卒在位也綱目不皆卒大夫在位卒功卒賢/卒盗賊書死獄死書死戰死書死死義書死)¶
　　(之/)¶
(乙/酉)三十三年宋太丘社亡集覽(宋太丘社亡封禪書注/索隠曰應劭云亡淪入)¶
<pb:KR2o0020_WYG_003-49b>¶
(地非也亡謂社主亡也郭璞云宋有太丘社以社名此/地也史記漢武本紀周徳衰宋之社亡注正義曰社主)¶
(民也社以石為之宋社即亳社也武王伐紂而立亳社/以為監戒周徳衰國將危明故宋之社為亡殷後也)¶
○孟軻至魏¶
　(孟子鄒人名軻受業於孔子之孫子思是嵗魏惠王/卑詞厚禮以招賢者於是孟子至梁見惠王王曰叟)¶
　(不逺千里而來亦有以利吾國乎孟子曰君何必曰/利亦有仁義而已矣君曰何以利吾國大夫曰何以)¶
　(利吾家士庶人曰何以利吾身上下交征利而國危/矣未有仁而遺其親者也未有義而後其君者也惠)¶
　(王以為迂逺而闊/於事情不能用也)¶
　　書法(至無事不書此其書何特筆也鄒人也何/以不書鄒據公孫鞅書衛天下之辭也)¶
<pb:KR2o0020_WYG_003-50a>¶
(丙/戌)三十四年秦伐韓㧞宜陽¶
(丁/亥)三十五年(魏惠王/一年)¶
　(司馬公曰史記六國表魏惠王三十六年薨襄王十/六年薨哀王二十三年薨汲冡竹書紀年惠王三十)¶
　(六年改元稱一年後十六年薨杜預和嶠皆以為史/記誤分惠王之世為二王之年盖世本惠王生襄王)¶
　(而無哀王且竹書魏史所/書必得其真故今從之)集覽(汲冡竹書紀年索隠/曰王邵案紀年之書)¶
　(多是偽謬晉武帝時汲郡人不凖盗𤼵魏襄王墓或/言安釐王冡得竹書數十車其紀年十三篇書中與)¶
　(經傳大異者云夏年多殷益干唘位唘殺之太甲殺/伊尹文王殺季歴自周受命至穆王百年非穆王夀)¶
　(百嵗也幽王既亡共伯和者攝行天子事非二相共/和也其書多燼簡斷札晉武乃詔束晳隨欵分釋之)¶
<pb:KR2o0020_WYG_003-50b>¶
　(不姓也音/方鳩反)¶
齊魏會于徐州以相王質實(徐州注見唐昭宗/景福二年泗州)¶
　　書法(會言故醜辭也濁澤之會書求為諸侯安王/十三年于郊之會書田顯王十四年徐州之)¶
　　(會書相王皆醜之也按分注是嵗魏惠/王復改元稱一年則以稱王之故歟)¶
○楚滅越¶
　(越王無彊伐齊齊説之使伐楚楚人大敗之盡取吴/故地東至浙江越以此㪚諸公族争立或為王或為)¶
　(君濵於海上/而朝服於楚)¶
(戊/子)三十六年楚伐齊○韓侯卒¶
<pb:KR2o0020_WYG_003-51a>¶
　(韓昭侯作髙門屈宜臼曰君必不出此門何也不時/吾所謂時者非時日也夫人固有利不利時往者君)¶
　(嘗利矣不作髙門前年秦㧞宜陽今年旱君不以此/時恤民之急而顧益奢此所謂時詘舉贏者也故曰)¶
　(不時至是門/成而昭侯薨)集覽(屈宜臼許慎曰楚大夫也時在魏/顧益奢顧反也時詘舉贏徐廣曰)¶
　(言時衰耗/而作奢侈)¶
秦大敗魏師擒其將龍賈取雕隂集覽(雕隂魏地在龍/門河西北地理)¶
(志上郡有雕隂縣括地志云故/城在鄜州洛交縣北三十四里)質實(一統志云雕隂古/邑名春秋時屬晉)¶
(戰國時屬魏後屬秦漢置雕隂縣屬上郡晉為赫連勃/勃所居後魏於此置上郡又分置綏州隋初改為上州)¶
(後改為雕隂郡唐初改為綏州天寳中改為上郡乾元/初復為綏州宋改為綏徳城元符初置綏徳軍金復為)¶
<pb:KR2o0020_WYG_003-51b>¶
(綏徳州元仍舊本朝/因之改屬延安府)○燕趙韓魏齊楚合從以擯秦以¶
蘇秦為從約長并相六國¶
　(初洛陽人蘇秦説秦王以兼天下之術不用乃去説/燕文公曰燕之所以不被兵者以趙之為蔽其南也)¶
　(且秦攻燕戰於千里之外趙攻燕戰於百里之内夫/不憂百里之内而重千里之外計無過於此者願王)¶
　(與趙從親天下為一則燕必無患矣文公從之資秦/車馬以説趙肅侯曰當今之時山東之國莫强於趙)¶
　(秦之所害亦莫如趙而秦不敢舉兵伐趙者畏韓魏/之議其後也秦攻韓魏無名山大川之限稍蠶食之)¶
　(傅國都而止韓魏不能支秦必入臣於秦秦無韓魏/之規則禍必中於趙矣臣以天下之圖按諸侯之地)¶
　(五倍於秦度諸侯之卒十倍於秦而衡人日夜務以/秦權恐喝諸侯使之割地以事秦秦成則其身富榮)¶
<pb:KR2o0020_WYG_003-52a>¶
　(國被秦患而不與其憂故臣竊為大王計莫如一韓/魏齊楚燕趙為從親以擯秦令其將相會盟洹水之)¶
　(上約曰秦攻一國則五國各出鋭師以撓秦或救之/有不如約者五國共伐之則秦甲必不敢出於函谷)¶
　(以害山東矣肅侯大悦厚賜賚之以約於諸侯秦乃/説韓宣惠王曰韓地方九百餘里帶甲數十萬天下)¶
　(之彊弓勁弩利劒皆從韓出以韓卒之勇被堅甲蹠/勁弩帶利劒一人當百不足言也大王事秦秦必求)¶
　(宜陽成臯今兹效之明年又復求割地與則無地以/給之不與則棄前功受後禍且韓地有盡而秦求無)¶
　(已以有盡之地逆無己之求此所謂市怨結禍者也/不戰而地已削矣鄙諺曰寧為雞口無為牛後夫以)¶
　(大王之賢挾彊韓之兵而有牛後之名臣竊為大王/羞之韓王從其言秦説魏惠王曰大王之地方千里)¶
　(地名雖小而人民甚衆武士蒼頭奮擊各二十萬厮/徒十萬車六百乘騎五千匹乃聼於羣臣之説而欲)¶
<pb:KR2o0020_WYG_003-52b>¶
　(臣事秦臣願大王熟計之也魏王聼之秦説齊王曰/齊四塞之國地方二千餘里帶甲數十萬粟如丘山)¶
　(即有軍役不待𤼵於逺縣而臨菑之卒已二十一萬/矣夫韓魏之所以重畏秦者為與秦接境也兵出而)¶
　(相當不十日而存亡之機決矣幸而勝則兵半折四/境不守不勝則國已危亡隨其後此韓魏所以重與)¶
　(秦戰而輕為之臣也秦之攻齊則不然倍韓魏過陽/晉經亢父之險車不得方軌騎不得比行百人守險)¶
　(千人不敢過也秦欲深入則狼顧恐韓魏之議其後/是故恫疑虚喝驕矜而不敢進則秦之不能害齊亦)¶
　(明矣不深料此而欲西面事之是羣臣之計過也願/大王少留意計之齊王許之乃説楚威王曰楚天下)¶
　(之彊國也地方六千餘里帶甲百萬車千乘騎萬匹/粟支十年此覇王之資也故秦之所害莫如楚楚之)¶
　(與秦其勢不兩立從親則諸侯割地以事楚衡合則/楚割地以事秦此兩䇿者相去逺矣大王何居焉楚)¶
<pb:KR2o0020_WYG_003-53a>¶
　(王亦許之於是蘇秦為從約長并相/六國北報趙車騎輜重擬於王者)集覽(傅國都而/止傅音附)¶
　(著也止謂兵止於此禍必中於趙中竹仲反戰國策/注猶射中的也衡人如張儀之徒衡讀曰横恐喝索)¶
　(隠曰喝許曷反相恐脅也鄒氏音憇義疎身富榮句/絶擯秦正義曰擯棄也史記作賔秦案禮金路以賔)¶
　(賔讀作擯義異音同故史記借用索隠注為賔客之/賔誤洹水相州縣名後屬魏州左傳注洹水出汲郡)¶
　(林慮縣東北至魏郡長樂縣入清水洹音桓今土俗/音袁應劭曰在湯隂界瓚曰在今安樂縣北撓秦撓)¶
　(音女巧反乂火髙反擾也亂也效之效獻也寜為雞/口無為牛後戰國䇿作寧為雞尸不為牛從延篤注)¶
　(尸主也從牛子也言寧為雞中之主不為牛子之從/後也鮑彪較注云沈括辯亦以為雞尸牛從案蘇秦)¶
　(稱牛後者盖故以惡語侵韓欲威侯怒而從之耳雞/尸牛從謬誤也正義曰雞口雖小猶能進食牛後雖)¶
<pb:KR2o0020_WYG_003-53b>¶
　(大乃出糞也蒼頭顔師古曰長大有膂力者之&KR0197;項/羽傳異軍蒼頭應劭曰言其與衆異也蒼頭謂若赤)¶
　(眉青領以相紀也戰國䇿魏有蒼頭二十萬如淳曰/蒼頭魏兵卒之號也晉灼曰殊異其軍為蒼頭謂著)¶
　(青帽也厮徒厮養馬之賤者也徒僕𨽻也四塞塞先/代反髙誘曰四面有山闗之固故曰四塞亢父鄭徳)¶
　(曰音亢甫索隠曰亢舊音剛劉伯莊&KR0694;愷並音苦浪/反地理志東平亢父縣括地志云故城在兖州任城)¶
　(縣南五十里方軌爾雅方舟者併兩舟則此軌亦兩/也猶言並轍也比行比毗義反聨次也行胡剛反列)¶
　(也狼顧狼性怯走喜回顧恫疑虚喝索隠曰恫音通/恫疑恐懼貌虛喝喘息亦懼貎戰國䇿注髙誘曰恫)¶
　(痛也言疑之甚喝訶也秦自疑懼不敢進兵故作恐/怯之詞以紿韓魏覇王王于况反後倣此輜重輜載)¶
　(衣車重載物車顔師古曰行者之資總曰輜重正義/曰輜厠也謂軍糧什物雜厠載之以其累重故曰輜)¶
<pb:KR2o0020_WYG_003-54a>¶
　(重/)正誤(四塞今按塞悉則切四塞四面皆充實也恫/疑虚喝今按喝髙誘訓訶為是謂以虛詞訶)¶
　(脅/也)質實(一統志云洹水周之地名春秋時屬晉戰國/時為魏武侯别都漢置魏縣屬魏都晉因之)¶
　(北齊省入昌樂縣隋初復置𨽻武陽郡唐𨽻魏州宋/屬大名府金元仍舊本朝因之屬大名府亢父古邑)¶
　(名春秋屬魯戰國屬楚漢置亢父縣屬東平國三國/魏及晉宋皆仍舊隋省之故城在兗州府濟南州南)¶
　(六十/里)¶
　　書法(以為長何著六國之志也至連衡則書秦使/張儀説之矣從横之説童子羞之此何以書)¶
　　(見從約之不可恃也君子之闢異端也著其説而/不没其實則不待貶而人知其為非是故燕趙韓)¶
　　(魏齊楚合從以擯秦以蘇秦為從約長則書秦使/張儀説楚韓齊趙燕連衡以事秦則書然則為六)¶
<pb:KR2o0020_WYG_003-54b>¶
　　(國者宜何如孟子曰省刑罰薄/税斂深耕易耨以下此其道矣)¶
　　𤼵明(昔蘇軾有言蘇秦之為從也合天下之異以/為同聨六姓之疎以為親以謂事之甚難者)¶
　　(當是時也秦人併吞之勢已形六國之君皆不能/如孟子所謂行仁政修忠信以撻其堅甲利兵則)¶
　　(為目前救急之計者捨合從之外亦未冇他䇿蘇/秦適逢其機故不旋踵遂合于一惜乎秦之為謀)¶
　　(徒能捭闔其説以利而㗖六國爾天下大勢利害/所在彼固不能深言之也綱目書此則若六國之)¶
　　(自合從而不言蘇秦之説者亦以示當時之勢不/容不合爾然未幾繼書從約皆解于下則以見秦)¶
　　(特偷取一時之富貴非真能為六國深謀逺慮者/學者比而觀之則知詐謀游說果不足恃而合從)¶
　　(連衡之事果非君/子之所當尚也歟)¶
<pb:KR2o0020_WYG_003-55a>¶
(己/丑)三十七年(燕易王韓宣惠王/齊宣王辟疆元年)秦以齊魏之師伐趙蘇¶
秦去趙適燕從約皆解考異(提要書曰秦及齊/魏伐趙從約解)¶
　(秦使公孫衍欺齊魏以伐趙趙肅侯讓蘇秦/秦恐請使燕必報齊乃去趙而從約皆解)¶
　　書法(以者何易辭也前年六國合從齊魏在焉至/是踰年耳秦得以其師伐趙合之何難敗之)¶
　　(何易哉勢則然也故上書燕趙韓魏齊楚合從以/擯秦以蘇秦為從約長下書秦以齊魏之師伐趙)¶
　　(雖間有事不書所以著從約之不可恃/也赧王四年繼書秦君卒諸侯復合從)¶
魏以隂晉為和於秦集覽(陰晉地理志華州華隂縣春/秋魏隂晉也秦惠文王更名)¶
(寧秦漢髙/改名華隂)質實(一統志云陰晉古地名春秋時屬晉戰/國時屬魏秦改曰寜秦漢始置華隂縣)¶
<pb:KR2o0020_WYG_003-55b>¶
(以在華山之隂故名唐分置潼津縣尋省入華隂垂拱/初改僊掌縣神龍中復曰華隂寳厯中改太隂縣後復)¶
(為華隂縣宋金元仍舊/本朝因之改屬西安府)¶
　(寔華/隂)¶
齊伐燕¶
(庚/寅)三十八年¶
(辛/夘)三十九年秦伐魏魏獻少梁河西地於秦¶
(壬/辰)四十年秦伐魏取汾隂皮氏㧞焦集覽(汾陰地理志/河東汾隂縣)¶
(括地志云今蒲州縣其故城俗名殷湯城在汾隂北九/里皮氏地理志河東有皮氏縣括地志云即綘州龍門)¶
<pb:KR2o0020_WYG_003-56a>¶
(縣故城在龍門西北三十歩焦地理志𢎞農陜縣有焦/城括地志云古焦國在陜縣東北百歩古虢城中東北)¶
(隅因焦水為名武王克/商封神農之後於焦)質實(一統志云汾陰戰國時魏/邑名漢置汾隂縣屬河東)¶
(郡晉時劉淵省入蒲坂縣後魏復置屬汾隂郡隋屬河/東郡唐初屬秦州尋改屬蒲州開元中改寳鼎縣宋真)¶
(宗祀汾隂改曰榮河縣置慶成軍尋廢以縣屬河中府/金置榮州元仍為榮河縣本朝因之改屬平陽府皮氏)¶
(春秋時晉邑名戰國時屬魏秦置皮氏縣漢屬河東郡/魏晉皆屬平陽郡後魏改龍門縣及置龍門郡隋初郡)¶
(罷以縣屬蒲州唐置秦州貞觀中州廢以縣屬絳州元/和初屬河中府宋宣和初改為河津縣金屬榮州後復)¶
(屬河中府元仍舊本朝因之屬平陽府焦古邑名以焦/水為名周武王克商封神農之後於此為焦國春秋時)¶
(屬晉戰國時屬魏後屬秦漢置焦縣屬𢎞農郡/東漢省之故城在河南府陜州東北三十里)○宋公¶
<pb:KR2o0020_WYG_003-56b>¶
弟偃逐其君剔成而自立¶
(癸/巳)四十一年(楚懐王/槐元年)秦客卿張儀伐魏取蒲陽既而歸¶
之魏盡入上郡以謝秦以儀為相¶
　(張儀者魏人與蘇秦俱事鬼谷先生學縱横之術游/諸侯無所遇蘇秦召而辱之儀怒入秦秦王説之以)¶
　(為客卿至是將兵伐魏取蒲陽言於秦王請復以與/魏而使公子繇質焉儀因説魏王曰秦之遇魏甚厚)¶
　(魏不可以無禮於秦魏因盡入上/郡十五縣以謝秦儀歸而相秦)集覽(鬼谷先生風/俗通曰六國)¶
　(時從横家索隐曰鬼谷地名扶風池陽頴川陽城並/有鬼谷墟盖其人所居因號焉樂䑓注鬼谷子云蘇)¶
　(秦欲神秘其道故假名事鬼谷也羣書考索曰鬼谷/先生周時髙士姓名不聞以其所隐地名自號焉蘇)¶
<pb:KR2o0020_WYG_003-57a>¶
　(張師之授以捭闔分其書三卷蒲陽今河東蒲阪縣/是也魏世家秦㧞我蒲陽括地志云蒲邑故城在隰)¶
　(州隰川縣南四十五里居蒲水北故名蒲陽又蒲阪/注見赧王十二年質焉句絶質音致正義曰國彊欲)¶
　(待弱之來相事故遣子及貴臣往為質此音陟利反/國弱懼其侵伐令子及貴臣往為質此音直實反二)¶
　(國敵亦為交質此音致如左傳王子狐/為質於鄭鄭公子忽為質於周是也)正誤(使公子/繇質焉)¶
　(今按質字以彊弱分二音使在一句内如左𫝊周鄭/交質之類宜何音要之質子為質之質皆當讀若致)¶
　質實(一統志云鬼谷先生春秋晉平公時人姓王名/詡嘗入雲氣山採藥得道顔如少童居清溪之)¶
　(鬼谷蘇秦張儀嘗問道三年辭去詡曰二子輕松喬/之永夀貴一旦之浮榮惜哉鬼谷處人間數百嵗後)¶
　(不知所之或曰嵩髙之陽城亦有鬼谷又按鬼谷地/名在河南府登封縣北百里史記蘇秦洛陽人事師)¶
<pb:KR2o0020_WYG_003-57b>¶
　(於齊而習於鬼谷即此蒲陽春秋時晉邑名以居蒲/水之北故名戰國時屬魏秦屬河東郡漢為蒲坂縣)¶
　(後魏改置河東郡後周改為蒲州隋復為河東郡治/河東縣唐初改為蒲州屬河東道開元中改為河中)¶
　(府五代梁置護國軍節度宋仍舊屬陜西路金為蒲/州尋改為河中府元因之本朝復為蒲州屬平陽府)¶
　　書法(齊伐燕取十城己而歸之不書三十七年此/書之何著秦譎也秦盖屢用之矣故取蒲陽)¶
　　(既而歸之則書歸焦曲沃於魏則書復與楚上/庸則書復與魏蒲坂則書皆所以著其譎也)¶
(甲/午)四十二年秦縣義渠集覽(義渠索隠曰古西戎國與/趙魏接境有二十五城秦)¶
(昭王滅之括地志云今寧涇慶三州本其/地案地理志北義渠道也秦置北地郡)質實(一統志/云義渠)¶
(春秋時義渠戎之國名秦滅義渠以其地置義渠縣屬/北地郡漢因之東漢至晉復䧟於戎後魏置翔州隋改)¶
<pb:KR2o0020_WYG_003-58a>¶
(為𢎞化郡唐初置慶州天寳初改為安化郡至徳初改/曰順化郡尋陞為安定軍五代梁改武静軍宋初為慶)¶
(州後陞為慶陽軍金改曰安國軍後置慶/元路元為慶陽府本朝因之𨽻陜西道)○秦歸焦曲¶
沃於魏考異(提要書曰秦/歸魏焦曲沃)集覽(曲沃地理志河東曲沃/縣漢武改名聞喜括地)¶
(志云曲沃故城在陜州陜縣/西南三十二里今曲沃店是)質實(一統志云曲沃春秋/時晉邑名戰國時屬)¶
(魏秦漢為河東郡絳縣地晉屬平陽郡後魏置曲沃縣/屬正平郡後周治樂昌堡隋屬絳州又移治絳邑故城)¶
(北唐宋金元皆因之/本朝改屬平陽府)¶
(乙/未)四十三年趙侯卒¶
　(肅侯嘗遊大陵大戊午諌曰耕事方急一日不作百/日不食肅侯下車謝是嵗薨子武靈王立置博聞師)¶
<pb:KR2o0020_WYG_003-58b>¶
　(及左右司過各三人先問/先君貴臣肥義加其秩)集覽(肥義姓名/也趙相)¶
(丙/申)四十四年(趙武靈/王元年)夏四月秦初稱王¶
　　書法(入綱目以來七十九年矣於是始書月詳秦/僣也凡稱者不宜稱者也是故不宜王而王)¶
　　(則書稱王不宜帝而/帝則書稱帝稱皇帝)¶
(丁/酉)四十五年秦張儀伐魏取陜集覽(陜地里志𢎞農有/陜縣古虢國也今)¶
(陜州/是)質實(一統志云陜古邑名周為虢國地春秋時屬/晉戰國時先屬韓後屬魏漢置陜縣為𢎞農)¶
(郡治魏晉因之後魏改置陜州隋初州廢以縣屬河南/郡後復置𢎞農郡唐初復為陜州後改為陜府尋陞保)¶
(義軍宋改保平軍金改西安軍元仍/為陜州本朝以陜縣省入屬河南府)○蘇秦自燕奔齊¶
<pb:KR2o0020_WYG_003-59a>¶
　(蘇秦通於燕文公之夫人恐得罪説易王曰臣居燕/不能使燕重而在齊則燕重王許之乃偽得罪於燕)¶
　(而奔齊齊王以為客卿秦説齊王髙宫/室大苑囿以明得意欲以敝齊而為燕)¶
　　書法(於是秦通於文公夫人恐得罪説易王曰臣/居燕不能使燕重在齊則燕重王許之乃偽)¶
　　(得罪於燕而奔齊此偽奔也曷為以奔書其奔/則偽其所以奔則實書奔所以著秦之隠惡也)¶
(戊/戌)四十六年(案史記是年/齊湣王元年)秦齊楚會于齧桑集覽(齧桑/左傳)¶
(作采桑服䖍曰翟地索隠曰河渠書齧桑浮兮淮泗滿/徐廣云在梁彭城間張晏云地名如淳云邑名為水所)¶
(浮漂裴駰云左傳作采桑今平陽陽曲南七十里河水/冇采桑津是晉境服以為翟地亦頗相近然字作齧桑)¶
(或云齧桑/衛地恐非)○秦相張儀免出相魏¶
<pb:KR2o0020_WYG_003-59b>¶
　　書法(相必稱以恒辭也據四十一年秦以張儀為/相此其曰相魏何魏不能用儀而為儀所用)¶
　　(也故去就在張儀則不書魏以張儀為相而書張/儀出相魏取舍在黄歇則不書楚徙封黄歇而書)¶
　　(黄歇徙/封於吳)¶
　　𤼵明(四十一年書張儀伐魏取蒲陽矣四十五年/又書張儀伐魏取陜矣今焉免相于秦乃出)¶
　　(而相魏以儀之反覆固不足多責為魏國者不亦/愚之甚耶且魏獨不思前年之伐我者誰歟往年)¶
　　(之伐我者又誰歟彼親用兵以伐我既與我之父/兄子弟交鋒接刃力為仇敵今乃出而相我後之)¶
　　(觀史者猶且惡其譎詐為之忿然不平魏乃舉國/聼之幾何而不亡哉惟夫合綱目前後所書觀之)¶
　　(然後知儀之為反覆小人而魏之為削/弱不能自立也卒斃于秦不亦宜乎)¶
<pb:KR2o0020_WYG_003-60a>¶
○韓燕稱王考異(據四十四年分注趙武靈王赧王十/七年分注趙惠文王則趙亦稱王矣)¶
(然諸國稱王皆書/而趙獨不書疑漏)¶
　(時諸侯皆稱王趙武靈王獨不肯曰無/其實敢取其名乎令國人謂己曰君)¶
　　書法(於是趙武靈王不肯稱王令國人謂己曰/君則何以不書常事也而五國之罪著矣)¶
(己/亥)四十七年秦伐魏取曲沃平周¶
　(儀相魏欲令魏事秦而諸侯效之魏王/不聼秦伐魏取二邑而隂厚儀益甚)¶
(庚/子)四十八年王崩子定立¶
　(是為慎/靚王)¶
<pb:KR2o0020_WYG_003-60b>¶
齊號薛公田文為孟嘗君考異(提要號/作封)¶
　(初齊王封田嬰於薛號曰靖郭君嬰言於齊王曰五/官之計不可不日聼而數覽也王從之己而厭之悉)¶
　(以委嬰嬰由是得專齊權嬰有子四十餘人其賤妾/之子曰文通儻饒智畧説靖郭君以散財養士靖郭)¶
　(君使文主家待賔客賔客争譽其羙請以文為嗣嬰/卒文嗣立號孟嘗君招致諸侯遊士及有罪亡人食)¶
　(客嘗數千人名重天下司馬公曰君子之養士以為/民也今田文盗君之禄以立私黨張虛譽上侮其君)¶
　(下蠧其民是姦人之雄耳書所謂逋逃主萃淵藪此/之謂也○孟嘗君聘於楚楚王遺之象牀登徒直送)¶
　(之不欲行謂公孫戍曰足下能使僕無行者有先人/之寳劍願獻之戍許諾入見曰小國所以皆致相印)¶
　(於君者悦君之義慕君之亷也今始至楚而受象牀/則未至之國何以待君哉孟嘗君曰善遂不受戍趨)¶
<pb:KR2o0020_WYG_003-61a>¶
　(出未至中閨孟嘗君召而反之曰子何足之髙志之/揚也戌以實對孟嘗君乃書門版曰有能揚文之名)¶
　(止文之過私得寳於外者疾入諫司馬公曰孟嘗君/可謂能用諫矣茍其言之善也雖懐詐諼之心猶將)¶
　(用之况盡忠無私以事其上者乎詩/曰采葑采非無以下體孟嘗君有焉)集覽(靖郭君索/隠曰死後)¶
　(别號靖郭耳則靖郭或封邑漢齊王舅父駟鈞封靖/郭侯是也五官之計齊國䇿注引記曲禮天子之五)¶
　(官曰司徒司馬司空司士司寇典司五衆計其事之/凡也髙誘曰計簿書也己而厭之齊國策王曰説吾)¶
　(而厭之注言汝既説我則不得自厭故悉以五官之/計委之通儻或作倜儻注倜儻卓異也倜音他歴反)¶
　(登徒直送之史記注登徒姓名楚大夫登徒子也直/猶當也當送象牀齊國䇿注登徒楚官也文選宋玉)¶
　(好色賦登徒子注以登為姓非詐諼漢息/夫躬傳造詐諼之策注諼虛逺反亦詐也)正誤(五官/今按)¶
<pb:KR2o0020_WYG_003-61b>¶
　(田嬰告齊宣王乃諸侯五官禮記諸侯適天子命五/官而後行註五官五大夫典事者諸侯有三卿五大)¶
　(夫即五官也己而厭之今/按此謂齊王厭於聼覽也)¶
　　書法(書賜號始此終綱目書賜號九是年漢宣帝/地節四年博平君平帝元始元年安漢公四)¶
　　(年宰衡陳己夘年周逍遥公唐代宗大歴十四年/郭子儀尚父昭宗景福二年王行瑜尚父天復二)¶
　　(年朱全忠回天再造竭忠守正功臣五代梁壬申/年錢鏐尚父劉守光書推不與惟韋夐郭子儀無)¶
　　(譏/焉)¶
(辛/丑)慎靚王元年(燕王噲/元年)衛更貶號曰君¶
　　書法(趙武靈王令國人謂己曰君不書此何以書/誅心也不知守國自貶以求媚於人其䙝王)¶
<pb:KR2o0020_WYG_003-62a>¶
　　(爵卑先祖甚矣綱日前書曰貶號/為侯此書曰更貶號曰君甚之也)¶
(壬/寅)二年魏君罃卒孟軻去魏適齊考異(提要無孟軻去/魏適齊六字)¶
　(魏惠王薨子襄王立孟子入見出語人曰望之不似/人君就之而不見所畏焉卒然問曰天下惡乎定吾)¶
　(對曰定于一孰能一之對曰不嗜殺人者能一之孰/能與之對曰天下莫不與也今夫天下之人牧未有)¶
　(不嗜殺人者也如有不嗜殺人者則天下之民皆引/領而望之矣至齊宣王問齊桓晉文之事孟子曰仲)¶
　(尼之徒無道桓文之事者臣未之聞也無己則王乎/王曰徳何如則可以王矣曰保民而王莫之能禦也)¶
　(曰若寡人者可以保民乎哉曰可曰何由知吾可也/曰臣聞之胡齕曰王坐於堂上有牽牛而過堂下者)¶
　(王見之曰牛何之對曰將以釁鐘王曰舍之吾不忍/其觳觫若無罪而就死地不識有諸曰有之曰是心)¶
<pb:KR2o0020_WYG_003-62b>¶
　(足以王矣詩云刑于寡妻至于兄弟以御于家邦言/舉斯心加諸彼而已故推恩足以保四海不推恩無)¶
　(以保妻子古之人所以大過人者無他焉善推其所/為而已矣五畝之宅樹之以桑五十者可以衣帛矣)¶
　(鷄豚狗彘之畜無失其時七十者可以食肉矣百畝/之田勿奪其時八口之家可以無饑矣謹庠序之教)¶
　(申之以孝悌之義頒白者不負戴於道路矣老者/衣帛食肉黎民不饑不寒然而不王者未之有也)集¶
　覽(釁鐘新鑄鐘殺牲以血塗釁郄也記雜記宗廟之/器其名者成則釁之以豭豚禮春官天府釁寳器)¶
　(鄭司農云釁讀為徽或曰釁鼓之釁刑于寡妻詩思/齊篇文公𫝊曰刑儀法也寡妻猶言寡小君言文王)¶
　(以儀法内施於閨門而/及于兄弟以御于家邦)¶
　　書法(魏稱王矣其曰魏君何民無二王也然則魏/故侯爵也曷為不以其爵書彼其所受於天)¶
<pb:KR2o0020_WYG_003-63a>¶
　　(子者而既棄之矣吾又安得而予之貶曰君焉是/夷之於衛也自是五國皆卒稱君上書魏君罃卒)¶
　　(下書孟軻去魏/譏在嗣君矣)¶
　　𤼵明(是時魏已稱王矣胡為止書魏君哉夫王者/有天下之號非諸侯所得稱也春秋繋王於)¶
　　(天為萬世法其義甚明當時徐楚吴越僣號稱王/聖人待以夷狄皆書曰子所以深加貶絶示天下)¶
　　(以民無二王之義也戰國之初三晉始得侯爵至/顯之三十五年綱目書齊魏會于徐州以相王四)¶
　　(十五年書秦初稱王四十六年書韓燕稱王則是/當時諸侯皆稱王矣然綱目於諸國未稱王之前)¶
　　(各書本爵至稱王之後通書曰君盖不予其自稱/之僣也夫有其實則可以居其名無其實烏可居)¶
　　(其名哉自是而後/列國例皆稱君矣)¶
<pb:KR2o0020_WYG_003-63b>¶
(癸/夘)三年(魏襄王/元年)楚趙魏韓燕伐秦攻函谷闗秦出兵逆¶
之五國皆敗走考異(提要無五/國二字)○宋稱王¶
(甲/辰)四年秦大敗韓師于脩魚虜其將䱸申差集覽(脩魚/索隐)¶
(曰地名戰國屬韓䱸申差韓之/大將名䱸疎鳩反差初街反)正誤(䱸申差今按索隐/云二將名當是曰)¶
(䱸曰/申差)¶
　(斬首八萬/諸侯振恐)¶
齊大夫殺蘇秦¶
　　書法(兩下相殺不書此何以書以為秦之諼/足以殺其身而已矣書以為世戒也)¶
<pb:KR2o0020_WYG_003-64a>¶
○魏請成于秦張儀歸復相秦¶
　(張儀説魏王曰梁地方不至千里卒不過三十萬地/四平無名山大川之限卒戍四境者不下十萬梁之)¶
　(地勢固戰場也夫諸侯之約從盟洹水之上結為兄/弟以相堅也今親兄弟同父母尚有争錢財相殺傷)¶
　(而欲恃反復蘇秦之餘謀其不可成亦明矣大王不/事秦秦下兵攻河外據卷衍酸枣劫衛取陽晉則趙)¶
　(不南梁不北而從道絶矣大王之國雖欲無危不可/得也魏王乃倍從約而因儀以請成於秦儀歸復相)¶
　(秦/)集覽(河外正義曰卷衍酸棗皆黄河南岸地故曰/河外卷衍酸&KR0037;地理志卷縣在河南酸&KR0037;縣)¶
　(在陳留衍地志闕徐廣曰卷即卷津在滎陽與衍相/近卷音權字林音丘權反正義曰卷與衍在鄭州酸)¶
　(棗屬滑州陽晉括地志云故城/在曹州乘氏縣西北三十七里)質實(一統志云卷古/邑名春秋時屬)¶
<pb:KR2o0020_WYG_003-64b>¶
　(晉戰國時屬魏漢置卷縣屬河南郡後省之故城在/開封府原武縣之西北酸&KR0037;古邑名春秋時屬鄭戰)¶
　(國時為韓所都秦置酸&KR0037;縣漢屬陳留郡後魏屬東/郡北齊廢之隋初復置屬&KR0632;州後屬滎陽郡唐屬滑)¶
　(州五代梁屬開封府宋改延津縣金置延州後廢之/元仍為延津縣本朝因之改屬開封府陽晉古邑名)¶
　(春秋戰國俱屬衛秦滅衛遂廢之故/城在兖州府曹縣西北三十七里)¶
　　書法(張儀出入綱目悉書之特筆也秦之譎張儀/為之然則秦能用儀矣其亦書相秦何儀魏)¶
　　(人也相秦而書曰歸所以著前之出為秦謀而非/果免也今乃歸而復其位焉耳不書秦以非新命)¶
　　(也/)¶
(乙/巳)五年秦伐蜀取之¶
<pb:KR2o0020_WYG_003-65a>¶
　(巴蜀相攻俱告急於秦秦惠王欲伐蜀韓又來侵司/馬錯請伐蜀張儀曰不如伐韓王曰請聞其説儀曰)¶
　(親魏善楚下兵三川攻新城宜陽以臨二周之郊據/九鼎按圖籍挾天子以令天下天下莫敢不聼此王)¶
　(業也臣聞争名者於朝争利者於市今三川周室天/下之朝市也而王不争焉顧争於戎翟去王業逺矣)¶
　(錯曰不然臣聞之欲富國者務廣其地欲彊兵者務/富其民欲王者務博其徳三資者備而王隨之矣今)¶
　(王地小民貧故臣願先從事於易夫蜀西僻之國而/戎狄之長也有桀紂之亂以秦攻之譬如使豺狼逐)¶
　(羣羊得其地足以廣國取其財足以富民繕兵不傷/衆而彼已服焉㧞一國而天下不以為暴利盡四海)¶
　(而天下不以為貪而又有禁暴止亂之名是我一舉/而名實附也今攻韓刼天子惡名也而攻天下之所)¶
　(不欲又未必利也不如伐蜀惠王從之起/兵伐蜀十月取之秦以益彊富厚輕諸侯)集覽(司馬/錯田)¶
<pb:KR2o0020_WYG_003-65b>¶
　(完之裔完為齊大司馬後因氏焉錯名也音措二周/公羊傳曰東周者何成周也西周者何王城也髙誘)¶
　(曰西周王城今河南也東周成周洛陽之地索隐曰/周考王封其弟於河南為桓公卒子威公立卒子惠)¶
　(公立長子曰西周公封少子于鞏仍襲父號曰東周/惠公於是有東西二周九鼎夏禹貢金九牧鑄九鼎)¶
　(以象九州之物乃三代傳國寳也桀有昏徳鼎遷于/商商紂暴虐鼎遷于周武王遷之成王定之于郟鄏)¶
　(秦昭王/取之)¶
燕君噲以國讓其相子之¶
　(燕相子之與蘇秦之弟代昏欲得燕權蘇代使齊而/歸燕王問曰齊王其霸乎對曰不能王曰何故對曰)¶
　(不信其臣於是燕王專任子之鹿毛夀謂燕王曰人/謂堯賢者以其能讓天下也今王以國讓子之是王)¶
<pb:KR2o0020_WYG_003-66a>¶
　　(與堯同名也燕王因屬國於子之或曰禹薦益而以/唘人為吏及老傳天下於益而唘與其黨攻益奪之)¶
　　(天下謂禹名𫝊天下於益而實令唘自取之今王言/屬國於子之而吏無非太子人者是名屬子之而實)¶
　　(太子用事也王因収印綬自三百石吏已上而效/之子之子之南面行王事而噲老不聼政顧為臣)集¶
　　覽(鹿毛夀徐廣曰一作厝毛又曰甘陵縣本名厝索/隠曰春秋後語亦作厝毛夀韓子作潘夀戰國策)¶
　　(鮑彪注鹿謂鉅鹿也夀之所居屬國屬音燭付也以/燕國付與子之以唘人為吏索隠曰人臣也以唘之)¶
　　(臣為益之吏效之子之索隠曰效呈也謂以印呈與/子之噲老戰國策注噲以老自休顧為臣顧反也言)¶
　　(燕君反為/子之之臣)正誤(鹿毛夀今按劉伯莊云三/字人姓名國語鹿作唐)¶
　　　書法(書以國讓何罪噲也以者不/當以者也故以失地例名之)¶
<pb:KR2o0020_WYG_003-66b>¶
　　　𤼵明(必有非常之人然後能行非常之事燕噲何/人乃欲以堯自居而以子之為舜乎自魏晉)¶
　　　(而下名為禪代者綱目皆直書其自立之實未嘗/以遜國予之今觀此書則知噲自以國遜其臣而)¶
　　　(非子之簒取其國也然子之乘燕噲之愚設謀游/說處非其據卒之君臣俱不能免均為妄人也已)¶
　　　(書之于冊足貽/千古之笑爾)¶
　(丙/午)六年王崩子延立¶
　　(是為/赧王)¶
　¶
御批資治通鑑綱目卷一上¶
