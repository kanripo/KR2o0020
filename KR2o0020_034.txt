# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.079762
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二十三 
<pb:KR2o0020_WYG_034-1a>¶
　欽定四庫全書¶
御批資治通鑑綱目卷二十三¶
　　(起己亥晉安帝隆安三年/盡庚戍晉安帝義熈六年)凡十二年¶
　(己/亥)三年(燕長樂元秦𢎞始元魏天興二年/凉主呂纂咸寧元北凉天璽元年)春正月南凉¶
　徙治樂都¶
　　(南凉王秃髪烏孤謂群臣曰隴右河西本數郡之地/遭亂分裂至十餘國呂氏乞伏氏段氏最彊今欲取)¶
　　(之三者何先楊統曰乞伏本吾部落終當伏從段氏/書生無能為患且結好於我攻之不義呂光衰耄嗣)¶
　　(子微弱纂𢎞雖有才而内相猜忌若使浩亹廉川乗/虗迭岀彼必疲於奔命不過二年兵勞民困則姑臧)¶
<pb:KR2o0020_WYG_034-1b>¶
　　(可圖也姑臧舉則二冦不/待攻而服矣烏孤曰善)集覽(浩亹注見漢宣/帝神爵元年)質實¶
　　(樂都郡名注見漢宣帝元康四年湟中隴右即隴西/郡注見秦王政三年河西郡名注見漢安帝元初元)¶
　　(年廉川郡名注見孝武帝太元二/年姑臧縣名注見元帝建武元年)¶
　二月魏主珪襲髙車大破之¶
　　(魏主珪北廵分命諸將三道襲髙車大破髙車三十/餘部獲七萬餘口馬三十餘萬匹衛王儀别將三萬)¶
　　(騎絶漠千餘里破/其七部諸部大震)質實(髙車西域國名注見/孝武帝太元十六年)¶
　段業自稱凉王¶
　　(業以沮渠䝉遜為尚書/左丞梁中庸為右丞)¶
<pb:KR2o0020_WYG_034-2a>¶
三月魏分尚書諸曹置五經愽士考異(提要漏/置字)¶
　(魏主珪分尚書三十六曹及外署凡置三百六十曹/令八部大人主之吏部尚書崔宏通署三十六曹如)¶
　(令僕統事置五經博士増國子太學生員合三千人/珪問博士李先曰天下何物可以益人神智對曰莫)¶
　(若書籍珪曰書籍有幾如何可集對曰自書契以來/世有滋益至今不可勝計茍人主所好何憂不集珪)¶
　(遂命郡縣大索/書籍悉送平城)質實(崔宏東武城人李先中山人書/契以來尚書序曰古者伏羲氏)¶
　(之王天下也始畫八卦造書契以代結繩之政帝王/世紀曰伏羲氏仰觀象於天俯察理於地中觀鳥獸)¶
　(之文與地之宜近取諸身逺取諸物於是/造書契也平城縣名注見漢髙帝七年)¶
　　書法(書置博士何予道武也道武始稱/皇帝首有此舉可謂知所尚矣)¶
<pb:KR2o0020_WYG_034-2b>¶
　　發明(魏於是乎漸進矣晉為衣冠文物之主而罷/遣生徒不修孔廟迭書于冊拓䟦何人乃能)¶
　　(置五經博士綱目書以予之宜矣/春秋之法美在夷狄則責在中國)¶
南燕苻廣叛南燕王徳擊斬之滑臺降魏徳遂東冦青¶
兖考異(據李朗書討誅之此/擊斬二字當作討誅)¶
　(初秦主登之弟廣帥衆依南燕王徳徳處之乞活堡/至是自稱秦王時滑臺孤弱土無十城衆不過萬附)¶
　(徳者多去附廣徳乃留魯王和守滑臺自帥衆討廣/斬之和長史李辯殺和以滑臺降魏魏行臺尚書和)¶
　(䟦帥輕騎自鄴赴之悉收徳宮人府庫陳潁之人多/附於魏將軍慕容雲斬辯帥將士家屬出附徳徳欲)¶
　(還攻滑臺韓範曰嚮也魏為客吾為主今也吾為客/魏為主人心危懼不可復戰不如先據一方自立基)¶
<pb:KR2o0020_WYG_034-3a>¶
　(本乃圖進取張華欲取彭城潘聰曰彭城土曠人稀/平夷無險且晉之舊鎮未易可取又宻邇江淮夏秋)¶
　(多水乘舟而戰者呉之所長我之所短也青州沃野/二千里精兵十餘萬左有負海之饒右有山河之固)¶
　(廣固城曹嶷所築地形阻峻三齊英傑思得明主以/立功於世久矣晉刺史辟閭渾昔為燕臣今宜遣辯)¶
　(士馳說而以大兵繼其後若其不服取之如拾芥耳/既得其地然後閉闗養銳伺隙而動此乃陛下之闗)¶
　(中河内也徳乃引師而南兖州北鄙諸郡縣皆/降徳置守宰以撫之禁軍士虜掠百姓大恱)集覽¶
　(三齊注見漢王劉邦元年辟閭渾辟閭注見穆帝永/和十二年闗中河内漢光武遣冦恂守河内謂曰昔)¶
　(髙帝留蕭何鎮闗中吾今委公以河内當給足軍糧/率厲士馬闗中注見惠帝元康九年河内注見漢桓)¶
　(帝延熹/九年)質實(乞活堡未詳處所滑臺注見孝武帝太/元九年陳潁二州名陳注見周赧王三)¶
<pb:KR2o0020_WYG_034-3b>¶
　(十七年潁注見梁武帝天監三年彭城郡名注見/秦始皇二十八年廣固城名注見穆帝永和七年)¶
追尊所生母陳氏為徳皇太后○夏四月以㑹稽世子¶
元顯為揚州刺史¶
　(㑹稽王道子有疾且無日不醉元顯知朝望去之諷/朝廷解道子揚州以授元顯道子醒而知之大怒無)¶
　(如之何元顯以廬江太守張法順為/謀主多引樹親黨朝貴皆畏事之)質實(廬江郡名/注見漢景)¶
　(帝五/年)¶
燕除公侯金帛贖罪法¶
　(燕主盛十日一決獄不加拷掠多得其情下詔曰法/例律公侯有罪得以金帛贖此不足以懲惡而利於)¶
<pb:KR2o0020_WYG_034-4a>¶
　(王府甚無謂也自今/皆令立功以自贖)¶
秋七月秦冦洛陽八月魏人來救¶
　(後秦齊公崇冦洛陽河南太守辛恭靖嬰城固守雍/州刺史楊佺期遣使求救於魏魏遣太尉穆崇將六)¶
　(萬騎/救之)質實(洛陽縣名注見周顯王元年河南/郡名注見秦莊襄王元年三川)¶
　　書法(於是佺期求救於魏魏人來救則書救書來/嘉助順也綱目嘉助順是故魏人來援則書)¶
　　(漢後主炎興元年魏/人來救則書是年)¶
魏殺其御史中丞崔逞¶
　(初魏將軍張衮以才謀為魏主珪腹心衮薦中州士/人盧溥及崔逞珪皆用之及圍中山久未下軍食乏)¶
<pb:KR2o0020_WYG_034-4b>¶
　(問計於羣臣逞對曰桑椹可以佐糧飛鴞食而改音/者也珪雖用其言然心銜之秦人冦襄陽雍州刺史)¶
　(郗恢以書求救於魏常山王遵謂珪為賢兄珪以恢/無禮命衮及逞為復書必貶其主而衮逞謂帝為貴)¶
　(主珪遂大怒逞之降魏也以天下方亂恐無復遺種/使妻子留冀州至是珪并以是責逞賜死而溥亦受)¶
　(燕爵命侵掠魏境珪謂衮所舉皆非其人黜為尚/書令史衮闔門不通人事手校經籍嵗餘而終)質¶
　實(中州猶言中夏中國也中山國名注見周威烈王/二十三年襄陽縣名注見漢獻帝建安十二年雍)¶
　(州注見齊和帝中興元年常山郡名注見漢/光武建武九年冀州注見秦二世二年信都)¶
南涼王烏孤卒弟利鹿孤立徙治西平考異(立當/作嗣)考證¶
(立當/作嗣)質實(西平郡名注見漢宣/帝元康四年湟中)○南燕王徳䧟廣固殺¶
<pb:KR2o0020_WYG_034-5a>¶
幽州刺史辟閭渾遂都之¶
　(南燕王徳使說幽州刺史辟閭渾不從遂遣北地王/鍾帥步騎擊之徳進據琅邪徐兖之民歸附者十餘)¶
　(萬渤海太守封孚燕舊臣也聞徳至出降徳大喜曰/孤得青州不為喜喜得卿耳遂委以樞宻渾守廣固)¶
　(其下多出降渾懼奔魏徳追斬之渾子道秀自詣徳/請與父俱死徳曰父雖不忠而子能孝特赦之渾㕘)¶
　(軍張瑛為渾作檄辭多不遜徳執而讓之瑛神色自/若徐曰渾之有臣猶韓信之有蒯通通遇漢主而生)¶
　(臣遇陛下而死比之古人竊為/不幸耳徳殺之遂定都廣固)質實(幽州注見唐髙/祖武徳四年北)¶
　(地郡名注見漢哀帝建平元年琅邪郡名注見漢光/武建武五年渤海郡名注見漢獻帝建安八年南皮)¶
　(韓信之有蒯通通遇漢主而生蒯通范陽人楚漢時/說士有權變武信君嘗用其䇿降燕趙二十餘城韓)¶
<pb:KR2o0020_WYG_034-5b>¶
　(信用其計遂定齊地自序其說號曰雋/永凡八十一首事在漢髙帝十一年)¶
九月燕遼西太守李朗謀叛其主盛討誅之¶
　(燕遼西太守李朗在郡十年威行境内燕主盛疑之/累徴不赴朗亦以家在龍城未敢顯叛隂召魏兵許)¶
　(以郡降事覺盛滅朗族遣將軍李旱討之旱既行急/召而復遣之朗聞其家被誅擁二千餘戸以自固及)¶
　(聞旱還謂有内變不復設備留其子守令支/自迎魏師於北平旱襲克令支追朗斬之)集覽(北/平)¶
　(索隠曰此北平縣名也𨽻中山郡正義曰今/定州北平縣是又右北平注見秦王政三年)質實(遼/西)¶
　(郡名注見漢獻帝建安十年龍城縣名注見帝奕太/和四年和龍令支縣名注見成帝咸康四年北平縣)¶
　(名注見漢髙/帝七年曲逆)¶
<pb:KR2o0020_WYG_034-6a>¶
秦主興降號稱王¶
　(興以災異屢見降號稱王詔羣公卿士將牧守宰各/降一等存問孤貧舉㧞賢俊簡省法令清察獄訟守)¶
　(令有政迹者賞之貪/殘者誅之遠近肅然)¶
冬十月秦陷洛陽¶
　(秦冦洛陽辛恭靖固守百餘日魏救未至秦兵㧞洛/陽獲之㳟靖見秦王興不拜曰吾不為羌賊臣興囚)¶
　(之㳟靖逃歸淮漢/以北多降於秦)質實(辛恭靖狄道人洛陽縣/名注見周顯王三年)¶
孫恩冦陷㑹稽殺内史王凝之詔徐州刺史謝琰及劉¶
牢之討破之以琰為㑹稽太守¶
<pb:KR2o0020_WYG_034-6b>¶
　(㑹稽世子元顯性苛刻生殺任意發東土諸郡免奴/為客者置京師以充兵役東土囂然孫恩因民心騷)¶
　(動自海島攻會稽内史王凝之世奉天師道不出兵/亦不設備官屬請討之凝之曰我已請大道借鬼兵)¶
　(守諸津要不足憂也恩遂䧟會稽殺凝之於是八郡/之人一時起兵殺長吏以應恩旬日中衆數十萬時)¶
　(三呉承平日久民不習戰郡縣兵皆望風奔潰恩據/㑹稽自稱征東將軍號其黨曰長生人醢諸縣令以)¶
　(食其妻子不食則支解之所過焚掠刋木堙井表㑹/稽王道子及元顯之罪請誅之自帝即位以來内外)¶
　(乖異石頭以南皆為荆江所據以西皆豫州所専京/口及江北皆劉牢之及廣陵相髙雅之所制朝政所)¶
　(行三呉而已及恩作亂八郡皆為恩有畿内盜賊蠭/起恩黨亦有潜伏在建康者人情危懼於是内外戒)¶
　(嚴加道子黄鉞元顯領中軍將軍命徐州刺史謝琰/討之牢之亦發兵討恩拜表輒行琰擊斬義興呉郡)¶
<pb:KR2o0020_WYG_034-7a>¶
　(羣盜與牢之轉鬭而前所向輒克琰留屯烏程遣司/馬髙素助牢之進臨浙江詔以牢之都督呉郡諸軍)¶
　(事初彭城劉裕生而母死父翹僑居京口家貧將棄/之同郡劉懷敬之母裕従母也往救而乳之及長勇)¶
　(健有大志僅識文字以賣履為業好摴蒱為鄉閭所/賤至是牢之引叅軍事使將數十人覘賊遇賊數千)¶
　(人即迎擊之從者皆死裕墜岸下賊臨岸欲下裕奮/長刀仰斫殺數人乃得登岸仍大呼逐之殺傷甚衆)¶
　(劉敬宣怪裕久不返引兵尋之見裕獨驅數千人咸/共歎息因進擊賊大破之恩驅男女二十餘萬口東)¶
　(走多棄寶物子女於道官軍競取之恩由是得脱復/逃入海島牢之縱軍暴掠士民失望朝廷憂恩復至)¶
　(以琰為㑹稽太守都/督五郡軍事戍海浦)集覽(鳥程春秋楚為菰城春申/君邑也秦置烏程縣屬㑹)¶
　(稽杜預曰在呉興郡/北按呉興今湖州是)質實(海島注見成帝咸康四年/三呉注見簡文帝咸安二)¶
<pb:KR2o0020_WYG_034-7b>¶
　(年石頭城名注見漢獻帝建安十七年京口郡名注/見成帝咸和三年廣陵郡名注見漢武帝元朔五年)¶
　(淮南蠭起注見秦二世二年徐州注見秦始皇二十/八年彭城義興郡名注見孝武帝太元十七年呉郡)¶
　(注見漢獻帝建安五年一統志云烏程秦之縣名屬/㑹稽郡因烏氏程氏善釀故名漢永建中改屬呉郡)¶
　(孫呉於此置呉興郡隋罷郡以縣屬蘇州尋置湖州所/宋屬安吉州元屬湖州路  國朝因之為湖州府治)¶
　(仍屬焉浙江注見秦始皇三十七年摴蒱注見隋文/帝開皇十七年彭城郡名注見秦始皇二十八年劉)¶
　(敬宣彭城/人毅之子)¶
以㑹稽世子元顯録尚書事質實(㑹稽郡名注見漢/和帝永元元年)¶
　(時謂道子為東録元顯為西録西府車騎填凑東第/門可張羅元顯所親信率皆佞諛諷禮官立議公卿)¶
<pb:KR2o0020_WYG_034-8a>¶
　(以下見者皆拜時國用虚竭公卿日/廩七升而元顯聚斂不已富踰帝室)¶
桓𤣥舉兵攻江陵殺殷仲堪楊佺期考異(提要楊上有/及雍州刺史)¶
(五/字)¶
　(殷仲堪恐桓𤣥䟦扈乃與佺期結婚為援佺期屢欲/攻𤣥仲堪毎止之𤣥恐終為殷楊所滅乃求廣其所)¶
　(統執政亦欲搆使乖離乃加𤣥都督荆州四郡軍事/又以𤣥兄偉代佺期兄廣為南蠻校尉佺期忿懼欲)¶
　(與仲堪共襲𤣥仲堪多疑少決苦禁止之叅軍羅企/生謂其弟遵生曰殷侯仁而無斷必及於難吾䝉知)¶
　(遇義不可去必將死之是嵗荆州大水仲堪竭倉廩/以賑饑民𤣥欲乘其虚而伐之乃發兵西上聲言救)¶
　(洛先遣兵襲取巴陵積穀食之仲堪遣楊廣等拒之/皆為所敗江陵乏食以胡麻廩軍急召佺期自救佺)¶
<pb:KR2o0020_WYG_034-8b>¶
　(期曰江陵無食可來相就共守襄陽仲堪紿之曰比/來收集已有儲矣佺期帥步騎八千至江陵仲堪唯)¶
　(以飯餉之佺期大怒曰今兹敗矣不見仲堪與其兄/廣共擊𤣥大敗單騎奔還仲堪亦奔酇城𤣥遣將軍)¶
　(馮該追獲皆殺之仲堪奉天師道禱詣鬼神不吝財/賄而嗇於周急好為小惠以恱人病者自為診脉分)¶
　(藥用計倚伏煩密而短於鑒畧故至於敗仲堪之走/也文武無送者惟羅企生從之路經家門遵生曰作)¶
　(如此分離何可不一執手企生旋馬授手遵生牽下/之曰家有老母去將何之企生弹淚曰今日之事我)¶
　(必死之汝等奉養不失子道一門之中有忠與孝亦/復何恨遵生抱之愈急遂不得去及𤣥至荆州人士)¶
　(無不詣𤣥者企生獨不往而營理仲堪家事𤣥遣人/謂曰若謝我當釋汝企生曰吾為殷荆州史荆州敗)¶
　(不能救尚何謝為𤣥乃收之復問欲何言企生曰/従公乞一弟以養老母𤣥乃殺企生而赦其弟)集¶
<pb:KR2o0020_WYG_034-9a>¶
　覽(胡麻夢溪筆談曰胡麻直是今油麻更無他說其/角有六稜者有八稜者中國麻今謂之大麻張騫)¶
　(始自大宛得油麻種亦謂之麻故以胡别之謂漢麻/為大麻酇城即南陽酇縣也注見漢髙帝六年分藥)¶
　(分猶言合和倚伏注見/梁孝元帝承聖元年)正誤(分藥今按謂以/藥分給與人也)質實(䟦/扈)¶
　(注見漢質帝本初元年羅企生豫章人巴陵郡名注/見宋文帝元嘉三年江陵縣名注見漢獻帝建安十)¶
　(三/年)¶
　　書法(方鎮相攻晉之不綱甚矣殷楊不書官罪之/也罪之則曷為不書誅𤣥不得而誅之也)¶
　　發明(桓𤣥何以不書反所攻者江陵也仲堪佺期/何以不書誅𤣥不得而誅之也然則予之乎)¶
　　(曰𤣥書舉兵則見其反叛之實安有天子在上而/人臣擅自舉兵者哉仲堪佺期不書官則見其有)¶
<pb:KR2o0020_WYG_034-9b>¶
　　(罪之實安有方鎮大臣無故為人所殺者/哉要亦各致其責而已此輕重之權衡也)¶
涼王光卒太子紹立庶兄纂殺而代之考異(立當作嗣/殺當作弑)¶
(據永嘉四年書漢主淵卒太子和立其弟聰弑而代之/永和五年書趙主虎卒太子世立其兄遵弑之及其太)¶
(后劉氏而自立/皆書弑不書殺)考證(立當作嗣○謹按呂光據涼建國/十有四年諄諄遺命授其世嫡諸)¶
(子果如其言弟兄輯睦以禦外侮則涼祚豈易量哉紹/受國於先君者也君也纂受先君遺命輔嗣皇為其太)¶
(尉臣也違先君命殺紹而奪其國以臣弑君以庶奪嫡/有國有家者可不監哉故當曰太子紹嗣庶兄纂弑而)¶
(代/之)¶
　(光疾甚立紹為天王自號太上皇以太原公纂為太/尉常山公𢎞為司徒謂紹曰今三鄰伺隙吾没之後)¶
<pb:KR2o0020_WYG_034-10a>¶
　(使纂統六軍𢎞管朝政汝恭已無為委重二兄庶幾/可濟若内相猜忌則蕭牆之變至矣又謂纂𢎞曰永)¶
　(業才非撥亂直以立嫡有常猥居元首汝兄弟輯睦/則祚流萬世若内自相圖則禍不旋踵纂𢎞泣曰不)¶
　(敢及光卒紹祕不發喪纂排閤入哭盡哀而出紹懼/以位讓之纂不許光弟子超謂紹曰纂為將積年威)¶
　(震内外臨喪不哀歩髙視逺必有異志宜早除之紹/曰先帝言猶在耳奈何棄之縦其圖我我視死如歸)¶
　(終不忍有此意也𢎞謂纂曰主上闇弱未堪多難兄/宜為社稷計不可徇小節也纂𢎞於是夜帥壯士攻)¶
　(廣夏門左將軍齊従抽劒直前斫纂中額左右擒之/纂曰義士也勿殺呂超帥卒二千赴難衆素憚纂不)¶
　(戰而潰纂入升殿紹自殺超奔廣武綦憚𢎞兵彊以/位讓之𢎞不受纂乃即天王位以𢎞為大都督録尚)¶
　(書事纂叔父方鎮廣武纂遣使謂曰超實忠臣義勇/可嘉但不識權變之宜方賴其用可以此意諭之超)¶
<pb:KR2o0020_WYG_034-10b>¶
　(上疏陳謝/復其爵位)集覽(永業紹/小字)質實(太原郡名注見齊明帝/建武三年并州蕭墻猶)¶
　(言屏牆也馮敬曰蕭肅也臣之見君至屏而加肅敬/故曰蕭牆一統志云廣武古地名漢為枝陽縣地前)¶
　(涼置廣武郡於此隋罷郡置廣武縣唐寳應間/䧟于吐蕃故城在臨洮府蘭縣西二百二十里)¶
(庚/子)四年(燕長樂二秦𢎞始二魏天興三年○南燕建平/元南涼王秃髪利鹿孤建和元年○西涼公李)¶
(暠庚子元年○是嵗西秦降秦舊大國三涼/南涼北涼南燕小國四新小國一凡八僣國)春正月燕¶
主盛自貶號為庶人天王○西秦遷都苑川質實(苑川/郡名)¶
(注見孝武帝/太元十年)○二月燕主盛襲髙句麗㧞二城¶
　(髙句麗王安事燕禮慢燕主盛自將兵/三萬襲之㧞新城南蘇開境七百餘里)質實(髙句麗/東夷國)¶
<pb:KR2o0020_WYG_034-11a>¶
　(名注見新莽始建國四年新/城南蘇二城名未詳處所)¶
三月魏立慕容氏為后¶
　(初魏主珪納劉頭眷之女寵冠後庭生子嗣及克中/山獲燕主寶之幼女將立皇后用其國故事鑄金人)¶
　(以卜之慕容氏所/鑄成遂立為后)集覽(鑄金人按元魏故事凡欲立/皇后皇子必先以金鑄其像)¶
　(而占之以鑄成者為/吉不成則不得立也)質實(中山國名注見周/威烈王二十三年)¶
詔桓𤣥都督荆江八州軍事荆江州刺史考異(提要無/詔字)¶
　(𤣥既克荆雍表求領荆江詔以𤣥都督荆司等七州/軍事領荆州刺史𤣥固求江州乃加督八州領二州)¶
　(刺史𤣥輒以兄偉為雍/州刺史朝廷不能違)質實(荆雍二州名荆注見漢/獻帝建安十二年雍注)¶
<pb:KR2o0020_WYG_034-11b>¶
　(見漢獻帝建安十二年襄陽江州名注見漢武帝元/鼎五年豫章司州名注見秦莊襄王元年三川郡)¶
涼呂𢎞作亂涼王纂殺之考異(殺當/作誅)¶
　(涼王纂忌大司馬𢎞功髙地逼𢎞亦自疑遂以東苑/之兵作亂纂遣兵擊之𢎞衆潰出走纂兵大掠悉以)¶
　(東苑婦女賞軍𢎞妻子亦在其中侍中房晷曰天禍/涼室憂患仍臻雖𢎞自取夷滅亦由陛下無棠棣之)¶
　(恩當省已責躬以謝百姓乃更縦掠士女百姓何罪/且𢎞妻陛下之弟婦𢎞女陛下之姪也奈何使無賴)¶
　(小人辱為婢妾乎遂歔欷流涕纂改容謝之召𢎞妻/子寘東宮厚撫之𢎞將奔南涼道過廣武呂方見之)¶
　(大哭曰天下甚寛汝何為至/此乃執𢎞送獄纂遣人殺之)集覽(棠棣之恩棠棣小/雅詩周公弔二叔)¶
　(之不咸而使兄弟之恩疏召公為作此詩而歌之以/親之左傳僖公二十四年富辰曰召穆公思周徳之)¶
<pb:KR2o0020_WYG_034-12a>¶
　(不類故糾合宗族于成周而作詩曰棠/棣之華鄂不韡韡凡今之人莫如兄弟)質實(東苑地/名未詳)¶
　(處/所)¶
北涼以李暠為敦煌太守¶
　(初隴西李暠好文學有令名孟敏為沙州刺史以暠/為效穀令敏卒治中索僊等以暠温毅有惠政推為)¶
　(敦煌太守請於段業業因授之將軍索嗣言於業曰/暠不可使處敦煌業以嗣代暠使帥五百騎之官暠)¶
　(遣同母弟宋繇逆擊之嗣敗走/還暠表業請誅嗣業乃殺之)集覽(效穀敦煌郡效/榖縣本魚澤障)¶
　(漢武時濟南崔不意為魚澤尉敎民力田以勤效/得穀因立縣名焉按敦煌在長安西二千八百里)質¶
　實(隴西郡名注見秦王政三年沙州注見漢武帝元/朔三年敦煌治中官名事物紀原云秦置郡丞以)¶
<pb:KR2o0020_WYG_034-12b>¶
　(佐郡守左邊為長史掌兵馬漢因之又設治中别駕/於右邊主衆曹文書隋開皇中改别駕治中為長史)¶
　(司馬大業中罷之尋置贊治又置通守唐武徳中又/改贊治曰治中敦煌郡名注見漢武帝元朔三年)¶
夏五月孫恩復冦㑹稽太守謝琰敗死恩轉冦臨海遣¶
兵討之不克¶
　(謝琰鎮㑹稽不能綏懷又不為武備諸將咸諌曰賊/近在海浦伺人形便宜開其自新之路琰不聼既而)¶
　(恩冦浹口入餘姚破上虞乘勝徑至㑹稽琰出戰兵/敗為帳下所殺恩轉冦臨海朝廷大震遣將軍桓石)¶
　(才髙雅之等拒/之為恩所敗)質實(一統志云浹口即大浹江之口/在寧波府定海縣治南東晉末)¶
　(劉裕與孫恩戰退還浹口卽此餘姚縣名注見康帝/建元元年上虞古邑名舜封支庶於㑹稽故邑即此)¶
<pb:KR2o0020_WYG_034-13a>¶
　(秦為縣屬㑹稽郡東漢順帝時分置始寧縣隋初以/上虞始寧二縣廢入㑹稽縣唐貞元初復置上虞縣)¶
　(屬越州宋元俱仍舊本朝因之改屬紹/興府臨海郡名注見孝武帝太元二年)¶
六月朔日食○秋七月太皇太后李氏崩○秦擊西秦¶
西秦王乾歸戰敗奔南涼遂降秦¶
　(後秦遣姚碩徳伐西秦西秦王乾歸使將軍慕兀等/屯守秦軍樵采路絶秦王興潜引兵救之乾歸聞之)¶
　(自將輕騎數千前候秦軍㑹大風昏霧與中軍相失/入於外軍戰敗走歸其衆皆降興進軍枹罕乾歸奔)¶
　(金城將復西走謂諸豪帥曰今舉國而去必不得免/卿等宜留此降秦以全宗族皆曰死生願従陛下乾)¶
　(歸曰吾今將寄食於人若天未亡我庶㡬異日克復/舊業復與卿等相見今相隨而死無益也乃大哭而)¶
<pb:KR2o0020_WYG_034-13b>¶
　(别遂奔允吾乞降於南涼南涼王利鹿孤待以上賔/秦兵既退南羌梁戈等密招乾歸乾歸將應之或以)¶
　(白利鹿孤乾歸懼為所殺乃送太子熾磐等於/西平南奔枹罕遂降於秦久之熾磐亦逃歸)集覽¶
　(允吾允音鉛吾音牙縣/名也屬金城郡在河西)質實(枹罕縣名注見漢靈帝/中平元年金城郡名注)¶
　(見元帝永昌元年允吾縣名/注見漢光武建武中元二年)¶
九月地震¶
　　書法(自晉武太康九年書地震至是一百一十三/年然後復見自是至于五代書地震九而已)¶
　　(然則地震之數莫甚於兩/漢者矣兩漢書地震九十)¶
○冬十一月詔劉牢之討孫恩走之¶
<pb:KR2o0020_WYG_034-14a>¶
　(劉牢之討孫恩恩走入海牢之東屯上虞使劉/裕戍句章呉國内史袁崧築滬瀆壘以備之)集覽¶
　(句章注見漢武帝元鼎六年滬瀆滬水名滬瀆在秀/州華亭縣東江之側蓋虞潭袁崧防海處又在蘇州)¶
　(呉縣界陸龜䝉叙矢魚之/具云列竹於海澨曰滬)質實(呉國注見漢獻帝建/興三年袁崧陽夏人)¶
　(喬之子一統志云滬瀆城名在蘇州府城東一百里/唐陸龜䝉敘矢魚之具云列竹於海澨曰滬蓋以此)¶
　(名瀆晉呉郡太守袁崧築壘於此以/備孫恩今名滬瀆城又名袁崧城)¶
以㑹稽世子元顯都督揚豫等十六州軍事○李暠自¶
稱涼公¶
　(北涼晉昌太守唐瑤叛移檄六郡推暠為沙州刺史/涼公暠遣宋繇束伐涼興并擊玉門已西諸城皆下)¶
<pb:KR2o0020_WYG_034-14b>¶
　(之是為/西涼)質實(晉昌郡名注見漢靈帝中平五年沙州/注見漢武帝元朔三年玉門闗注同上)¶
　(元鼎/二年)¶
十二月有星孛于天津㑹稽世子元顯解録尚書事¶
　(元顯以星變解録尚書事復加尚書令吏部尚書車/𦙍以元顯驕恣白㑹稽王道子請禁抑之元顯問道)¶
　(子曰車武子屏人言及何事道子怒曰爾欲幽我不/令與朝士語邪元顯出謂其徒曰𦙍間我父子𦙍懼)¶
　(自殺魏太史屢奏天文乖亂魏主珪自覽占書云當/改王易政乃下詔風厲羣下以帝王繼統皆有天命)¶
　(不可妄干又數變易/官名欲以厭塞災異)集覽(厭塞厭音益渉反/廣雅云厭鎮也)質實(天/津)¶
　(注見義熈十四年車𦙍南平/人育之子武子車𦙍表字)¶
<pb:KR2o0020_WYG_034-15a>¶
魏置僊人博士¶
　(儀曹郎董謐獻服餌僊經珪置僊人博士立僊坊/煑錬百藥成令死罪者試服之不驗而訪求不已)¶
　　書法(僊人博士何方士也魏主卒以寒食散誤故/特書譏之自是服僊藥者唐太宗於天竺方)¶
　　(士憲宗於栁泌武宗於趙歸真宣宗於李𤣥伯受/誤不一書矣綱目書方士十四人詳秦始皇二十)¶
　　(八年書僊人博/士者一而已)¶
　　發明(魏前日置五經博士是也今乃置仙人博士/此何義哉且所謂僊者徒有其名而已今乃)¶
　　(置官以領之則其謬妄不/言可知書以譏之宜矣)¶
魏殺其左將軍李粟¶
<pb:KR2o0020_WYG_034-15b>¶
　(魏主珪常以燕主垂諸子分據勢要使權柄下移遂/至敗亡深非之博士公孫表希㫖上韓非書勸珪以)¶
　(法制御下李粟性簡慢對珪疎放不肅咳/唾任情珪積其宿過誅之羣下皆震栗)質實(韓非/書即)¶
　(刑名法律之學注見/漢武帝建元元年)¶
南燕王徳稱帝更名備徳¶
　(備徳嘗問羣臣朕可方古何主鞠仲曰陛下中興聖/主少康光武之儔也備徳顧左右賜仲帛千匹仲以)¶
　(多辭備徳曰卿知調朕朕不知調卿邪韓範進曰天/子無戲言今日之論君臣俱失備徳大恱賜範絹五)¶
　(十/匹)質實(少康夏后氏中興之君詳見通鑑外紀/光武東漢中興之君詳見漢書本紀)¶
(辛/丑)五年(燕王慕容熈光始元秦𢎞始三魏天興四年○/涼王呂隆神鼎元北涼王沮渠䝉遜永安元年)¶
<pb:KR2o0020_WYG_034-16a>¶
考異(主當作王提要/注燕昭文帝)春正月南凉置都督中外録尚書¶
官¶
　(南涼王利鹿孤欲稱帝將軍鍮勿崙曰吾國被髪左/袵無冠帶之飾逐水草遷徙無城郭室廬故能雄視)¶
　(沙漠抗衡中夏今舉大號誠順民心然建都立邑難/以避患儲畜倉庫啟敵人心不如處晉民於城郭勸)¶
　(課農桑以供資儲帥國人以習戰射鄰國弱則乘之/彊則避之此久長之䇿也且虚名無實徒為世之質)¶
　(的將安用之利鹿孤乃更稱河西王/以其弟傉擅都督中外録尚書事)集覽(鍮勿崙人/名也鍮托)¶
　(侯反質的詩發彼有的注毛云的質也周禮注鄭衆/馬融云鵠之中二尺曰正四寸曰質王肅又引小爾)¶
　(雅鵠之中謂之正正方二尺正中謂之&KR0527;&KR0527;則質也/今按鄉射記天子熊侯白質諸侯麋侯赤質大夫布)¶
<pb:KR2o0020_WYG_034-16b>¶
　(侯畫虎豹士布侯畫鹿豕凡畫者丹質鄭云白質赤/質皆謂采其地又荀子質的張而弓矢至焉楊倞法)¶
　(云質射侯也的正鵠也然則毛以的為質鄭馬謂四/寸曰質王謂正之中為&KR0527;而&KR0527;為質者皆誤矣傉檀)¶
　(利鹿孤之弟/傉奴篤反)質實(被髪左衽注見漢靈帝中平二年/沙漠注見宋文帝元嘉元年沙南)¶
二月孫恩冦句章劉牢之擊走之考異(擊走當作討破/據三年書劉牢)¶
(之討破之四年書遣兵討之劉/牢之討孫恩走之並不書擊)○秦使乞伏乾歸還鎮¶
苑川質實(苑川地名注見孝/武帝太元十年)○涼呂超弑其君纂而立¶
其兄隆纂后楊氏自殺¶
　(纂嗜酒好獵太常楊頴諫之不悛番禾太守吕超擅/擊鮮卑思盤纂命超及思盤入朝超懼至姑臧深自)¶
<pb:KR2o0020_WYG_034-17a>¶
　(結於殿中監杜尚纂見超責之曰卿恃兄弟桓桓乃/敢欺吾要當斬卿天下乃定然實無意殺之也因引)¶
　(超思盤及羣臣宴於内殿超兄中領軍隆數勸纂酒/纂醉超取劍擊殺之纂后楊氏命禁兵討超杜尚止)¶
　(之皆捨仗不戰超讓位於隆隆遂即天王位以超都/督中外録尚書事楊后將出宮超恐其挾珍寳命索)¶
　(之后曰爾兄弟不義手刄相屠我旦夕死人安用寳/為超又問玉璽所在后曰已毁之矣后有美色超將)¶
　(納之謂其父桓曰后若自殺禍及卿宗桓以告后后/曰大人賣女與氐以圖富貴一之謂甚其可再乎遂)¶
　(自殺桓/奔河西)集覽(番禾音盤和武威郡屬縣在涼州或曰/金城郡邑桓桓書牧誓篇朂哉夫子尚)¶
　(桓桓蔡氏𫝊曰/桓桓威武貌)質實(河西郡名注見漢/安帝元初元年)¶
　　書法(秦后毛氏書死之孝武帝太元十四年此其/書自殺何毛氏死難書死之宜也呂纂之弑)¶
<pb:KR2o0020_WYG_034-17b>¶
　　(楊民非有決死之心不為吕超所逼未必自殺/其與死難者固異矣書曰自殺權衡之辭也)¶
三月孫恩攻海鹽劉牢之叅軍劉裕擊破之考異(提要/攻作)¶
(冦據上㑹稽臨海句章下丹徒皆書冦此誤/書攻當従提要作冦○又誤書擊當作討)¶
　(恩北趣海鹽劉裕隨而拒之城中兵少裕夜偃旗匿/衆明晨開門使羸疾數人登城賊遙問裕所在曰夜)¶
　(已走矣賊爭入城裕奮擊大破之恩/乃進向滬瀆裕復追之不利引歸)集覽(海鹽今嘉/興府海鹽)¶
　(縣按嘉興古秀/州也在浙西)質實(一統志云海鹽秦之縣名屬㑹/稽郡漢因之王莽改曰展武縣)¶
　(後䧟為湖移治武原鄉改為武原縣東漢復為海鹽/縣屬呉郡又改為故邑縣晉復為海鹽陳省入鹽官)¶
　(縣唐初復置五代晉時屬秀州宋初仍舊後屬/嘉興府元陞為州至本朝仍置為縣屬嘉興府)¶
<pb:KR2o0020_WYG_034-18a>¶
南涼擊涼徙其民二千户以歸¶
　(其後南涼王利鹿孤命羣臣極言得失従事史暠曰/陛下命將出征往無不捷然不以綏寧為先唯以徙)¶
　(民為務民安土重遷故多離叛此所以/斬將搴旗而地不加廣也利鹿孤善之)集覽(搴旗注/見陳宣)¶
　(帝太建/十一年)¶
夏五月北涼沮渠䝉遜弑其君業¶
　(北涼王業憚沮渠䝉遜勇畧䝉遜亦深自晦匿張掖/太守馬權素豪儁為業所親重意輕䝉遜䝉遜譛而)¶
　(殺之乃謂其兄男成曰段公非撥亂之主向所憚者/馬權今權已死欲除之以奉兄何如男成曰人親信)¶
　(我圖之不祥䝉遜乃求為西安太守因與男成約同/祭蘭門山而隂使人先告男成欲為亂以求祭蘭門)¶
<pb:KR2o0020_WYG_034-18b>¶
　(山為騐至期果然業收男成賜死男成曰䝉遜先與/臣謀反臣以兄弟之故隠而不言今以臣在恐部衆)¶
　(不従故約臣祭山而反誣臣其意欲王之殺臣也乞/詐言臣死暴臣罪惡䝉遜必反然後使臣討之無不)¶
　(克矣業不聴殺之䝉遜泣告衆曰男成忠於段王而/無故枉殺之諸君能為報仇乎男成素得衆心衆皆)¶
　(憤怒爭奮北至氐池羌胡多起兵應之業先疑將軍/田昻囚之至是召之使討䝉遜昻以衆降業軍遂潰)¶
　(䝉遜入張掖業謂曰孤孑然一已為公家所推願丐/餘命東還與妻子相見䝉遜斬之業儒素長者無他)¶
　(權畧威禁不行羣下擅命/尤信卜筮巫覡故至於敗)質實(張掖郡名注見漢後/主建興十三年西安)¶
　(郡名未詳沿革蘭門山未詳處所氐池/未詳處所巫覡注見漢隠帝乾祐三年)¶
孫恩陷滬瀆殺呉國内史袁崧質實(滬瀆城名注見隆/安四年呉國注見)¶
<pb:KR2o0020_WYG_034-19a>¶
(漢獻帝建/興三年)○六月孫恩冦丹徒劉裕擊破之恩北走䧟¶
廣陵考證(擊當/作討)¶
　(孫恩浮海奄至丹徒戰士十餘萬樓船千餘艘建康/震駭内外戒嚴劉牢之使劉裕自海鹽入援裕兵不)¶
　(滿千人倍道兼行與恩俱至丹徒守軍莫冇鬭志恩/帥衆鼓譟登蒜山居民皆荷擔而立裕帥所領奔擊)¶
　(大破之恩狼狽僅得還船然恩猶恃衆復整兵向京/師譙王尚之帥精銳馳至恩樓船髙大泝風不得疾)¶
　(行數日乃至白石聞尚之在建康牢之至新洲乃浮/海北走郁洲攻䧟廣陵桓𤣥厲兵訓卒常伺朝廷之)¶
　(隙聞恩逼京師建牙聚衆請討之後將軍/元顯大懼㑹恩退以詔書止之𤣥乃解嚴)集覽(建牙/注見)¶
　(漢獻帝初平/三年牙門)質實(丹徒縣名注見漢景帝三年建康/郡名注見漢獻帝興平二年一統)¶
<pb:KR2o0020_WYG_034-19b>¶
　(志云蒜山在鎮江府城西五里大江岸上山多澤蒜/因名或云呉周瑜與蜀諸葛亮議拒曹操于此籌算)¶
　(又曰算山東晉末劉裕大破孫恩於此南唐徐知誥/嘗遊此山㑹僚屬狼狽注見漢獻帝初平三年京師)¶
　(注見周顯王二十五年白石壘名注見宋明帝泰始/元年白下新洲未詳處所郁洲山名在淮安府朐山)¶
　(東北海中有大洲謂之鬰洲又名郁洲一名/郁鬱山一名蒼梧山或云昔從蒼梧飛来)¶
沮渠䝉遜自稱張掖公¶
　(亦號/北涼)¶
秋七月魏徇許昌東至彭城質實(許昌縣名注見漢獻/帝興平元年彭城郡)¶
(名注見秦始/皇二十八年)○秦伐涼大破之西涼南涼北涼皆遣使¶
<pb:KR2o0020_WYG_034-20a>¶
入貢於秦¶
　(涼王隆多殺豪望人不自保魏安人焦朗使人說後/秦姚碩徳曰呂氏兄弟相賊政亂民饑乘其簒奪之)¶
　(際取之易於反掌不可失也碩徳以告其主興而従/之自金城濟河直趨姑臧隆遣吕超等逆戰碩徳大)¶
　(破之隆嬰城固守於是西涼公暠河西王利鹿孤張/掖公䝉遜各遣使奉表入貢於秦秦主興聞楊桓之)¶
　(賢而徵之利/鹿孤不敢留)集覽(姑臧涼所都注見漢/光武建武十二年)質實(魏安疑/是郡縣)¶
　(之名按一統志襄陽府漢川縣卽西魏時魏安郡又/重慶府墊江縣乃後周時魏安縣此二處未知孰是)¶
　(所以不敢註之智者察焉河西/郡名注見漢安帝元初元年)¶
八月以劉裕為下邳太守討孫恩於郁洲大破之質實¶
<pb:KR2o0020_WYG_034-20b>¶
(下邳郡名注見/漢髙帝六年)¶
　(恩由是衰弱復縁海/南走裕隨而擊之)¶
燕段璣弑其君盛太后丁氏立盛叔父熈討璣殺之考¶
異(按璣弑逆之臣/當書誅誤作殺)¶
　(燕王盛懲其父寳以懦弱失國目矜聰察多所猜忌/羣臣有纎介之嫌皆先事誅之人不自保初段太后)¶
　(兄之子璣為反者段登辭所連及逃奔遼西復還歸/罪盛赦之使尚公主入直殿内至是作亂盛帥左右)¶
　(出戰被傷而卒中壘將軍慕容㧞白太后丁氏以國/家多難宜立長君時衆望在盛弟平原公元而河間)¶
　(公熈素得幸於丁氏乃廢太子定迎熈入/宫即天王位捕璣等夷三族元定皆賜死)集覽(尚公/主公)¶
<pb:KR2o0020_WYG_034-21a>¶
　(羊𫝊注天子嫁女於諸侯必有諸侯同姓者主之故/謂之公主漢書注劉貢父曰子謂公主之稱本諸秦)¶
　(舊男為公子女為公主古者大夫妻稱主故以公配/之若謂同姓主之故謂之公主則是周之事秦不知)¶
　(用也韋昭曰尚奉也奉事公主也/不敢斥言娶顔師古曰尚配也)質實(遼西郡名注/見漢獻帝建)¶
　(安十年平原郡名注見漢光武建武五/年河間郡名注見漢帝𤣥更始二年)¶
九月涼王隆遣使降秦¶
　(秦隴西公碩徳圍姑臧累月撫納夷夏分置守宰節/食聚粟為持久計吕超言於涼王隆曰今資儲内堨)¶
　(上下嗷嗷當卑辭以退敵敵去之後修政息民若卜/世未窮何憂舊業之不復若天命去矣亦可保全宗)¶
　(族隆乃遣使請降於秦碩徳表隆為涼州刺史碩/徳軍令嚴整秋毫不犯祭先賢禮名士西土恱之)質¶
<pb:KR2o0020_WYG_034-21b>¶
　實(隴西郡名注見/秦王政三年)¶
冬十一月劉裕追擊孫恩破之考異(此誤書擊/當作討)○涼攻¶
魏安南涼救之¶
　(涼吕超攻焦朗於魏安朗請救於南涼利鹿孤遣將/軍傉檀赴之比至超已退朗閉門拒之傉檀怒將攻)¶
　(之將軍俱延曰朗孤城無食今年不降後年自服何/必多殺士卒以攻之若其不捷彼必去従他國棄州)¶
　(境士民以資鄰敵非計也不如以善/言諭之傉檀乃與朗連和尋伐取之)¶
桓𤣥表桓偉鎮夏口刁暢鎮襄陽¶
　(桓𤣥表其兄偉為江州刺史鎮夏口司馬刁暢督八/郡鎮襄陽遣其將馮該戍湓口自謂有晉國三分之)¶
<pb:KR2o0020_WYG_034-22a>¶
　(二數使人上已符瑞欲以惑衆又致牋於㑹稽王道/子曰賊造近郊以風不得進食盡故去非力屈也昔)¶
　(國寳死後王恭不乘此威入統朝政足見其心非侮/於明公也而謂之不忠今之腹心誰有時望豈無佳)¶
　(勝直是不能信之耳元顯見之大懼張法順謂曰𤣥/承藉世資素有豪氣既并殷楊専有荆楚第下所控)¶
　(引止三呉耳今東土塗地公私困竭𤣥必乘此縱其/姦凶元顯曰為之奈何法順曰𤣥始得荆州人情未)¶
　(附若使劉牢之為先鋒而以大軍繼進𤣥可取也元/顯以為然㑹武昌太守庾楷密使人自結於元顯請)¶
　(為内應元顯大喜遣法順至京口謀於牢之牢之以/為難法順還曰觀牢之言色必貳於我不如召入殺)¶
　(之不爾敗人大事元顯不/従於是大治水軍謀討𤣥)集覽(殷楊謂殷仲堪楊佺/期前年為𤣥所殺也)¶
　質實(江州注見漢武帝元鼎五年豫章夏口地名注/見漢獻帝建安十三年湓口地名注見元興三)¶
<pb:KR2o0020_WYG_034-22b>¶
　(年襄陽縣名注見漢獻帝建安十二/年武昌郡名注見漢後主建興七年)¶
(壬/寅)元興元年(燕光始二秦𢎞始四魏天興五/○南涼王秃髪傉檀𢎞昌元年)春正月以¶
尚書令元顯為征討大都督加黃鉞討桓𤣥考異(提要/作㑹)¶
(稽世子/元顯)¶
　(下詔罪狀桓𤣥以元顯為驃騎大將軍征討大都督/加黄鉞劉牢之為前鋒譙王尚之為後部張法順言)¶
　(於元顯曰桓謙兄弟毎為上流耳目而牢之反覆萬/一有變則禍敗立至可令牢之殺謙兄弟以示無貳)¶
　(若不受命當逆為其所元顯曰今非牢之無以敵𤣥/且始事而誅大將人情不安又以桓冲有遺惠於荆)¶
　(土而謙其子也乃除謙荆/州刺史以結西人之心)質實(黄鉞注見漢後主建/興六年桓冲譙國人)¶
<pb:KR2o0020_WYG_034-23a>¶
　(彞之子荆州注見漢/獻帝建安十二年)¶
柔然據漠北自稱可汗¶
　(初魏主珪遣賀狄干獻馬求昬於秦秦王興聞魏已/立慕容后止狄干而絶其昬由是魏與秦有隙攻其)¶
　(屬國沒奕干黜弗素古延柔然社崙方睦於秦遣將/救之大敗遠遁漠北奪髙車之地而居之遂吞併諸)¶
　(部士馬繁盛雄於北方其地西至焉耆東接朝鮮南/臨大漠旁側小國皆羈屬焉自號豆代可汗始立約)¶
　(束以千人為軍軍有將百人為幢幢有帥攻戰/先登者賜以虜獲畏懦者以石擊其首殺之)集覽¶
　(没奕干注見穆帝升平四年黜弗素後秦之屬國/古延亦後秦屬國柔然社崙社崙柔然國王名)質¶
　實(焉耆西域國名注見漢安帝永寧元年/朝鮮東夷國名注見漢武帝元封二年)¶
<pb:KR2o0020_WYG_034-23b>¶
南涼攻涼顯美克之¶
　(南涼王秃髪傉檀克顯美執太守孟褘而責其不早/降褘曰褘受吕氏厚恩分符守土若明公大軍甫至)¶
　(望旗歸附恐獲罪於執事矣傉擅釋而禮之以為左/司馬褘辭曰褘為人守城不能全復忝顯任於心竊)¶
　(所未安若䝉明公之恵使得就戮/姑臧死且不朽傉檀義而遣之)質實(顯美疑是郡/名未詳沿革)¶
　(姑臧縣名注見漢/光武建武十二年)¶
桓𤣥舉兵反¶
　(東土遭孫恩之亂因以饑饉漕運不繼桓𤣥禁㫁江/路商旅俱絶公私匱乏以粰橡給士卒𤣥謂朝廷多)¶
　(虞必未暇討已可以蓄力觀釁及聞大軍將發乃大/驚欲完聚保江陵長史卞範之曰明公威振逺近元)¶
<pb:KR2o0020_WYG_034-24a>¶
　(顯口尚乳臭劉牢之大失物情若兵臨近畿示以禍/福土崩之勢可翹足而待何有延敵入境自取窮蹙)¶
　(者乎𤣥從之留桓偉守江陵抗表傳檄罪狀/元顯舉兵東下檄至元顯大懼下船而不發)集覽(粰/橡)¶
　(粰扶牛反䊕粥也/橡似兩反栩實也)質實(饑饉注見義熈十年江陵縣/名注見漢獻帝建安十三年)¶
　(傳檄注見楚義帝元年檄翹/足注見漢光武建武九年)¶
　　書法(書討書拒恒也此其書反何討𤣥之師末至/而𤣥兵先至姑孰矣元顯逗遛之罪可勝誅)¶
　　(哉/)¶
二月魏襲沒奕干沒奕干奔秦¶
　(魏常山王遵等率兵襲沒奕干至髙平沒奕干棄其/部衆帥數千騎與劉勃勃奔秦州魏軍盡獲其府庫)¶
<pb:KR2o0020_WYG_034-24b>¶
　(蓄積馬四萬餘匹徙其民於代/都復遣兵侵河東長安大震)集覽(劉勃勃注見懷/帝永嘉四年鐵)¶
　(弗/)質實(高平縣名注見漢光武建武六年秦州注同/上建武八年河東郡名注見漢獻帝建安七)¶
　(年長安縣名注/見漢惠帝五年)¶
秦立子泓為太子¶
　(泓孝友寛和喜文學善談詠而懦弱多病/秦王興欲以為嗣而狐疑不決久乃立之)質實(狐疑/注見)¶
　(秦王政/三年)¶
北涼攻涼姑臧不克¶
　(姑臧大饑餓死者十餘萬口城門晝閉樵采路絶沮/渠䝉遜引兵攻之涼王隆擊破其軍䝉遜請盟留糓)¶
<pb:KR2o0020_WYG_034-25a>¶
　(萬餘斛/遺之)¶
𤣥兵至姑孰三月劉牢之叛附於𤣥元顯軍潰𤣥入建¶
康自以太尉總百揆殺元顯等以牢之為㑹稽内史牢¶
之自殺¶
　(桓𤣥發江陵慮事不捷常為西還計及過尋陽甚喜/詔遣齊王柔之以騶虞幡止之為𤣥所殺𤣥至歴陽)¶
　(襄城太守司馬休之敗走譙王尚之衆潰𤣥捕獲之/劉牢之素惡元顯又慮功髙不為所容自恃材武擁)¶
　(彊兵欲假𤣥以除執政復伺𤣥隙而自取之叅軍劉/裕請擊𤣥牢之不許𤣥使牢之族舅何穆說之曰自)¶
　(古戴震主之威挾不賞之功而能自全者誰邪今戰/勝則傾宗戰敗則覆族不若翻然改圖則可以長保)¶
<pb:KR2o0020_WYG_034-25b>¶
　(富貴矣牢之遂興𤣥通東海何無忌牢之之甥也與/劉裕極諌不聽其子敬宣又諌牢之怒曰吾豈不知)¶
　(今日取𤣥如反覆手但平𤣥之後令我奈驃騎何遂/遣敬宣詣𤣥請降𤣥隂欲誅牢之乃與敬宣宴飲陳)¶
　(名書畫共觀之以安恱其意敬宣不覺也元顯將發/聞𤣥已至新亭棄船退軍二日復出陳於宣陽門外)¶
　(軍中相驚言𤣥已至南桁元顯遂引兵欲還宫𤣥遣/人㧞刀隨後大呼曰放仗軍人皆奔潰元顯走入東)¶
　(府𤣥遣從事收縛數之元顯曰為法順所誤耳𤣥入/京師稱詔解嚴自為丞相總百揆都督中外録尚書)¶
　(事揚州牧復讓丞相而為太尉以桓偉為荆州刺史/桓脩為徐兖刺史桓石生為江州刺史卞範之為丹)¶
　(陽尹王謐為中書令徙㑹稽王道子於安成郡斬元/顯尚之庾楷張法順以劉牢之為㑹稽内史牢之曰)¶
　(始爾便奪我兵禍其至矣敬宣勸牢之襲𤣥牢之猶/豫告劉裕曰今當北就髙雅之扵廣陵舉兵以匡社)¶
<pb:KR2o0020_WYG_034-26a>¶
　(稷卿能從我乎裕曰將軍以勁卒數萬望風降服彼/新得志威震天下朝野人情皆已去矣廣陵可得至)¶
　(邪裕當反服還京口耳退謂何無忌曰吾觀鎮北必/不免卿可隨我還京口𤣥若守臣節當與卿事之不)¶
　(然當與卿圖之於是牢之大集僚佐議據江北以討/𤣥叅軍劉襲曰事之不可者莫大於反將軍徃年反)¶
　(王兖州近日反司馬郎君今復反桓公一人三反何/以自立語畢趨出佐吏多散走牢之懼帥部曲北走)¶
　(至新洲/縊而死)集覽(騶虞幡注見恵帝元康元年柰驃騎何/時元顯為驃騎將軍牢之素惡之故云)¶
　(新亭金陵覽古新亭在江寧縣南十里附近江渚周/顗嘗與羣公遊宴于此南桁桁與航通方舟也駕方)¶
　(舟以為橋在國之南故名南桁放仗呼令放棄兵杖/東府輿地志東府城晉安帝所築其城西本簡文帝)¶
　(為㑹稽時第其東丞相㑹稽王道子府謝安石薨以/道子代鎮揚州州在第西故時人號為東府西州總)¶
<pb:KR2o0020_WYG_034-26b>¶
　(百揆書舜典納于百揆蔡氏𫝊曰揆度也百揆/揆度庶政之官惟唐虞有之猶周之冡宰也)質實¶
　(姑執縣名注見明帝太寧元年尋陽縣名注見漢獻/帝建安十五年歴陽縣名注見漢冲帝永嘉元年襄)¶
　(城郡名注見周赧王十五年東海郡名注見秦二世/二年一統志云新亭在應天府城南一十五里俯近)¶
　(江渚東晉初過江僕射周顗與羣公遊宴于此顗嘆/曰風景不殊舉目有江山之異因而流涕王導曰諸)¶
　(公當戮力王室尅復神州何至作楚囚對泣邪衆皆/肅然整容東府城名在應天府清溪橋東南臨淮水)¶
　(晉㑹稽王道子領楊州其宅在州東故號曰東府安/成郡三國呉所置治平都縣晉廬陵郡屬揚州安成)¶
　(郡屬荆州元康初俱屬江州隋廢二郡以廬陵縣置/吉州大業初復為廬陵郡唐改吉州天寳初改廬陵)¶
　(郡乾元初復為吉州屬江南西道宋屬江南西路元西/初為吉州路後改吉安路至本朝改為吉安府屬江)¶
<pb:KR2o0020_WYG_034-27a>¶
　(道丹陽郡名注見漢獻帝興平二年金陵猶豫注見/秦孝文王元年京口郡名注見成帝咸和三年王兖)¶
　(州謂王恭司馬郎君謂司馬元顯桓公/謂桓𤣥部曲注見唐代宗廣徳元年)¶
　　書法(詳牢之懲/叛者也)¶
　　發明(前日王恭書反故牢之無嫌於執之以降今/日桓𤣥書反是亦前日之王恭也牢之不惟)¶
　　(不能討𤣥而誅之乃為其所怵反附於𤣥故綱目/書叛以正其誅夫小人反覆本不足道也特書法)¶
　　(之間不可以不嚴爾○桓𤣥隆安二年已與王恭/同反䧟江州時𤣥尚未冇所統朝廷既不能討乃)¶
　　(就用為刺史未幾又加都督四郡反欲仗𤣥以制/殷楊二人既戮𤣥遂都督荆江八州非復前日之)¶
　　(𤣥矣孫㤙連年入冦𤣥幸晉朝顚覆以為已利又/表桓偉鎮夏口刁暢鎮襄陽兇威既熾朝廷方謀)¶
<pb:KR2o0020_WYG_034-27b>¶
　　(討之𤣥遂舉兵肆逆誘牢之破官軍殺元顯自總/百揆於是簒勢竞成不可復止然𤣥本斗筲之才)¶
　　(初非其父溫之比遭值晉室衰微得逞其欲追繼/乃父凶徳以成厥志綱目削去其官書反書討書)¶
　　(入不以亂故不正其名然而是時元顯任征討之/責不戰而潰遂無一人抗拒其與王蘇之亂死節)¶
　　(赴難者史不絶書大不侔矣君子/觀此又可以知晉氏之盛衰云)¶
孫恩冦臨海郡兵擊破之恩赴海死𤣥以恩黨盧循為¶
永嘉太守考異(擊當/作討)¶
　(孫恩冦臨海太守辛景擊破之恩所虜三呉男女死/亡殆盡恐為官軍所獲乃赴海死其黨從死者以百)¶
　(數謂之水僊餘衆數千人復推恩妹夫盧循為主循/諶之曽孫也神采清秀雅有才藝少時沙門恵逺嘗)¶
<pb:KR2o0020_WYG_034-28a>¶
　(謂之曰君雖體渉風素而志存不軌如何桓𤣥欲撫/安東土乃以循為永嘉守循雖受命而冦暴不已)¶
　集覽(三呉蘇子曕指掌圖序三蜀三呉之已殊注云/三呉今蘇潤湖三州是也臨海本漢時治縣地)¶
　(呉分為東部都尉在臨海後置臨海郡唐改為台/州永嘉晉明帝立永嘉郡唐改温州宋升瑞安府)質¶
　實(臨海郡名注見孝武帝太元二年不軌注見漢靈/帝和光五年永嘉郡名注見漢惠帝三年東甌)¶
　　書法(書𤣥以何著/再亂之由也)¶
南涼王利鹿孤卒弟傉檀立考異(立當/作嗣)¶
　(始稱涼王/徙樂都)質實(樂都郡名注見漢宣/帝元康四年湟中)¶
夏四月𤣥出屯姑孰¶
<pb:KR2o0020_WYG_034-28b>¶
　(𤣥辭録尚書事出屯姑孰大政皆就諮焉小事則決/於尚書令桓謙及卞範之自隆安以來人厭禍亂𤣥)¶
　(初至黜奸佞擢儁賢京師欣然冀得少安既而奢豪/縱逸陵侮朝廷裁損乘輿供奉帝幾不免饑寒衆由)¶
　(是失/望)質實(姑孰縣名注見明帝太寧元年/乘輿注見漢安帝延光四年)¶
三呉大饑¶
　(三呉大饑户口減半臨海永嘉殆盡/富室皆衣羅紈懷金玉閉門餓死)¶
五月盧循冦東陽劉裕擊走之考異(按上文書冦此/擊字當作討)質¶
實(東陽郡名注見/哀帝興寧三年)○秦王興攻魏敗績其將姚平死之¶
　(秦王興大發諸軍遣義陽公平等將以伐魏興自將/大軍繼之平攻魏乾壁㧞之魏主珪遣長孫肥為前)¶
<pb:KR2o0020_WYG_034-29a>¶
　(鋒自將大軍繼後以禦之平遣驍將帥精騎二百覘/魏軍肥逆擊盡擒之平退走珪追及於柴壁平嬰城)¶
　(固守魏軍圍之興將兵四萬救之將據天渡運糧以/餽平魏博士李先曰兵法髙者為敵所棲深者為敵)¶
　(所囚今秦皆犯之宜遣竒兵先據天渡柴壁可不戰/而取也珪命増築重圍内防平出外拒興入將軍安)¶
　(同曰汾東冇䝉阬東西三百餘里蹊徑不通興來必/従汾西直臨柴壁如此虜聲勢相接重圍雖固不能)¶
　(制也不如為浮梁渡汾西築圍以拒之虜至無所施/其智力矣珪從之帥歩騎三萬逆擊興於䝉阬之南)¶
　(興退走四十餘里平亦不敢出興屯汾西束柏林従/汾上流縦之欲以毁浮梁魏人皆鈎取為薪平糧竭)¶
　(矢盡夜悉衆突圍不得出乃帥麾下赴水死餘衆二/萬餘人皆斂手就擒興力不能救舉軍慟哭數遣使)¶
　(求和於魏珪不許乘勝進攻蒲/坂㑹柔然謀伐魏乃引兵還)集覽(汾東有蒙阬䝉/阨在汾水之東)¶
<pb:KR2o0020_WYG_034-29b>¶
　(晉州/之南)質實(義陽郡名注見梁武帝太清二年汾東汾/水之東注見周威烈王二十三年汾西汾)¶
　(水之西注同上年浮梁注見周世宗顯徳二年麾下/注見漢獻帝建安十四年蒲坂縣名注見周赧王十)¶
　(二/年)¶
將軍司馬休之劉敬宣髙雅之奔南燕¶
　(𤣥殺呉興守髙素將軍竺謙之及劉襲等皆牢之北/府舊將也襲兄軌邀司馬休之劉敬宣髙雅之等共)¶
　(據山陽欲起兵攻𤣥不克而走將軍袁䖍之劉壽等/皆往從之將奔魏至陳留南分為二軰軌休之敬宣)¶
　(奔南燕䖍之壽等奔秦魏主初聞休之等當來大喜/後怪其不至令兖州求訪獲其従者問之皆曰聞崔)¶
　(逞被殺故奔二國魏主深悔/之自是士人冇過頗見優容)集覽(崔逞被殺事/在隆安三年)質實¶
<pb:KR2o0020_WYG_034-30a>¶
　(呉興郡名注見宋明帝泰始六年山陽郡名注見/帝奕太和四年陳留郡名注見周顯王二十九年)¶
燕王熈殺其太后丁氏考異(一本作燕主誤按殺字當/作弑據太元二十一年書)¶
(燕主寳弑其太/后段氏不書殺)¶
　(燕王熈納苻謨二女冇寵丁太后怨恚與兄子尚書/信謀廢熈立章武公淵事覺熈逼丁太后令自殺併)¶
　(殺淵/及信)質實(章武郡名注見/穆帝升平四年)¶
　　書法(成殺故主班母羅氏非母后也故書殺丁氏/書太后矣則其不書弑何罪丁氏也初熈得)¶
　　(幸丁氏丁氏廢太子定而立之既而爭寵又欲廢/熈熈遂逼之自殺若此不足以母一國矣故特書)¶
　　(殺太后弑書殺終/綱目一而已矣)¶
<pb:KR2o0020_WYG_034-30b>¶
　　發明(此何以不書弑丁既失身於熈故不得為其/君母然猶書太后者所以著熈墻茨之醜也)¶
𤣥殺㑹稽王道子¶
　(𤣥使御史杜林防衛道子/至安成林承𤣥旨酖殺之)質實(㑹稽郡名注見漢/和帝永元元年)¶
北涼梁中庸奔西涼¶
　(北涼西郡太守梁中庸叛奔西涼西涼公暠問曰我/何如索嗣中庸曰未可量也暠曰嗣才度若敵我者)¶
　(我何能於千里之外以長繩絞其頸邪中庸曰智冇/短長命冇成敗若以身死為負計行為勝則公孫瓚)¶
　(豈賢於劉虞/邪暠黙然)集覽(我何如索嗣前年李暠擊索嗣嗣/敗走還公孫瓚豈賢於劉虞漢獻)¶
　(帝詔瓚討烏桓令受虞節度瓚性貪殘虞性仁/愛二人不相平虞遂為瓚所斬事在初平四年)¶
<pb:KR2o0020_WYG_034-31a>¶
秦遣使授南涼北涼西涼官爵¶
(癸/卯)二年(燕光始三秦𢎞始五魏天興六年/○是嵗涼亡大三小四凡七僣國)春盧循使其¶
黨徐道覆冦東陽建武將軍劉裕擊破之考異(擊當/作討)¶
　(道覆循之/姊夫也)¶
桓𤣥自為大將軍¶
　(𤣥上表請帥諸軍平闗洛而諷朝延不許乃云奉詔/故止𤣥初欲飭装先命作輕舸載服玩書畫或問其)¶
　(故對曰兵凶戰危脱其意外/當使輕而易運衆皆笑之)質實(闗洛即闗中洛陽/也闗中注見唐𤣥)¶
　(宗開元十一年京兆洛/陽注見周顯王三年)¶
<pb:KR2o0020_WYG_034-31b>¶
夏四月朔日食○南燕遣使隱覈䕃户¶
　(南燕王備徳優遷徙之民使之長復不役民緑此迭/相䕃冒或百室合户或千丁共籍以避課役尚書韓)¶
　(&KR1202;請加隱覈備徳從之使&KR1202;/廵行郡縣得䕃戸五萬八千)集覽(長復復音福除也/長復永久除免徭)¶
　(賦也&KR1202;/竹角反)¶
五月燕作龍騰苑¶
　(燕王熈作龍騰苑方十餘里役徒二萬人築/景雲山於苑内基廣五百步峯髙十七丈)質實(龍/騰)¶
　(苑未詳/處所)¶
秋七月魏殺其平原太守和䟦¶
<pb:KR2o0020_WYG_034-32a>¶
　(䟦奢豪喜名魏主珪惡而殺之使其弟毗等就與訣/䟦曰灅北土瘠可遷水南勉為生計毗等諭其意逃)¶
　(入秦魏主怒滅其家將軍鄧淵從弟暉與䟦善或譛/之曰毗之出亡暉實送之魏主疑淵知其謀賜淵死)¶
　集覽(灅注見愍帝/建興元年)¶
秦徵呂隆為散騎常侍以王尚為涼州刺史¶
　(南北涼互出兵攻吕隆秦之謀臣言於秦主興曰隆/今饑窘尚能自支若將來豐贍終不為吾有不如因)¶
　(其危而取之興乃徵吕超入侍遣齊難帥兵迎之隆/素車白馬迎於道旁難以司馬王尚行涼州刺史鎮)¶
　(姑臧徙隆宗族及民萬户于長安興以隆為散/騎常侍超為安定守郭黁奔晉秦人追殺之)集覽¶
　(郭黁姓名/黁奴昆反)質實(凉州注見唐中宗景龍二年長安縣/名注見漢恵帝五年姑臧縣名注見)¶
<pb:KR2o0020_WYG_034-32b>¶
　(漢光武建武十二年安/定郡名注同上元年)¶
劉裕追盧循至晉安破之¶
　(何無忌潜詣裕勸於山隂起兵討桓𤣥裕謀於土豪/孔靖靖曰山隂去都道逺舉事難成不如待𤣥簒位)¶
　(於京口圖/之裕從之)質實(晉安郡名注見漢武帝建元三年閩/中何無忌東海郯人一統志云山隂)¶
　(秦之縣名屬㑹稽郡以邑在山之隂故名漢為郡都/尉治東漢徙㑹稽郡治此隋初廢入㑹稽縣唐初復)¶
　(置宋元俱仍舊本朝因之/為紹興府治所仍屬焉)¶
九月𤣥自為相國封楚王加九錫¶
　(殷仲文卞範之勸𤣥早受禪朝廷冊命𤣥為相國總/百揆封楚王加九錫楚國置丞相以下官桓謙私問)¶
<pb:KR2o0020_WYG_034-33a>¶
　(彭城内史劉裕曰楚王勲徳隆重朝廷之情咸謂宜/有揖讓卿以為何如劉裕曰楚王勲徳蓋世晉室民)¶
　(望久移乘運禪代有何不可/謙即喜曰卿謂之可即可耳)質實(九錫注見漢平帝/元始五年桓謙譙)¶
　(國/人)¶
南燕講武城西¶
　(髙雅之表南燕主備徳請伐𤣥曰縦未能廓清呉㑹/亦可收江北之地韓範亦上疏曰晉室衰亂戎馬單)¶
　　(重以桓𤣥悖逆上下離心拓地定功正在今日失/不取彼之豪傑誅滅桓𤣥更修徳政則無望矣備)¶
　(徳因講武城西步卒三十七萬人騎五萬三千匹/車萬七千乘公卿皆以𤣥新得志未可圖乃止)質¶
　實(呉㑹郡名注見漢/獻帝建安十二年)¶
<pb:KR2o0020_WYG_034-33b>¶
冬十一月楚王𤣥稱皇帝廢帝為平固王遷于尋陽¶
　(𤣥表請歸藩使帝作手詔固留之詐言錢塘臨平湖/開江州甘露降使百僚集賀為已受命之符又以前)¶
　(世皆有隱士耻獨無之求得皇甫希之給其資用使/居山林徵為著作郎又使固辭然後下詔旌禮號曰)¶
　(髙士時人謂之充隱又欲廢錢用穀帛及復肉刑制/作無定卒無所施性復貪鄙人士有法書好畫及佳)¶
　(園宅必假蒱博而取之尤愛珠玉未嘗離手至是卞/範之為禪詔逼帝書之遣司徒王謐禪位于楚出居)¶
　(永安宫百官詣姑孰勸進𤣥築壇于九井山北即帝/位改元永始封帝為平固王遷于尋陽𤣥入建康宮)¶
　(登御座而床忽䧟羣下失色殷仲文曰將由聖徳深/厚地不能載𤣥大恱𤣥臨聴訟觀閲囚徒罪無輕重)¶
　(多得原放有干輿乞者時或䘏之以其祖彞以上名/位不顯不復追尊獨納桓溫神主于太廟卞承之曰)¶
<pb:KR2o0020_WYG_034-34a>¶
　(宗廟之祭上不及祖冇以知楚徳之不長矣𤣥性苛/細好自矜伐主者奏事或一字片辭之謬必加紏擿)¶
　(以示聰明或手注直官或自用令史詔令紛紜有司/奉答不暇而紀綱不治奏案停積不能知也又性好)¶
　(遊畋更繕宫室朝/野騷然思亂者衆)集覽(錢塘臨平湖開錢塘今杭州/是州北有大湖上有臨平鎮)¶
　(即其地也三國呉人言於呉主孫晧曰臨平湖自漢/末薉塞長老言湖塞天下亂湖開天下平今無故忽)¶
　(開天下當太平青蓋入洛之祥也皓自以為已瑞時/晉武帝咸寧二年也後四年皓降晉平固縣名屬南)¶
　(康郡此南康今贛州是有干輿乞者/時或卹之全本云其好行小惠如此)質實(錢塘縣名/注見漢獻)¶
　(帝興平元年一統志云臨平湖在杭州府城東北六/十里舊名鼎湖自漢末壅塞晉咸寧中復開父老相)¶
　(𫝊云此湖開天下太平故名臨平著作郎官名事物/紀原云漢之東京使名儒碩學入直東觀譔述國史)¶
<pb:KR2o0020_WYG_034-34b>¶
　(謂之著作以他官領之未以為官也魏太和中始置/著作郎晉元興初又謂之大著此其始也肉刑注見)¶
　(漢文帝十三年蒱博即摴蒱博奕也注見隋文帝開/皇十七年九井山在太平府城南一十里山有九井)¶
　(世𫝊晉桓溫所鑿元和志殷仲文九月九日嘗從溫/登九井賦詩即此勸進注見元帝建武元年姑孰縣)¶
　(名注見明帝太寧元年紀綱注/見宋文帝元嘉元年教綱紀)¶
　　書法(莽倫書自稱𤣥亦莽倫也其不書自何莽受/金匱即服玉冠御前殿下詔即真倫詐𫝊神)¶
　　(語逼奪璽綬備法駕入宫即皇帝位皆無故而然/者也故書自𤣥則不然使卞範之草為禪詔帝手)¶
　　(書之或者得以禪讓之說欺天下後世矣故從魏/晉書法書稱書廢綱目一字之筆削豈茍然哉)¶
　　發明(桓𤣥矯稱符命文飾姦詐大類王莽然綱目/書其自為相國加九錫稱帝廢遷之類與歴)¶
<pb:KR2o0020_WYG_034-35a>¶
　　(代無異何哉𤣥固無成之魏晉而魏晉乃有成之/𤣥爾成敗雖冇不同簒竊則出一轍此書法所以)¶
　　(不得不據/其實也)¶
益州刺史毛璩起兵討𤣥¶
　(𤣥遣使加璩左將軍璩不受/命𫝊檄列𤣥罪狀進屯白帝)質實(益州注見武帝泰/始八年白帝城名)¶
　(注見漢獻帝/建安十七年)¶
　　書法(書起兵討予倡義也故/通鑑不書綱目特書之)¶
魏初制冠服¶
　(魏始命有司制冠服以品秩/為差然法度草創多不稽古)¶
<pb:KR2o0020_WYG_034-35b>¶
(甲/辰)三年(燕光始四秦𢎞始/六魏天賜元年)春二月劉裕起兵京口討𤣥¶
𤣥使弟謙拒之¶
　(劉裕従徐兖刺史桓脩入朝𤣥謂王謐曰裕風骨不/常蓋人傑也每遊集必引接殷勤贈賜甚厚𤣥妻劉)¶
　(氏亦謂𤣥曰裕龍行虎步視曕不凡恐終不為人下/不如早除之𤣥曰我方平蕩中原非裕莫可用者俟)¶
　(闗河平定别議之耳𤣥以桓𢎞鎮廣陵刁逵鎮歴陽/裕與何無忌同舟還京口密謀興復劉邁弟豰家於)¶
　(京口亦與無忌謀之無忌曰桓氏彊盛其可圖乎毅/曰天下自有彊弱茍為失道雖彊易弱正患事主難)¶
　(得耳無忌曰草澤之中非無英雄也毅曰所見唯有/劉下邳無忌笑而不答還以告裕遂與定謀平昌孟)¶
　(㫤為桓𢎞主簿至建康還裕謂之曰草間當有英雄/起卿頗聞乎㫤曰今日英雄有誰正當是卿耳於是)¶
<pb:KR2o0020_WYG_034-36a>¶
　(裕毅無忌㫤及裕弟道䂓諸葛長民等相與合謀起/兵道規為桓𢎞叅軍裕使毅就道規昶共殺𢎞據廣)¶
　(陵長民為刁逵㕘軍使殺逵據歴陽無忌夜草檄文/其母密窺之泣曰吾不及東海吕母明矣汝能如此)¶
　(吾復何恨裕託以遊獵與無忌收合徒衆得百餘人/詰旦京口門開無忌着𫝊詔服稱敕使居前徒衆隨)¶
　(之入斬桓脩以徇裕問無忌曰急須一府主簿何由/得之無忌曰無過劉道民道民者東莞劉穆之也裕)¶
　(曰吾亦識之即馳信召焉時穆之聞京口讙譟聲晨/起出陌頭屬與信㑹直視不言者久之返室壞布裳)¶
　(為袴往見裕裕曰始舉大義須一軍吏甚急卿謂誰/堪其選穆之曰倉猝之際畧當無見踰者裕笑曰卿)¶
　(能自屈吾事濟矣即於坐署主簿孟昶勸桓𢎞其日/出獵天未明開門出獵人昶與劉毅劉道規帥壯士)¶
　(數十人直入斬之因收衆濟江衆推裕為盟主總督/徐州事以昶為長史守京口裕帥二州之衆千七百)¶
<pb:KR2o0020_WYG_034-36b>¶
　(人軍于竹里移檄逺近𤣥加桓謙征討都督謙等請/亟遣兵擊裕𤣥曰彼兵銳甚計出萬死若有蹉跌則)¶
　(彼氣成而吾事去矣不如屯大衆於覆舟山以拒之/彼空行二百里無所得銳氣已挫忽見大軍必驚愕)¶
　(我按兵堅陣勿與交鋒彼求戰不得自然散走此策/之上也謙等固請乃遣呉甫之皇甫敷相繼北上𤣥)¶
　(憂懼特甚或曰裕等烏合微弱勢必無成何慮之深/𤣥曰劉裕足為一世之雄劉豰家無擔石之儲摴蒱)¶
　(一擲百萬何無忌酷似其舅共舉/大事何謂無成甫之𤣥驍將也)集覽(東海吕母新/莽天鳳四年)¶
　(琅邪海曲有吕母者子為縣史宰以/小罪殺之吕母乃傾家貲以報仇)質實(一統志云/平昌漢之)¶
　(縣名屬平原郡東漢改曰西平昌後魏復名平昌省/鬲重平二縣入焉隋屬徳州唐以般縣省入五代唐)¶
　(改為徳平縣宋省入安徳縣元符初復置屬徳州金/元俱仍舊本朝因之改屬濟南府劉邁沛人劉下邳)¶
<pb:KR2o0020_WYG_034-37a>¶
　(謂劉裕為下邳守也建康郡名注見漢獻帝興平二/年歴陽縣名注見漢冲帝永嘉元年東莞郡名注見)¶
　(義熈五年劉穆之莒人徙居京口竹里山名注見隆/安元年蹉跌注見漢順帝陽嘉二年覆舟山在應天)¶
　(府城西北七里東連鍾山北臨𤣥武湖劉宋改名真/武山以其北臨𤣥武湖故名廣陵郡名注見漢武帝)¶
　(元朔五年淮南酷似/其舅舅謂劉牢之也)¶
南涼去年號罷尚書官¶
　(傉檀畏秦之彊乃去年號罷尚書丞郎官遣叅軍闗/尚使于秦秦王興曰車騎獻欵稱藩而擅造大城豈)¶
　(為臣之道乎尚曰車騎僻在遐藩密邇勍敵蓋為/國家重門之防耳興善之傉檀求領涼州興不許)質¶
　實(凉州注見唐中/宗景龍二年)¶
<pb:KR2o0020_WYG_034-37b>¶
三月劉裕及桓謙戰于覆舟山大破之𤣥出走裕立留¶
臺於石頭¶
　(三月朔裕軍與呉甫之遇於江乘斬之至羅落橋皇/甫敷帥數千人逆戰又斬之𤣥使桓謙屯東陵卞範)¶
　(之屯覆舟山西合衆二萬明日裕軍食畢悉棄餘糧/數道並前裕與劉毅身先士卒進突其陳將士皆殊)¶
　(死戰因風縱火謙等大潰𤣥先已潜使殷仲文具舟/至是遂將其子昇鞭馬趣石頭浮江南走經日不食)¶
　(悲不自勝裕入建康明日徙屯石頭城立留臺百官/焚桓溫神主迎晉新主納于太廟遣諸將追𤣥尚書)¶
　(王嘏帥百官奉迎乘輿誅𤣥宗族在建康者使臧熹/入宫收圖籍器物封閉府庫𤣥司徒王謐與衆議推)¶
　(裕領揚州裕固辭乃以謐為侍中領揚州刺史録尚/書事謐推裕為都督八州徐州刺史劉毅為青州刺)¶
<pb:KR2o0020_WYG_034-38a>¶
　(史何無忌為琅邪内史孟昶為丹陽尹劉道規為義/昌太守諸大處分皆委於劉穆之倉猝立定無不允)¶
　(愜裕遂托以腹心時晉政寛弛綱紀不立豪族陵縱/小民窮蹙穆之斟酌時宜隨方矯正裕以身範物先)¶
　(以威禁内外肅然○初謐為𤣥佐命元臣手解帝璽/綬以授𤣥及𤣥敗衆謂宜誅裕特保全之劉毅嘗因)¶
　(朝㑹問謐璽綬所在謐内不自安逃奔曲阿裕追還/復位諸葛長民至豫州失期不得發刁逵執之檻車)¶
　(送桓𤣥未至而𤣥敗送人共破檻出長民還趣歴陽/逵棄城走其下執以送裕斬於石頭子姪皆死裕初)¶
　(名微位薄輕狡無行盛流皆不與相知惟王謐獨竒/貴之謂曰卿當為一代英雄裕嘗與刀逵摴蒱不時)¶
　(輸直逵縳之馬栁謐責逵而代償由是裕憾逵而徳/謐蕭方曰夫蛟龍潜伏魚鰕䙝之是以漢髙赦雍齒)¶
　(魏武免梁鵠安可以布衣之嫌而成萬乘之隙也今/王謐為公刀逵亡族酬恩報怨何其狹哉○初袁真)¶
<pb:KR2o0020_WYG_034-38b>¶
　(殺梁國内史朱憲憲弟綽奔桓溫溫克壽陽綽輒發/真棺戮其尸溫怒將殺之桓冲請而免之綽事冲如)¶
　(父冲薨綽嘔血而卒至是綽子齡石為劉裕叅軍從/至江乘將戰齡石請曰世受桓氏厚恩不欲以兵刄)¶
　(相向請在軍後/裕義而許之)集覽(覆舟山在建康城北五里晉北/郊壇宋藥園壘樂遊苑氷井甘)¶
　(露亭皆在此山漢高赦雍齒髙帝平生所憎為最甚/者雍齒也帝見諸將坐沙中語意其謀反故先赦雍)¶
　(齒而封之事在/漢髙帝五年)正誤(魏武免梁鵠今按晉書衞恒𫝊/梁鵠以書至選部尚書後奔劉)¶
　(表魏武帝破荆州募求鵠鵠之為選部也魏武欲為/洛陽令而以為北部都尉故懼而自縳詣門署軍假)¶
　(司馬在祕書/以勤書自効)質實(江乘縣名注見漢後主建興二年/東陵疑是地名未詳處所臧熹東)¶
　(莞莒人燾之弟揚州刺史注見漢獻帝興平二年義/昌郡名未詳處所璽綬注見漢光武建武二年曲阿)¶
<pb:KR2o0020_WYG_034-39a>¶
　(縣名注見漢獻帝興平元年豫州注見周赧王三十/七年陳梁國注見漢景帝三年壽陽郡名注見齊主)¶
　(寳卷永/元二年)¶
魏詔縣户不滿百者罷之○𤣥至尋陽逼帝西上劉毅¶
等率兵追之考異(提要劉上有青/州刺史四字)¶
　(桓𤣥於道自作起居注叙討劉裕經畧舉無遺䇿諸/軍違節度以致奔敗専覃思著述不暇與羣下議事)¶
　質實(尋陽縣名注見漢/獻帝建安十五年)¶
劉裕推武陵王遵承制行事¶
　(裕稱受密詔以遵承制入居東/宫内外畢敬遷除稱制教稱令)質實(武陵國名注見/漢光武建武二)¶
<pb:KR2o0020_WYG_034-39b>¶
　(十四年承制謂承奉制詔也東/宫注見宋文帝元嘉二十七年)¶
劉敬宣司馬休之自南燕來歸¶
　(劉敬宣髙雅之結青州大姓及鮮卑豪帥謀殺南燕/王備徳推司馬休之為主謀泄南走南燕人追殺雅)¶
　(之敬宣休之至淮泗間聞桓𤣥敗遂來歸劉/裕以敬宣為晉陵太守休之為荆州刺史)質實(鮮/卑)¶
　(東胡種名注見漢/光武二十五年)¶
　　書法(來者何喜辭也凡奔書歸嘉復義也𤣥虐出/奔𤣥敗來歸二子可謂知節矣綱目予復義)¶
　　(故敬宣休之書元畧書元/彧書賀㧞勝書獨孤信書)¶
　　發明(敬宣休之出奔避桓𤣥也/今而來歸則知義矣故書)¶
<pb:KR2o0020_WYG_034-40a>¶
夏四月𤣥挾帝入江陵¶
　(桓𤣥挾帝至江陵恐威令/不行更峻刑罰衆益離怨)質實(江陵縣名注見漢/獻帝建安十三年)¶
何無忌等及𤣥兵戰于桑落洲大破之得太廟神主送¶
建康考異(提要何上有琅/邪内史四字)¶
　(桓𤣥遣庾稚祖何澹之等守湓口何無忌劉道規至/桑落洲澹之等逆戰澹之常所乘舫旗幟甚盛無忌)¶
　(曰賊帥必不居此欲詐我耳今衆寡不敵戰無全勝/此舫戰士必弱我以勁兵攻之必得之得之則彼勢)¶
　(沮而我氣倍因而薄之破賊必矣遂攻得之因傅呼/曰已得何澹之矣賊軍驚擾官軍亦以為然乘勝大)¶
　(破之遂克湓口進據尋陽遣/使奉送宗廟主祏還京師)集覽(湓口漢灌嬰築盆/口城即此案十道)¶
<pb:KR2o0020_WYG_034-40b>¶
　(四蕃志太平寰宇記皆云湓水有青盆山因山名水/也字本不從水旁今盆作湓而或讀如噴則是世俗)¶
　(所誤也又湓城注見梁敬帝太平元年桑落洲在大/江之中江北則安慶府宿松縣相距百餘里江南則)¶
　(江州湖口縣也江州圖經云九江始於鄂陵終於桑/落是已又東到武陵洲即桑落洲下尾也主祏神主)¶
　(注見漢光武建武二年宗祏/注見隋文帝開皇二十年)質實(一統志云湓口湓/浦之口在九江府)¶
　(城西一十五里源出瑞昌縣青盆山亦名盆水相傳/昔嘗有人此處洗銅盆水忽暴漲失盆投水取之見)¶
　(一龍啣盆奪之而出故名盆水桑落洲在安慶府宿/松縣南一百九十里九江口昔江水泛漲流一桑于)¶
　(此因名晉劉毅與盧楯戰于桑落洲/即此薄之注見齊和帝中興元年)¶
𤣥挾帝東下¶
<pb:KR2o0020_WYG_034-41a>¶
　(桓𤣥収集荆州兵曽未三旬有衆二萬復帥諸/軍挾帝東下使徐放說劉裕等散甲裕等不聴)質實¶
　(荆州注見漢獻/帝建安十二年)¶
以劉敬宣為江州刺史質實(江州注見漢武帝/元鼎五年豫章)○燕起¶
逍遙宫¶
　(燕主熈於龍騰苑起逍遙宮連房數百鑿/曲光海盛夏士卒不得休息暍死大半)集覽(暍死/暍於)¶
　(歇反中暑死也史記禹扇暍杜甫詩武王親救暍注/引世說周武王見暍人王下車自左擁而右扇之)¶
　質實(曲光海未/詳處所)¶
　　書法(書起何峻宇也故以臺觀之辭書之凡宫殿/書起皆譏也終綱目宫殿書起五漢武帝明)¶
<pb:KR2o0020_WYG_034-41b>¶
　　(光明帝北宫燕逍遙陳後主三閣唐/憲宗承暉惟明帝既而罷之非譏辭)¶
五月劉毅等及𤣥戰于崢嶸洲大破之𤣥復挾帝入江¶
陵寧州督䕶馮遷擊𤣥誅之帝復位考異(擊當/作討)¶
　(劉毅何無忌劉道規帥衆自尋陽西上與桓𤣥遇於/崢嶸洲豰等兵不滿萬人而𤣥戰士數萬衆憚之欲)¶
　(退道規曰不可彼衆我寡彊弱異勢今若不進必為/所乗雖至尋陽豈能自固夫决機兩陣將雄者克不)¶
　(在衆也因麾衆先進毅等従之𤣥常漾舸於舫側以/偹敗走由是衆莫有鬭心豰等乘風縦火盡銳爭先)¶
　(𤣥衆大潰𤣥挾帝單舸西走留永安何皇后及王皇/后於巴陵殷仲文因叛𤣥奉二后還建康𤣥與帝入)¶
　(江陵欲奔漢中而人情乖沮乃與腹心百餘人夜出/更相殺害僅得至船左右奔散荆州别駕王康産奉)¶
<pb:KR2o0020_WYG_034-42a>¶
　(帝入南郡府舍毛璩之弟子修之為校尉誘𤣥入蜀/𤣥従之㑹璩弟寧州刺史璠卒官璩使兄孫&KR0008;之及)¶
　(參軍費恬帥數百人送其喪遇𤣥於枚囬洲迎擊之/督護馮遷抽刀而前𤣥曰汝何人敢殺天子遷曰我)¶
　(殺天子之賊耳遂斬之乘輿反正於江陵以脩之為/驍騎將軍大赦諸以畏逼従逆者一無所問奉神主)¶
　(于太廟豰等𫝊送/𤣥首梟于大桁)集覽(將雄者克史記趙奢𫝊譬猶/兩鼠鬭於穴中將勇者勝正)¶
　(義曰將平聲方來也謂方來者勇故勝乘輿反正乘/輿注見漢安帝延光四年反通作返或解返正猶言)¶
　(中興非是注見唐/徳宗興元元年)正誤(將雄者克今按將字雖有史/記為證但平聲者擬料將然)¶
　(之辭今劉道規乃臨敵對衆勇決之辭當音去/聲言主將雄勇者則克不在於軍士衆多也)質實¶
　(一統志云崢嶸洲在武昌府武昌縣一曰新生洲半/屬黃州府黃岡縣晉劉豰破桓𤣥即此處漢中郡名)¶
<pb:KR2o0020_WYG_034-42b>¶
　(注見周赧王四年南郡注見漢獻帝建安十三年毛/璩之滎陽武陽人巴陵郡名注見宋文帝元嘉三年)¶
　(寧州注見漢武帝元狩元年滇國枚回洲/未詳處所大桁釋名云桁屋之横木也)¶
閏月桓振襲江陵䧟之劉毅等進兵討之不克¶
　(毅等既戰勝以為大事已定不急追躡𤣥死幾一旬/諸軍猶未至桓謙及振竄匿復出聚衆襲江陵䧟之)¶
　(殺王康産振見帝於宫欲行弑逆謙苦禁之乃拜而/出為𤣥舉哀追諡謙帥羣臣奉璽綬於帝侍御左右)¶
　(皆振腹心何無忌劉道規進攻謙於馬頭破之無忌/欲直趨江陵道規曰兵法屈伸有時諸桓世居西楚)¶
　(羣小皆為竭力振勇冠三軍難與爭鋒且可息兵養/銳徐以計縻之不憂不克無忌不從振逆戰於靈溪)¶
　(無忌等大敗/退還尋陽)質實(一統志云馬頭山名在荆州府夷/陵州西北三十里靈溪未詳處所)¶
<pb:KR2o0020_WYG_034-43a>¶
　(唯韶州府樂昌縣東北五十里有靈溪源出靈君山/下與武水合流未知是否智者察之西楚注見楚義)¶
　(帝元年尋陽縣名注見/漢獻帝建安十五年)¶
六月毛璩遣兵攻梁州誅𤣥所署刺史桓希質實(梁州/注見)¶
(周赧王四/年漢中)○秋七月永安皇后何氏崩¶
　　書法(穆后也不書葬何簡也自哀帝立尊何皇后/為穆皇后無母道矣於是又歴五世其簡可)¶
　　(知/也)¶
○九月魏改官制¶
　(魏主置六謁官準古六卿臨昭陽殿親加銓擇列爵/四等王封大郡公封小郡侯封大縣伯封小縣其品)¶
<pb:KR2o0020_WYG_034-43b>¶
　(第一至第四舊臣有功無爵者追封之宗室疏逺及/異姓襲封者降爵有差又置散官五等其品第五至)¶
　(第九文官材能秀異武官堪為將帥者其品亦比第/五至第九百官有闕則取於其中以補之其官名多)¶
　(倣上古龍官鳥官謂諸曹之使為鳬鴨取其飛之迅/疾也謂候官伺察者為白鷺取其延頸遠望也餘皆)¶
　(類/此)質實(昭陽殿未/詳處所)¶
冬十月盧循䧟番禺徐道覆䧟始興質實(番禺縣名注/見漢武帝元)¶
(鼎六年始興郡名注/見愍帝建興三年)○劉毅等復攻桓振諸城壘皆克¶
之¶
　(劉敬宣在尋陽聚糧繕船未嘗無備故何無忌等雖/敗退賴以復振進至夏口桓振遣馮該守東岸孟山)¶
<pb:KR2o0020_WYG_034-44a>¶
　(圖據魯山城桓僊客守偃月壘衆合萬人水陸/相援毅等悉攻㧞之生禽山圖僊客該走石城)集覽¶
　(魯山城今河南府汝州魯山縣是括地志云山在南/陽郡魯陽縣北偃月城即濡須塢也在無為州巢縣)¶
　(東南四十里接巢/湖西北至合肥界)質實(魯山城注見漢獻帝初平元/年偃月城注見漢獻帝建安)¶
　(十七年濡須塢石城注見梁簡文帝大寶/元年夏口地名注見漢獻帝建安十三年)¶
十一月魏命宗室州郡各置師¶
　(魏主命宗室置宗師八國置大師小師州郡亦/各置師以辨宗黨舉才行如魏晉中正之職)質實¶
　(中正官名注見梁/武帝天監十八年)¶
燕王熈與其后苻氏遊白鹿山質實(一統志云白鹿山/在太原府㿻縣北)¶
<pb:KR2o0020_WYG_034-44b>¶
(三十里嘗有白/鹿遊此山因名)¶
　(后苻謨幼女也是行也士卒為/虎狼所害及凍死者五千餘人)¶
　　書法(凡書遊譏也與其后遊譏之譏也終綱目書/遊八而書后妃遊者三是年燕苻氏梁己亥)¶
　　(年魏太后後唐乙酉/年蜀王衍太后太妃)¶
十二月劉毅等進克巴陵¶
　(毅號令嚴禁所/過百姓安恱)¶
(乙/巳)義熈元年(燕光始五秦𢎞始七魏天賜二年○南/燕主慕容超太上元西涼建初元年)春¶
正月入江陵桓振亡走謙奔秦考異(月下當補書/劉毅等三字)¶
<pb:KR2o0020_WYG_034-45a>¶
　(南陽太守魯宗之起兵襲襄陽桓蔚走江陵劉毅等/軍至馬頭桓振挾帝出屯江津遣使求割江荆二州)¶
　(奉送天子毅等不許宗之進屯紀南振留桓謙馮該/守江陵引兵與宗之戰大破之而毅等亦擊破該於)¶
　(豫章口謙棄城走毅等入江陵執卞範之等斬之振/還知城已䧟其衆皆潰乃逃于溳川詔大處分悉委)¶
　(冠軍將軍劉毅大赦改元惟桓氏不原以桓冲盡忠/王室特宥其孫𦙍徙新安以宗之為雍州刺史毛璩)¶
　(為征西將軍督梁益等五州弟瑾為梁秦刺/史瑗為寧州刺史桓謙何澹之等皆奔秦)集覽(溳/川)¶
　(在隨州隨縣案重修廣韻溳音/云溳水在南陽一云在美陽)質實(紀南城名注見/陳後主光天二)¶
　(年一統志云溳川即溳水在漢陽府漢川縣東北四/十五里自隨州東南流經雲夢縣入本縣界至溳口)¶
　(與漢水合流晉陶侃為杜㑹所敗將奔溳中唐人詩/暮兩不知溳口處皆謂此新安郡名注見漢獻帝建)¶
<pb:KR2o0020_WYG_034-45b>¶
　(安十三/年新都)¶
燕伐髙句麗不克而還¶
　(燕王熈伐髙句麗攻遼東城且䧟熈命將士毋得先/登俟剗平其城朕與皇后乗輦而入由是城中得嚴)¶
　(備卒不/克而還)質實(遼東郡名注見/秦王政三年)¶
秦以鳩摩羅什為國師¶
　(秦王興以鳩摩羅什為國師奉之如神帥羣臣及沙/門聴講又命羅什翻譯西域經論大營塔寺沙門坐)¶
　(禪者常以千數由是州郡/化之事佛者卜室而九)集覽(鳩摩羅什鳩摩虜複/姓羅什名也前秦苻)¶
　(堅遣呂光伐龜兹而獲之後秦姚興禮為國師使居/逍遙園譯出衆經翻譯翻夷語譯為華言也翻與反)¶
<pb:KR2o0020_WYG_034-46a>¶
　(通韻㑹切字下注反切一音展轉相呼謂/之反譯繹也如繹絲然紬其語而譯之)質實(西域/西域)¶
　(國名注見漢哀/帝元壽二年)¶
　　書法(侏離之書於是大布秦為之也故謹志之綱/目書國師一而已莽國師不與焉詳漢帝𤣥)¶
　　(更始/元年)¶
　　發明(自王道衰異端熾佛氏流入中國姚興以夷/狄竊據土宇故羅什為所尊禮是以佛書皆)¶
　　(出於其翻譯𫝊布甚廣夫六經火於嬴秦後世卒/莫得其全佛書譯於姚秦後世終莫得而泯人心)¶
　　(好尚如此世變亦可知矣書以羅仆為國師謂之/國師則是舉國師之也吁可勝嘆哉○邱濬曰中)¶
　　(國有梵夾書始盛于此嗚呼書字自蒼頡以來有/所謂籀文篆𨽻行草其聲音文字三代以來未之)¶
<pb:KR2o0020_WYG_034-46b>¶
　　(有異也至是始有一種怪體殊音之製以亂我中/國自結繩以來之書嗚呼作俑者漢明帝也然是)¶
　　(時止有四十二章之經藏之宫寺是後雖有胡僧/安静支懺康㑹等翻譯未甚傳布民間至是姚興)¶
　　(始大集胡僧以華音譯番語自時厥後偽作日増/無從質正遂至遍滿天下家𫝊而人誦之而中國)¶
　　(之人虛矯者又剽竊老莊之緒餘以粉飾之遂至/淪人肌膚入人骨髓膠固深密而不可解散其尤)¶
　　(可惡者竊我聖經之名名其邪偽之作雖其以經/為訓異乎經常之義然亦無忌憚矣嗚呼揆之名)¶
　　(敎其罪可/勝誅哉)¶
西涼公暠遣使來上表¶
　(西涼公暠自稱大將軍領秦凉二州/牧遣黃始梁興間行奉表詣建康)質實(建康郡名/注見漢獻)¶
<pb:KR2o0020_WYG_034-47a>¶
　(帝興平/二年)¶
　　書法(於是僣國無知尊正/統者故特書嘉之)¶
二月帝東還¶
　(留臺備法駕迎帝於江陵劉毅劉/道規留屯夏口何無忌奉帝東還)質實(江陵縣名注/見漢獻帝建)¶
　(安十三年夏口/地名注同上年)¶
益州叅軍譙縱殺其刺史毛璩自稱成都王¶
　(初毛璩聞桓振䧟江陵帥衆三萬順流東下將討之/使其弟瑗出外江叅軍譙縱出涪水蜀人不樂遠征)¶
　(逼縱為主璩聞變奔還成都遣兵討之不克營户開/城納縱殺璩及瑗滅其家縱自稱成都王於是蜀大)¶
<pb:KR2o0020_WYG_034-47b>¶
　(亂漢中空虛氐王楊/盛遣其兄子撫據之)質實(涪水注見漢光武建武十/一年成都縣名注見漢帝)¶
　(𤣥更始/二年)¶
　　書法(殺璩者營户也書縱殺何權不足也縱為衆/所逼不能以死拒之有不得辭其責者矣綱)¶
　　(目蔽罪於縱所以塞姦/雄託不得已者之口也)¶
　　發明(蜀人逼縱為主營户殺璩而滅其家然綱目/書縱殺其刺史毛璩自稱成都王何耶縱為)¶
　　(屬掾坐視主將屠戮自當死於其難而乃委身從/賊此固王法所必誅者前史載縱走投于水及投)¶
　　(地固辭之語分注皆棄而不録夫既知其不義直/當奮身而死安有為賊所擁尚可自免者哉書法)¶
　　(如此原其實也後世有從賊于亂而/以逼於不得已為解者可以觀矣)¶
<pb:KR2o0020_WYG_034-48a>¶
三月桓振復襲江陵將軍劉懷肅與戰誅之○帝至建¶
康除拜琅邪王徳文武陵王遵劉裕以下有差¶
　(帝至建康百官詣闕待罪詔令復職尚書殷仲文以/朝廷音樂未備言於劉裕請治之裕日今日不暇給)¶
　(且性所不解仲文曰好之自解裕曰正以解則好之/故不習耳以琅邪王徳文為大司馬武陵王遵為太)¶
　(保劉裕為侍中車騎將軍都督中外諸/軍事加録尚書事裕皆不受而請歸藩)質實(武陵郡/名注見)¶
　(漢光武建武/二十四年)¶
以劉敬宣為宣城内史¶
　(初劉毅嘗為劉敬宣叅軍時人或以雄傑許之敬宣/曰非常之才自有調度此君外寛而内忌自伐而尚)¶
<pb:KR2o0020_WYG_034-48b>¶
　(人若一旦遭遇亦當以陵上取禍耳毅聞而恨之及/敬宣為江州毅使人言於裕曰敬宣不預建義授郡)¶
　(已為過優聞為江州尤用駭惋敬宣/不自安請解職乃召還為宣城内史)集覽(自伐老子/曲則全章)¶
　(不自伐故有功莊子山木篇大成之人曰自伐者無/功論語孟之反不伐饒雙峰解云伐如伐木之伐几)¶
　(人矜誇其能乃所/以自伐其能也)質實(宣城郡名注見漢明/帝永平十三年丹陽)¶
夏四月以劉裕都督十六州軍事出鎮京口○以盧循¶
為廣州刺史¶
　(時朝廷新定未暇征討以循為廣州徐道覆為始興/相循遣使貢獻因遺劉裕益智粽裕報以續命湯循)¶
　(之䧟番禺也執刺史呉隠之至是裕與循書令遣隠/之還循不從長史王誕曰孫伯符豈不欲留華子魚)¶
<pb:KR2o0020_WYG_034-49a>¶
　(邪但以一境不容/二君耳循乃遣之)集覽(益智粽粽作弄反風土記呉/楚間以菰葉褁黏米煑而食)¶
　(之名曰粽一名角黍益智藥名本草益智子味辛溫/主益氣安神盧循以益智為粽遺之蓋言劉裕智氣)¶
　(窮也續命湯成藥名治中風不省人事劉裕以此藥/報之蓋言盧循不省事也孫伯符豈不欲留華子魚)¶
　(伯符三國呉主孫䇿字子魚華歆先仕漢為豫章太/守孫䇿畧地江東歆乃幅巾奉迎䇿待以上賔之禮)¶
　(䇿死歆/仕魏)正誤(續命湯今按裕以循當誅絶今不/征討而命為廣州是續其命也)質實¶
　(廣州注見秦始皇三十/三年呉隠之濮陽人)¶
南燕主備徳封其兄子超為北海王¶
　(初南燕主備徳仕秦為張掖太守従秦王堅冦淮南/留金刀與其母公孫氏别備徳與燕主垂舉兵張掖)¶
<pb:KR2o0020_WYG_034-49b>¶
　(收備徳兄納及諸子殺之公孫氏以老獲免納妻段/氏方娠未決獄掾呼延平備徳之故吏也竊以逃羌)¶
　(中段氏生超十嵗而公孫氏卒以金刀授超平又以/超母子奔涼及呂隆降秦徙長安而平卒段氏為超)¶
　(娶其女超恐為秦所録乃陽狂行乞備徳遣人往視/之超不敢告其母妻潜變姓名逃歸備徳聞超至大)¶
　(喜遣騎迎之超以金刀獻備徳備徳悲慟不/自勝封超為北海王備徳無子欲以為嗣)質實(北/海)¶
　(郡名注見漢桓帝永康元年青州/張掖郡名注見秦安帝隆安元年)¶
五月劉毅何無忌討滅桓𤣥餘黨荆湘江豫皆平¶
　(桓𤣥餘黨苻宏等擁衆冦郡縣者以十數劉毅等分/兵討滅之荆湘江豫皆平詔以毅為都督淮南五郡)¶
　(豫州刺史何無忌都督/江東五郡㑹稽内史)¶
<pb:KR2o0020_WYG_034-50a>¶
秋七月劉裕遣使求和於秦得南鄉等十二郡¶
　(劉裕遣使求和於秦因求南鄉諸郡秦王興許之羣/臣以為不可興曰天下之善一也劉裕㧞起細微能)¶
　(討桓𤣥復晉室内釐庶政外脩封疆吾何/惜數郡不以成其美乎遂以十二郡歸晉)質實(南鄉/郡名)¶
　(注見穆帝/永和九年)¶
　　書法(書得郡録功也其書劉裕使何存中國也然/與書齊人來歸鄆讙龜隂之田者霄壤矣故)¶
　　(書求和/得之)¶
九月南燕主備徳卒太子超立¶
　(汝水竭南燕主備徳惡之俄而寢疾北海王超請禱/之備徳曰人命在天非汝水所能制也病篤召羣臣)¶
<pb:KR2o0020_WYG_034-50b>¶
　(議立超為太子俄而地震君臣震恐是夕卒為十餘/棺夜分出四門潜瘞山谷超即位虚葬備徳於東陽)¶
　(陵超引所親公孫五樓為腹心備徳故大臣北地王/鍾段宏等皆不自安求補外職封孚諫曰臣聞親不)¶
　(處外羇不處内鍾宏出藩五樓内輔臣竊未安超不/從鍾宏相謂曰黄犬之皮恐終補狐裘也五樓聞而)¶
　(恨/之)集覽(公孫五樓公孫複姓也五樓其名黃犬之皮/恐終補狐裘史記田敬仲完世家淳于髠曰)¶
　(狐裘雖弊不可補以黄狗之皮騶忌/子曰請謹擇君子毋雜小人是也)正誤(黃犬之皮/恐終補狐)¶
　(裘今按黄犬之皮指公孫五樓言五/樓乃小人恐終居貴重之職位是也)質實(汝水注見/帝奕太和)¶
　(四年一統志云東陽陵在青州府/城北又注見宋營陽王景平元年)¶
西涼徙都酒泉¶
<pb:KR2o0020_WYG_034-51a>¶
　(西涼公暠與長史張邈謀徙都酒泉以逼沮梁䝉遜/暠手令戒諸子曰從政者當審慎賞罰勿任愛憎近)¶
　(忠正遠佞諛勿使左右竊弄威福毁譽之來當研覈/真偽聴訟折獄必和顔任理慎勿逆詐億必輕加聲)¶
　(色務廣咨詢勿自専用吾蒞事五年雖未能息民然/含垢匿瑕朝為冦讐夕委心膂粗無負於新舊事任)¶
　(公平坦然無纇初不容懷有所損益計近則/如不足經遠乃為有餘庶亦無愧於前人也)集覽(逆/詐)¶
　(億必逆逆料也詐詐偽也億億度也必必然也人未/必是詐偽我逆料而疑之是逆詐也人未必如然我)¶
　(億度而防之是億必也無/纇纇音盧對反疵也戾也)正誤(逆詐億必今按此語/稍晦當云人未必如)¶
　(此而我億度/其必是如此)質實(酒泉郡名注見漢/武帝元朔三年)¶
(丙/午)二年(燕光始八秦𢎞始/八魏天賜三年)春正月魏増置刺史守令¶
<pb:KR2o0020_WYG_034-51b>¶
　(魏諸州置三刺史郡置三太守縣置三令/長功臣為州者皆徵還京師以爵歸第)¶
燕王熈襲髙句麗不克¶
　(燕王熈襲契丹至陘北畏其衆欲還苻后不肯遂棄/輜重輕兵襲髙句麗士馬疲凍死者屬路夕陽公雲)¶
　(傷於矢且畏熈之/虐遂以疾去官)集覽(契丹東夷裔居於西樓在潢/水之南黄龍之北得鮮卑故)¶
　(地或以為鮮卑遺族至元魏時自號契丹契音喫按/契丹志其地有二水一曰北雅里穆稜源出中京西)¶
　(馬盂山東北流華言土河是也一曰尼嚕古穆稜源/出饒州西南平地松林直東流華言潢河是也至木)¶
　(葉山合流為一相𫝊初有男子乘白馬浮土河而下/一婦人乘小車浮潢河而下遇於木葉山顧合流之)¶
　(水遂為夫婦此其始祖陘北井陘山之北也漢地志/常山郡石邑縣井陘山在其西穆天子𫝊云至陘山)¶
<pb:KR2o0020_WYG_034-52a>¶
　(之隧升于三/道之磴即此)質實(高句麗東夷國名注見新莽始建/國四年輜重注見周顯王三十六)¶
　(年一統志云陘北陘山之北在真定府井陘縣/東北五十里夕陽疑是縣名未詳沿革姑闕之)¶
夏六月秦姚碩徳自上邽還長安¶
　(秦隴西公碩徳自上邽入朝秦王興為之大赦及歸/送至雍興事晉公緒及碩徳皆如家人禮車馬服玩)¶
　(先奉二叔而自服其次/國家大政皆咨而後行)質實(長安縣名注見漢恵帝/五年隴西郡名注見秦)¶
　(王政三年上邽縣名注見漢光武建武/元年天水雍縣名注見周顯王八年)¶
　　書法(朝也書還何成興志也興事碩徳如家人禮/車馬服玩每先二叔而自服其次國家大政)¶
　　(必咨而後行可謂能尊尊矣不書/入朝所以成其不敢臣之之美也)¶
<pb:KR2o0020_WYG_034-52b>¶
秦以秃髪傉檀為涼州刺史守姑臧¶
　(南涼傉檀伐北涼還獻馬三千匹羊三萬口于秦秦/王興以為忠以為涼州刺史鎮姑臧徴王尚還涼州)¶
　(人遣主簿胡威請留尚弗許威見興流涕言曰臣州/僻遠仗良牧仁政保全至今陛下奈何以臣等貿馬)¶
　(羊乎若軍國須馬直煩尚書一符臣州三千餘户朝/下而夕可辦也昔漢武帝領天下資力開拓河西以)¶
　(斷匃奴右臂今無故棄五部之地忠良華族以資暴/虜豈惟臣州士民墜於塗炭恐方為聖朝旰食之憂)¶
　(興悔之使人馳止尚則傉檀已軍五澗逼遣尚行矣/别駕宗敞送尚還長安傉檀謂曰吾得涼州三千餘)¶
　(家情之所寄惟卿一人而已奈何捨我去乎敞曰今/送舊君所以忠於殿下也傉檀因問新政所宜敞曰)¶
　(恵撫其民收用賢俊因薦本州名士十餘人傉檀嘉/納之傉檀宴於宣政堂仰視嘆曰古人有言作者不)¶
<pb:KR2o0020_WYG_034-53a>¶
　(居居者不作信矣孟禕曰昔張文王始為此堂於今/百年十有二主矣惟履信思順者可以久處傉擅善)¶
　(之傉檀雖受秦爵命然/其車服禮儀皆如王者)集覽(張文王明帝/時涼王張茂)質實(五澗/未詳)¶
　(處/所)¶
魏築灅南宮¶
　(魏主規度平城發八部男丁築灅南宫闕門髙/十餘丈穿溝池廣苑囿規立外城方二十里)質實¶
　(一統志云灅南宫灅本水名作宫於灅/水之南因名焉又注見愍帝建興元年)¶
秋八月劉裕遣將軍毛脩之討譙縦¶
　(裕遣龍驤將軍毛脩之將兵與益州刺史司馬榮期/等共討譙縦榮期為其叅軍楊承祖所殺脩之還白)¶
<pb:KR2o0020_WYG_034-53b>¶
　(帝/)質實(益州注見武帝泰始八年白帝/城名注見漢獻帝建安十七年)¶
南燕段宏奔魏慕容鍾奔秦¶
　(南燕主超猜虐日甚政出權倖盤于遊畋封孚韓&KR1202;/屢諫不聴公孫五樓欲擅朝權譛北地王鍾於超請)¶
　(誅之鍾懼遂與段宏謀反不克乃出奔超好變更/舊制又欲復肉刑増置烹轘之法衆議不合而止)質¶
　實(肉刑注見漢/文帝十三年)¶
　　書法(於是鍾等謀反不/書書奔君無道也)¶
冬十月論建義功封賞劉裕等有差¶
　(劉裕豫章郡公劉毅南平郡公何/無忌安成郡公自餘封賞有差)質實(南平郡注見/恵帝光熈元)¶
<pb:KR2o0020_WYG_034-54a>¶
　(年/)¶
西秦乞伏乾歸如秦¶
(丁/未)三年(秦𢎞始九魏天賜四年○燕王髙雲正始元年/○夏主赫連勃勃龍升元年○是嵗燕慕容熈)¶
(亡舊大國二南涼北涼南燕西/涼小國四新小國二凡八僣國)考異(分注燕王下漏慕/容熈建始元年)¶
春正月秦以乞伏乾歸為主客尚書¶
　(秦王興以乾歸寖彊難制留為主客尚書/以其世子熾磐行西夷校尉監其部衆)¶
閏二月劉裕殺東陽太守殷仲文及桓冲孫𦙍夷其族¶
　(仲文素有才望自謂宜當朝政出為東陽太守悒悒/不樂何無忌素慕其名仲文許便道脩謁無忌喜欽)¶
<pb:KR2o0020_WYG_034-54b>¶
　(遲之而仲文失志恍惚遂不過府無忌以為薄已大/怒㑹南燕入冦無忌言於劉裕曰桓𦙍殷仲文乃腹)¶
　(心之疾北虜不足憂也㑹裕府將駱球謀作亂/伏誅裕因言球與仲文桓𦙍冇謀皆族誅之)質實¶
　(東陽郡名注見哀帝興寧三年/殷仲文陳郡長平人覬之弟)¶
　　書法(書殺多矣未有書某孫者書桓冲孫何重罪/裕也𤣥之敗也詔以桓冲乃心王室宥其孫)¶
　　(𦙍今而殺之違義熈之赦絶賢者之世裕罪大矣/然則仲文𤣥黨也曷為以官書仲文𤣥黨嘗叛𤣥)¶
　　(自歸矣綱目貴徙義官/仲文所以深惡裕也)¶
　　發明(義熈之初大赦改元惟桓氏不赦獨宥冲之/孫𦙍以其忠於帝室所以勸事君者也今又)¶
　　(誣而殺之則非義矣故不直曰桓𦙍而必書曰桓/冲孫𦙍以起義也然劉裕自舉事以來去年遣毛)¶
<pb:KR2o0020_WYG_034-55a>¶
　　(脩之討譙縦今年殺殷仲文及桓𦙍不論是否綱/目皆自裕書之則裕之専輒自行其無晉之心又)¶
　　(自不言可知矣一賊/仆一賊起可勝嘆哉)¶
夏四月燕后苻氏卒¶
　(燕王熈為其后苻氏起承華殿負土北門與穀同價/典軍杜静載棺詣闕極諌熈斬之苻氏嘗季夏思凍)¶
　(魚熈下有司切責不得斬之至是苻氏卒熈哭之絶/而復蘇斬衰食粥命百官哭無淚者罪之又以其嫂)¶
　(張氏/為殉)質實(斬衰注見漢昭帝元平元年殉/注見唐太宗貞觀二十三年)¶
燕主熈廢其太后段氏○六月赫連勃勃自稱大夏天¶
王¶
<pb:KR2o0020_WYG_034-55b>¶
　(勃勃魁岸美風儀性辯慧秦王興見而竒之與論大/亊寵遇踰於勲舊興弟邕曰勃勃不可近也興曰勃)¶
　(勃有濟世才吾方與之平天下奈何逆忌之乃以為/將軍使助没奕干鎮髙平伺魏間隙邕固爭曰勃勃)¶
　(貪猾不仁輕為去就恐終為邊患興乃止久之竟配/以雜虜二萬餘落使鎮朔方㑹魏主珪歸所虜秦將)¶
　(于秦興歸賀狄干以報之勃勃怒遂謀叛秦柔然獻/馬于秦勃勃掠取之襲殺没奕干而幷其衆自為夏)¶
　(后氏之苗裔稱大夏天王置百官○賀狄干久在長/安常幽閉因習讀經史舉止如儒者及還魏珪見其)¶
　(言語衣服皆類秦人以為慕/而效之怒并其弟歸殺之)集覽(魁岸注見漢武帝/太始三年苖裔離)¶
　(騷經帝髙陽之苗裔兮晦菴集註苗裔謂逺孫也苗/者草之莖葉根所生也裔者衣裾之末衣之餘也故)¶
　(以為逺末子孫之稱弟/歸賀狄干之弟名歸)質實(赫連勃勃注見懷帝永/嘉四年鐵弗朔方郡名)¶
<pb:KR2o0020_WYG_034-56a>¶
　(注見漢武帝元朔元年柔然北狄國名注見孝武帝/太元十二年没奕干東胡部落之號注見穆帝升平)¶
　(四/年)¶
秋七月朔日食○燕髙雲弑其主熈自立為天王¶
　(燕主熈𦵏其后苻氏被髪徒跣步従二十餘里初將/軍馮䟦得罪於燕亡命山澤因民之怨欲舉大事潜)¶
　(入龍城匿於孫䕶家及熈出送葬䟦等與將軍張興/等作亂推熈養子夕陽公雲為主帥衆入宫授甲閉)¶
　(門拒守熈馳還攻北門不克雲遂即天王位大赦改/元執熈殺之復姓髙氏以䟦為都督中外諸軍録尚)¶
　(書/事)質實(龍城縣名注見帝/奕太和四年和龍)¶
南燕遣使稱藩獻太樂伎于秦冬秦遣其母妻還之¶
<pb:KR2o0020_WYG_034-56b>¶
　(南燕主超母妻猶在秦遣封愷使於秦以請之秦王/興曰昔苻氏太樂諸伎悉入于燕燕今稱藩送伎或)¶
　(送呉口千人乃可得也超與羣臣議之段暉曰陛下/嗣守社稷不宜以私親之故遂降尊號且太樂先代)¶
　(遺音不可與也不如掠呉口與之張華曰侵掠鄰國/兵連禍結非國家之福也陛下慈親在人掌握豈可)¶
　(靳惜虚名不為之屈乎乃使韓範聘于秦稱藩奉表/秦使韋宗報聘張華請北面受詔封逞曰大燕七聖)¶
　(重光奈何一旦為䜿子屈節超曰吾為太后屈願諸/君勿復言遂北面受詔使華獻太樂伎一百二十人)¶
　(於秦秦王興乃還超母/妻厚其資禮而遣之)質實(社稷注見新/莽天鳳元年)¶
　　書法(先書獻樂伎惡秦也若燕主/則可與權矣綱目無譏焉)¶
夏王勃勃破薛干等部降之遂進攻秦及南涼大破之¶
<pb:KR2o0020_WYG_034-57a>¶
　(夏王勃勃破鮮卑薛干等三部降其衆以萬數進攻/秦三城以北諸戍斬秦將楊丕姚石生等諸將皆曰)¶
　(陛下欲經營闗中宜先固根本使人心有所慿繫髙/平險固饒沃可以定都勃勃曰吾大業草創姚興亦)¶
　(一時之雄未可圖也今専固一城彼必并力於我亡/可立待不如以驍騎風馳出其不意救前則擊後救)¶
　(後則擊前使彼疲於奔命我則游食自若不及十年/嶺北河東盡為我有待興既死嗣子闇弱徐取長安)¶
　(在吾計中矣於是侵掠嶺北諸城秦主興乃歎曰吾/不用黄兒之言以至於此勃勃求婚於南涼傉檀不)¶
　(許勃勃帥騎二萬擊破之名臣勇將死者/什六七勃勃積尸而封之號曰髑髏臺)集覽(薛干/别部)¶
　(之人名侵掠左傳有鐘鼓曰伐無曰侵襄十一年禁/侵掠注掠音亮不用黃兒之言男女始生為黃黄兒)¶
　(猶言小兒也興弟邕嘗/勸勿用勃勃興不聴)正誤(黃兒今按黃兒/乃姚邕小字)質實(闗/中)¶
<pb:KR2o0020_WYG_034-57b>¶
　(注見唐𢎞宗開元十一年京兆高/平縣名注見漢光武建武六年)¶
涼公暠復遣使來上表考異(提要無/此九字)¶
　　書法(書復何重/嘉之也)¶
(戊/申)四年(秦𢎞始十魏天賜五/年○南涼嘉平元年)春正月劉裕自為揚州刺¶
史録尚書事¶
　(王謐既卒劉毅等不欲劉裕入輔政議以謝混為揚/州刺史或欲令裕於丹徒領揚州以内事付孟昶遣)¶
　(皮沈以二議諮裕沈先見劉穆之具道朝議穆之密/白裕曰晉命已移公勲髙位重豈得遂為守藩之將)¶
　(邪劉孟與公俱起布衣立大義以取富貴一時相推/非委體心服宿定臣主之分也力敵勢均終相吞噬)¶
<pb:KR2o0020_WYG_034-58a>¶
　(揚州根本所繫不可假人前者以授王謐事出權道/今若復以他授便應受制於人一失權柄何由可得)¶
　(今但答以此事既大非可懸論便蹔入朝共盡同異/公至京邑彼必不敢越公更授餘人矣裕從之朝廷)¶
　(乃徴裕為侍中揚州刺史録尚書事裕解/兖州以諸葛長民鎮丹徒劉道憐戌石頭)集覽(事出/權道)¶
　(従權之宜也公羊𫝊桓十一年權/者何權者反於經然後有善者也)質實(丹徒縣名注/見漢景帝三)¶
　(年劉孟謂/劉毅孟昶)¶
　　發明(按裕此行特以朝議未定自請入朝而朝廷/因遂召裕授以是任而已今綱目書其自為)¶
　　(揚州刺史録尚書事殆與操丕昭師無異何歟裕/於是時雖未能専國然其志已有所在故特設詭)¶
　　(謀使晉朝不能捨己而授餘人是名非自為實則/自為也况簒晉之禍實始於此特筆書之深得春)¶
<pb:KR2o0020_WYG_034-58b>¶
　　(秋誅心/之法矣)¶
南燕祀南郊¶
　(南燕主超祀南郊有獸如鼠而赤大如馬來至壇側/須臾大風畫晦羽儀帷幄皆毁裂超懼以問太史令)¶
　(成公綏對曰陛下信用姦佞誅戮賢臣賦斂繁多事/役殷重之所致也超乃黜公孫五樓等俄復用之)¶
夏五月譙縦稱藩于秦¶
　(譙縦請桓謙於秦欲與共擊劉裕秦王興以問謙謙/因請行興曰小水不容巨魚若縦才力自足辦事亦)¶
　(不假君為羽翼矣遂遣之謙至成都虚/懷引士縦疑之置於龍格使人守之)質實(成都郡/名注見)¶
　(漢帝𤣥更/始二年)¶
<pb:KR2o0020_WYG_034-59a>¶
秦遣兵襲南涼討夏皆敗績¶
　(秦王興以傉檀内外多難欲因而取之使韋宗往覘/之傉檀與宗論當世大畧縦横無窮宗退歎曰竒才)¶
　(英器不必華夏明智敏識不必讀書吾乃今知九州/之外五經之表復自有人也歸言於興曰涼州雖弊)¶
　(傉檀權譎過人未可圖也興曰劉勃勃以烏合之衆/猶能破之況我舉天下之兵以加之乎宗曰不然形)¶
　(移勢變返覆萬端陵人者易敗戒懼者難攻傉檀之/所以敗於勃勃者輕之也今我以大軍臨之彼必懼)¶
　(而求全竊觀羣臣才略無傉檀比者雖以天威臨之/亦未敢保其必勝也興不聴使其子廣平公弼將軍)¶
　(斂成帥步騎三萬襲傉檀僕射齊難帥騎三萬討勃/勃弼長驅至姑臧傉檀嬰城固守出竒兵擊破之命)¶
　(郡縣悉散牛羊於野斂成縦兵鈔掠又擊破之勃勃/聞秦兵且至退保河曲齊難遂縦兵野掠勃勃潜師)¶
<pb:KR2o0020_WYG_034-59b>¶
　(襲破禽之及其將士萬三千人於是嶺北夷夏/附於勃勃者以萬數勃勃皆置守宰以撫之)質實¶
　(廣平郡名注見漢武帝元狩四年河/曲縣名注見漢光武建武二十二年)¶
　　書法(夏書討何勃勃故秦臣也一秦兵也或書襲/或書討綱目之書法嚴矣是故袁術一也孫)¶
　　(䇿加之書討曹操加之則書擊漢獻帝建安元年/秦兵一也加於南涼書襲加於夏則書討是年)¶
　　發明(秦無故興兵攻傉檀故直書曰襲勃勃以敗/亡降虜事秦復叛故書之曰討一字之間固)¶
　　(不茍也/如此夫)¶
遣將軍劉敬宣督毛脩之討譙縦不克引還¶
　(毛脩之擊斬楊承祖請討譙縦劉裕表劉敬宣帥衆/五干伐之敬宣入峡轉戰而前軍至黄虎去成都五)¶
<pb:KR2o0020_WYG_034-60a>¶
　(百里秦遣兵救之縦亦悉衆拒嶮相持六十餘日軍/中饑疫死者大半乃引軍還敬宣坐免官裕降號中)¶
　(軍將/軍)質實(峽水名注見漢獻帝建安二/十四年黃虎地名未詳處所)¶
　　書法(自誅桓𤣥餘黨至是四年綱目凡書晉事無/一不書劉裕者譏専也此亦劉裕表遣也其)¶
　　(不書劉裕何咎裕也裕始遣脩之將兵討縦既而/承祖作亂脩之退屯於是二年矣乃復遣敬宣督)¶
　　(之綱目於遣毛脩之書裕遣於遣劉敬宣督毛脩/之則不書裕使若出於朝議者所以見前所遣之)¶
　　(卒無功而著遣之者/之咎也其㫖深矣)¶
冬十一月南涼復稱王○南燕汝水竭¶
　(南燕汝水竭河凍皆合而澠水不氷南燕主超惡之/問於李宣宣對曰澠水無氷良由逼帶京城近日月)¶
<pb:KR2o0020_WYG_034-60b>¶
　(也超/大恱)質實(汝水注見帝奕太和四年澠/水注見漢獻帝建安十年)¶
　　書法(燕亡之祥也是故江水竭而西漢衰成帝元/延元年汝水竭而南燕亡是年綱目皆謹書)¶
　　(之終綱目書水/竭二而已矣)¶
(己/酉)五年(秦𢎞始十一魏太宗拓䟦嗣永興元年○燕王/馮䟦太平元年○西秦更始元年○舊大國二)¶
(南涼北涼南燕西涼燕夏小/國六新小國一凡九僣國)春正月秦封譙縦為蜀王¶
○二月南燕冦掠宿豫¶
　(南燕主超正旦朝㑹羣臣歎太樂不備議掠晉人以/補伎韓&KR1202;曰先帝以舊京傾覆戢翼三齊陛下不養)¶
　(士息民伺釁恢復而更侵掠南隣以廣讐敵可乎超/曰我計已定不與卿言遂遣公孫五樓兄歸將兵冦)¶
<pb:KR2o0020_WYG_034-61a>¶
　(宿豫㧞之大掠而去簡男女二千五百付太樂敎之/時五樓専總朝政宗親並居顯要内外無不憚之尚)¶
　(書都令史王儼諂事五樓比嵗屢遷官至左丞國人/為之語曰欲得侯事五樓超又遣歸等冦淮南俘男)¶
　(女千餘人而去詔劉/道憐鎮淮隂以備之)質實(宿豫縣名注見唐昭宗景/福二年泗州淮南國名注)¶
　(見漢武帝元朔五年淮隂縣/名注見漢獻帝建安元年)¶
乞伏乾歸自秦逃歸¶
　(乞伏熾磐入見秦太原公懿於上邽彭奚念乘虚伐/之熾磐聞之怒不告而歸擊奚念破之遂克枹罕乾)¶
　(歸逃還苑川留熾磐鎮/枹罕收其衆得二萬人)質實(太原郡名注見齊明帝/建武三年并州上邽縣)¶
　(名注見漢光武建元元年天水枹罕縣名注見漢/靈帝中平元年苑川地名注見孝武帝太元十年)¶
<pb:KR2o0020_WYG_034-61b>¶
三月恒山崩質實(恒山恒與常通注/見周安王十六年)¶
　　書法(恒山何北嶽也崩至四嶽非小變矣故書華/山崩而漢亡獻帝初平四年書恒山崩而晉)¶
　　(亡是年皆帝業所基也終/綱目四嶽書崩二而已矣)¶
○夏四月雷震魏天安殿¶
　(雷震魏天安殿東序魏主惡之命以衝車攻東西序/皆毁之初魏主服寒食散藥發躁怒無常至是寖劇)¶
　(又災異數見占者言有急變生肘腋魏主憂懣廢寢/食追計平生成敗得失獨語不止每百官奏事至前)¶
　(記其舊惡輒殺之其餘或顔色變動或鼻息不調或/步趨失節或言辭差謬皆以為懐惡在心發形於外)¶
　(往往手擊殺之死者皆陳天安殿前羣臣多不敢求/親近唯著作郎崔浩㳟勤不懈其父吏部尚書宏未)¶
<pb:KR2o0020_WYG_034-62a>¶
　(嘗諂諛亦不忤㫖/故父子獨不被譴)集覽(衝車詩皇矣篇與爾臨衝注/臨臨車也衝衝車也衝通作)¶
　(䡴說文䧟/陣車也)質實(崔浩東/武城人)¶
　　書法(綱目書冬雷七記異也此四月爾何以書震/天安殿則為魏之不祥也大矣故大風毁莽)¶
　　(王路堂雷震魏天安殿皆大異也綱目每謹書之/終綱目書雷十詳漢恵帝五年而四月雷二漢成)¶
　　(帝元延元年以無雲故書是年以/震天安殿故書舍是無書雷者矣)¶
　　發明(災異証應之說若出於附㑹然其應亦未嘗/爽也前書南燕汝水竭未幾而燕滅亡此書)¶
　　(魏雷震天安殿未幾而魏主不得其終綱/目據事書之不言其應而應固在中矣)¶
劉裕伐南燕六月及燕師戰於臨朐大破之遂圍廣固¶
<pb:KR2o0020_WYG_034-62b>¶
　(劉裕抗表伐南燕朝議皆以為不可惟孟昶謝裕臧/熹勸行裕以昶監南府事初苻氏之敗王猛孫鎮惡)¶
　(來奔騎射不能及人而有謀畧善果斷喜論軍國大/事至是或薦於裕與語恱之因留宿明旦謂叅佐曰)¶
　(吾聞將門有將信然即以為中軍叅軍四月裕帥舟/師自淮入泗五月至下邳留輜重步進至琅邪所過)¶
　(皆築城留兵守之或謂裕曰燕人若塞大峴之險或/堅壁清野大軍深入不唯無功將不能自歸奈何裕)¶
　(曰吾慮之熟矣鮮卑貪婪不知逺計進利虜獲退惜/禾苖謂我孤軍逺入不能持久不&KR0136;進據臨朐退守)¶
　(廣固必不能守險清野敢為諸君保之南燕主超召/羣臣㑹議公孫五樓曰呉兵輕果利在速戰宜據大)¶
　(峴使不得入曠日延時沮其鋭氣然後徐簡精騎循/海而南絶其糧道勅段暉帥兖州之衆緣山東下腹)¶
　(背擊之此上䇿也各命守宰依險自固校其資儲餘/悉焚芟使敵無所得旬月之間可以坐制此中䇿也)¶
<pb:KR2o0020_WYG_034-63a>¶
　(縦賊入峴出城逆戰此下䇿也超曰今嵗星居齊以/天道推之不戰自克客主勢殊以人事言之彼逺來)¶
　(疲弊勢不能久奈何芟苗徙民先自蹙弱乎不如縦/使入峴以精騎蹂之何憂不克桂林王鎮曰陛下必)¶
　(以騎兵利平地者宜出峴逆戰戰而不勝猶可退守/不宜縦敵入峴自棄險固也超不從鎮出嘆曰既不)¶
　(能逆戰又不肯清野延敵入腹坐待攻圍酷似劉璋/矣超聞之怒收鎮下獄裕過大峴燕兵不出裕舉手)¶
　(指天喜形于色左右曰公未見敵而先喜何也裕曰/兵已過險士有必死之志餘糧棲畆人無匱乏之憂)¶
　(虜已入吾掌中矣六月裕至東莞超先遣五樓及段/暉等將步騎五萬屯臨朐聞晉兵入峴自將步騎四)¶
　(萬往就之裕以車四千乘為左右翼方軌徐進與燕/兵戰於臨朐南日向昃勝負未決叅軍胡藩言於裕)¶
　(曰燕悉兵出戰臨朐城中留守必寡願以竒兵従間/道取其城此韓信所以破趙也裕遣藩等潜師出燕)¶
<pb:KR2o0020_WYG_034-63b>¶
　(兵後攻臨朐聲言輕兵自海道至遂克之超大驚單/騎就暉於城南裕因縱兵奮擊大敗之斬暉等大將)¶
　(十餘人乘勝逐北至廣固克其大城超入保小城裕/築長圍守之撫納降附采㧞賢俊因齊地糧儲停江)¶
　(淮漕運超遣張綱乞師於秦赦桂林王鎮以為都督/且問計焉鎮曰百姓之心繫於一人今陛下親董六)¶
　(師奔敗而還士民喪氣聞秦自有内患恐不暇救人/今散卒尚有數萬宜悉出金帛以餌之更決一戰若)¶
　(天命助我必能破敵如其不然死亦為美樂浪王恵/曰晉軍氣勢百倍我以敗卒當之不亦難乎秦與我)¶
　(如唇齒也安得不來相救超従恵計復遣韓範如秦/裕圍城益急超請割地稱藩不許秦王興遣使謂裕)¶
　(曰今遣鐵騎十萬屯洛陽晉軍不還當長驅而進矣/裕謂其使者曰語汝姚興我克燕之後息兵三年當)¶
　(取闗洛今能自送便可速來劉穆之聞裕言尤之曰/此語不足威敵適足以怒之若廣固未㧞羌冦奄至)¶
<pb:KR2o0020_WYG_034-64a>¶
　(不審何以待之裕笑曰此正是兵機非卿所解夫兵/貴神速彼若審能赴救必畏我知寧容先遣信命逆)¶
　(設此言是自張大之辭耳晉師不出為日久矣/羌見伐齊殆將内懼自保不暇何能救人邪)集覽¶
　(琅邪注見周赧王三十一年大峴山名其地險固在/琅邪郡陽都縣峴胡典反臨朐東莞郡邑屬青州今)¶
　(益都府臨朐縣朐音劬廣固注見穆帝永和七年呉/兵輕果左傳楚兵輕窕注輕去聲言不能持重也果)¶
　(敢也今嵗星居齊謂嵗星今在齊之分野注見帝奕/太和五年越得歲酷似劉璋酷極甚也漢獻帝時劉)¶
　(璋為益州牧劉備兵向雒城從事鄭度謂璋曰劉備/懸軍襲我莫若驅巴西梓潼民内涪水以西其倉廩)¶
　(野穀一皆燒除請戰勿許不過百日必成禽矣璋曰/吾聞拒敵以安民未聞動民以避敵也雒城潰進圍)¶
　(成都璋遂降東莞郡名本漢琅邪國邑後改為沂水/縣屬沂州即今莒州沂水也莞音管左右翼旁引其)¶
<pb:KR2o0020_WYG_034-64b>¶
　(車若鳥翼之為也太公六韜曰翼其兩旁疾擊其後/方軌注見陳宣帝太建七年竒兵注見周赧王五十)¶
　(五年逐北注見周赧王三十一年樂浪注見漢武帝/元封三年長驅而進猶言直進謂無禦之者張大張)¶
　(去聲自/侈大也)質實(謝裕陽夏人朗弟允之子晦之從父淮/水名注見漢後主延興二年泗水名注)¶
　(見秦始皇二十八年一統志云大峴山名在青州府/臨朐縣東南一百五里上有穆陵闗在焉貪婪注見)¶
　(漢章帝章和二年臨朐縣名注見宋營陽王景平元/年桂林郡名注見秦始皇三十三年東莞古地名周)¶
　(為鄆邑漢為東莞縣屬琅邪郡晉於此置東莞郡後/魏改為新泰縣隋初改曰東安縣後於古蓋城别置)¶
　(東安縣而此縣改名沂水唐宋屬沂州金元屬莒州/本朝因之改屬青州府韓信所以破趙事在漢王邦)¶
　(三/年)¶
<pb:KR2o0020_WYG_034-65a>¶
　　書法(南燕往年書冦宜伐也裕既表請矣書劉裕/不書帥師何桓温再伐皆書帥師裕違衆議)¶
　　(而専行謀也故稱將不稱師/止書劉裕蓋將壹以功歸之)¶
　　發明(晉氏無政藩鎮往往専征前固已論之矣今/劉裕平定南燕誠為雋功然抗表即行與桓)¶
　　(溫伐蜀無異故溫之不臣不待廢立而後見而裕/之代晉亦不待簒弑而後知語曰天下有道則禮)¶
　　(樂征伐自天子出天下無道則禮樂征伐自諸/侯出觀之綱目所書劉裕伐南燕之事而益信)¶
秋七月西秦復稱王九月秦王興伐夏夏王勃勃襲而¶
敗之¶
　(秦王興自將擊夏至貳城遣將軍姚詳等分督租運/夏王勃勃乘虚奄至秦兵大敗初興遣將軍姚强帥)¶
<pb:KR2o0020_WYG_034-65b>¶
　(步騎隨韓範往救南燕至是追强兵還範嘆曰天滅/燕矣遂降於裕張綱亦為晉軍所獲裕將範循城升)¶
　(綱樓車使周城呼曰秦為劉勃勃所敗無兵相救城/中莫不失色綱復為裕造攻具盡諸竒巧南燕主超)¶
　(怒懸其母於/城上支解之)質實(劉勃勃載記云赫連勃勃乃/劉淵之族子故曰劉勃勃)¶
冬十月西秦以焦遺為太子太師¶
　(西秦王乾歸以焦遺為太子太師與叅軍國大謀謂/熾磐曰焦生非特名儒乃王佐才也汝事之當如事)¶
　(吾熾磐拜遺於牀下遺子華至孝乾歸欲以女妻之/辭曰娶妻者欲與之共事二親也今以王姬下嫁蓬)¶
　(茅之士臣懼其闕於中饋也乾歸曰卿之所行/古人之事孤女不足以强卿乃以為尚書郎)集覽¶
　(王姬猶言公主也左傳晉平公以同姓四人備嬪御/鄭子産聘晉言於叔向曰今君内實有四姬焉蓋指)¶
<pb:KR2o0020_WYG_034-66a>¶
　(其不别同姓之醜非目賤妾為姬也後世乃以目賤/人戰國䇿曰幸姬如姬漢史曰諸姬薄姬愛姬釋者)¶
　(皆不辯其為同姓如淳曰姬音怡臣瓚曰漢内官也/秩比二千石位倢伃下惟顔師古謂漢内官無姬職)¶
　(姬者周姓貴於衆國之女故婦人美號皆稱姬宋徽/宗大觀間公主易號曰帝姬貴之也世例以目妾豈)¶
　(反賤乎懼其闕於中饋謂恐不居中主饋闕事親之/禮也易家人六二無攸遂在中饋貞吉伊川傳曰人)¶
　(之處家在骨肉父子之間大率以情勝理以恩奪義/唯剛立之人則能不以私愛失正理況柔弱之人其)¶
　(能勝妻子之情乎如二之才若為婦人之道則其正/也以柔順處中正婦人之道也故在中饋則得其正)¶
　(而吉也婦人居中而/主饋者也故云中饋)¶
燕弑其君雲馮䟦自立為天王¶
<pb:KR2o0020_WYG_034-66b>¶
　(北燕王雲自以無功徳而居位内懐危懼常畜養壯/士以為腹心爪牙寵臣離班桃仁専典禁衞賞賜巨)¶
　(萬衣食起居皆與之同而班仁志願無厭猶有怨憾/至是殺雲馮䟦升門觀變帳下共斬班仁䟦遂即天)¶
　(王位以其弟范陽公素弗録尚書事素弗少任俠放/蕩嘗請婚於尚書左丞韓業業拒之及為宰輔待業)¶
　(尤厚好申㧞舊門謙恭儉約以身率/下百僚憚之論者美其有宰相之度)質實(范陽郡名/注見漢帝)¶
　(𤣥更始二/年涿郡)¶
　　書法(弑君者離班桃仁也不書主名何/君無道也故馮䟦討斬之不書)¶
魏清河王紹弑其君珪齊王嗣討紹殺之而自立考異¶
(殺當/作誅)考證(謹按拓䟦紹以其母氏一言遽行弑逆齊王/聞變救之不及討得罪人而誅之今觀諸本)¶
<pb:KR2o0020_WYG_034-67a>¶
(誤書曰殺如燕慕容㑹秦姚弼姚愔作亂既皆曰伏誅/況道武身死於其臣子之手乎考之凡例叅以列國故)¶
(曰殺當/作誅)¶
　(魏主珪將立齊王嗣為太子魏故事凡立嗣子輒先/殺其母乃賜嗣母劉貴人死召嗣諭之嗣性孝哀泣)¶
　(不自勝珪怒嗣還舍日夜號泣珪復召之左右曰上/怒甚入將不測不如且避之嗣乃逃匿於外惟帳下)¶
　(車路頭王洛兒隨之初珪見賀太后之妺美請納之/太后曰不可是過美必有不善且已有夫不可奪也)¶
　(珪密令人殺其夫而納之生清河王紹紹兇狠無賴/好輕遊里巷刼剥行人以為樂珪嘗倒懸井中埀死)¶
　(乃出之至是譴責賀夫人將殺之未決夫人密使告/紹曰何以救我紹年十六夜與宦者宫人通謀踰垣)¶
　(入宫弑珪大出布帛賜王公已下崔宏獨不受嗣聞/變遣洛兒夜入平城告將軍安同等衆翕然響應爭)¶
<pb:KR2o0020_WYG_034-67b>¶
　(出奉迎衞士執紹送嗣嗣并賀氏及為内應者皆臠/食之乃卽位諡珪曰宣武廟號烈祖公卿先罷歸第)¶
　(者悉召用之詔長孫嵩與安同奚斤崔宏等八人坐/止車門右共聽時政時人謂之八公又以尚書燕鳳)¶
　(逮事仆翼犍使與都坐大官封懿等入侍講論出議/政事以洛兒路頭為散騎常侍常問舊臣為先帝所)¶
　(親信者為誰洛兒言李先因召問先卿以何才何功/為先帝所知對曰臣不才無功但以忠直為先帝所)¶
　(知耳乃令常宿/於内以備顧問)集覽(車門右公車府門之右也/注見漢文帝三年公車令)正誤¶
　(坐止車門右今按止車門三字門名言坐於/止車門之右也集覽以為公東府門非也)質實(清/河)¶
　(郡名注見義熈十三年平/城縣名注見漢髙帝七年)¶
　　書法(魏道武自遷平城首書遣使循行郡國可謂/有䘏民之心既稱皇帝即書置五經博士可)¶
<pb:KR2o0020_WYG_034-68a>¶
　　(謂知經國之本又書制冠服定官品亦庶乎日不/暇給規模宏逺者矣光啓後人廟號太祖宜哉而)¶
　　(惑於方士以誤其身則不知學之過也○凡書自/立簒辭也齊王嗣宜立者也則其書自立何惟嫡)¶
　　(故無嫌也是故齊王嗣嫡子也書討書自立是年/西秦熾磐世子也書討書自立義熈七年唯無嫌)¶
　　(故也非嫡也則嫌不書自立矣故武陵王駿書討/劭矣必書宋人立駿文帝元嘉三十年均王友貞)¶
　　(書討賊矣止書友貞立於大梁五代癸酉年/梁此而書自則疑於簒矣友貞有兄友文)¶
　　發明(嗚呼有父之親有君之尊而乃敢於弑逆此/天理之大變人情所深駭者也拓䟦雖夷狄)¶
　　(若頭曼冒頓然而進於中國已不純乎狄矣昔先/儒於春秋商臣之事謂考于傳之所載可以見其)¶
　　(所由致之漸蓋以𫝊為案經為斷爾今綱目之比/春秋則猶經也而分注則猶𫝊也考之分注珪始)¶
<pb:KR2o0020_WYG_034-68b>¶
　　(因賀氏之美殺其夫而納之既而生紹則大本已/不正矣紹之肆逆得非餘惡之所鍾乎夫殺人而)¶
　　(納其妻為之妻者茍有人心焉宜於此焉變矣況/又以其子之故將欲殺之則是速之使亂也故夫)¶
　　(以天道言則善惡之報捷如影響不可誣也以人/事言則處置之繆禍變之來不可忽也綱目書此)¶
　　(其亦使後人推考而謹於善惡之積也夫其/亦使後人警戒而審於處置之際也夫吁)¶
十二月太白犯虚危¶
　(南燕靈䑓令張光勸南/燕王出降超手殺之)質實(靈臺令事物紀原云唐/乾元初改太史為司天)¶
　(監掌天文歴數風雲氣色其小史有/靈臺令又注見齊武帝永明十年)¶
(庚/戌)六年(秦𢎞始十二魏永興二年○是/歳南燕亡大二小六凡八僣國)春正月魏伐柔¶
<pb:KR2o0020_WYG_034-69a>¶
然質實(柔然北狄國名注見/孝武帝太元十二年)¶
　　書法(魏始加柔然書擊詳孝武帝太元十六年此/書伐何始進魏也於是魏既再世漸變華風)¶
　　(故進/之也)¶
○二月魏冦盜羣起魏主嗣赦其罪遣兵討餘冦平之¶
　(魏主嗣以郡縣豪右多為民患優詔徵之民戀土不/樂内徙長吏逼遣之於是冦盜羣起嗣引八公議之)¶
　(曰朕欲為民除蠧而守宰不能綏撫使之紛亂今犯/者既衆不可盡誅吾欲大赦以安之何如元城侯屈)¶
　(曰民逃亡為盜不罪而赦之是為上者反求於下也/不如誅其首惡赦其餘黨崔宏曰聖王御民務在安)¶
　(之而已不與較勝負也夫赦雖非正可以行權屈欲/先誅後赦要為兩不能去曷若一赦而遂定乎赦而)¶
<pb:KR2o0020_WYG_034-69b>¶
　(不從誅未晚也嗣從之既而遣/于栗磾討不從命者所向皆平)質實(元城縣名注見/新莽始建國四)¶
　(年/)¶
　　書法(書赦其罪何善之也建武之篇書詔許相/斬除罪於是書赦其罪皆處盜之良法也)¶
劉裕㧞廣固執南燕主超送建康斬之¶
　(南燕城久閉男女病脚弱者大半出降者相繼尚書/恱壽曰今戰士彫瘁絶望外援豈可不思變通之計)¶
　(超嘆曰廢興命也吾寧奮劍而死不能銜璧而生劉/裕悉衆攻城或曰今日徃亡不利行師裕曰我往彼)¶
　(亡何為不利四面急攻之壽開門納晉師超突圍出/走追獲之裕數以不降之罪超神色自若一無所言)¶
　(惟以母託劉敬宣而已裕忿廣固久不下欲盡阬之/以妻女賞將士韓範諌曰晉室南遷中原鼎沸士民)¶
<pb:KR2o0020_WYG_034-70a>¶
　(無援强則附之既為君臣必須為之盡力彼皆衣冠/舊族先帝遺民今王師弔伐而盡阬之竊恐西北之)¶
　(人無復來蘇之望矣裕改容謝之然猶斬王公以下/三千人没入家口萬餘夷其城隍送超詣建康斬之)¶
　(司馬公曰晉自濟江以來威靈不競戎狄横騖虎噬/中原劉裕始以王師剪平東夏不於此際旌禮賢俊)¶
　(慰撫疲民使羣士嚮風遺黎企踵而更恣行屠戮以/快忿心迹其施設曽苻姚之不如宜其不能蕩壹四)¶
　(海成美大之業也豈非有/智勇而無仁義使之然哉)集覽(徃亡立春後七日驚/蟄後十四日清明後)¶
　(二十一日立夏後八日芒種後十六日小暑後二十/四日立秋後九日白露後十八日寒露後二十七日)¶
　(立冬後十日大雪後二十日小寒後三十日其日是/謂徃亡日來蘇之望商書仲虺之誥徯予后后來其)¶
　(蘇蔡氏傳曰蘇復生也謂后來我其復生乎夷其/城隍夷平之也隍城外塹也有水曰池無水曰隍)質¶
<pb:KR2o0020_WYG_034-70b>¶
　實(銜璧注見武帝咸寧二/年符姚謂苻堅姚萇也)¶
　　發明(禍莫大於滅人之國然而亦有不可以一槩/論者若昔帝王之世列國公侯或先代神明)¶
　　(之胄或勤勞功徳之臣其後子孫世守其國乃從/而滅之誠可謂不仁之甚者至於奭狄亂華盜竊)¶
　　(土宇有能規恢掃除又豈可例以滅國待之哉自/金行失馭㝢縣分裂劉石苻姚皆裔夷醜類塗炭)¶
　　(中原遂使忠臣義士北望慨想徒歎神州之陸沉/諸陵之覆没未有能蕩平河洛克復舊物者劉裕)¶
　　(起自單微興復晉室今焉出師北伐一舉而平南/燕亦可少伸志士憤鬰之氣彼慕容超者雖凶暴)¶
　　(不若劉石然亦鮮卑之餘耳取而戮之良不為過/然猶恨劉裕未能廣弔伐之意使義聲昭布於天)¶
　　(下舉四海而平壹之尚可以滅國之事責之哉此/綱目於南燕之克書之初無貶詞也况超既不降)¶
<pb:KR2o0020_WYG_034-71a>¶
　　(則斬之建康宜矣若夫他日姚泓既/受其降而又戮之此則裕之過歟)¶
盧循冦長沙南康廬陵豫章䧟之劉裕引軍還¶
　(初徐道覆聞劉裕北伐勸盧循襲建康不從自至番/禺說之曰本住嶺外豈將以此𫝊之子孫邪正以劉)¶
　(裕難與為敵也今裕頓兵堅城之下未有還期我以/此思歸死士掩擊何劉之徒如反掌耳不乘此機而)¶
　(茍求一日之安裕平齊後以璽書徴君自將屯豫章/遣諸將帥銳師過嶺恐將軍不能當也若先克建康)¶
　(傾其根蔕裕雖南還無能為矣循乃従之初道覆使/人伐船材於南康山至始興賤賣之居人爭市之至)¶
　(是悉取以裝艦旬日而辦循自始興冦長沙道覆冦/南康廬陵豫章皆䧟之道覆順流而下舟楫甚盛朝)¶
　(廷急徵裕裕方議留鎭下邳經營司雍㑹得詔乃以/韓範為都督八郡軍事封融為渤海太守引兵還久)¶
<pb:KR2o0020_WYG_034-71b>¶
　(之劉穆之稱範/融謀反皆殺之)集覽(南康非謂江束道南康軍此南/康本漢之贛縣晉立南康郡東)¶
　(晉置郡城於章貢二水之間今城是也隋為䖍州以/䖍化水為名宋改贛州始興注見愍帝建興三年)¶
　質實(南康郡名注見梁簡文帝大寳元年長沙郡名/注見漢獻帝興平元年廬陵郡名注見元帝元)¶
　(興元年安成豫章郡名注見漢武帝元鼎五年司雍/二州名司注見秦莊襄王元年三州雍注見唐𤣥宗)¶
　(開元十一年京兆渤海郡名/注見漢獻帝建安八年南皮)¶
三月江荆都督何無忌討徐道覆戰敗死之考異(提要/戰下)¶
(作於豫章/敗績死之)¶
　(無忌自尋陽引兵拒盧循長史鄧潜之諫曰循兵艦/盛勢居上流宜决南塘守二城以待之彼必不敢捨)¶
<pb:KR2o0020_WYG_034-72a>¶
　(我逺下蓄力養銳俟其疲老然後擊之此萬全之䇿/也今決成敗於一戰萬一失利悔將無及叅軍殷闡)¶
　(曰循所將皆三呉舊賊百戰餘勇始興溪子拳捷善/鬭宜留屯豫章徵兵屬城兵至合戰未為晩也無忌)¶
　(不聴與徐道覆遇於豫章賊令彊弩數百登山邀射/乘風暴急以大艦逼之衆遂奔潰無忌厲聲曰取我)¶
　(蘇武節來節至執以督戰賊衆雲集/遂握節而死中外震駭諡曰忠肅)質實(南塘莫詳/處所尋陽)¶
　(郡名注見明帝太寧二年三呉注見安帝元興元年/蘇武節漢蘇武在匈奴不屈起臥皆仗節故後人義)¶
　(之因名焉節注見/唐徳宗興元元年)¶
　　發明(起義諸人往往見戕於劉裕之手無忌雖敗/於道覆然能握節而死不失為忠義之士書)¶
　　(之于册猶/為榮也)¶
<pb:KR2o0020_WYG_034-72b>¶
南涼擊北涼敗績遂遷于樂都¶
　(傉檀自將五萬騎伐䝉遜戰于窮泉傉檀大敗䝉遜/乘勝進圍姑臧夷夏萬餘户降於䝉遜傉檀懼納質)¶
　(請和䝉遜徙其衆八千餘户而去傉檀畏逼/遷于樂都姑臧人推焦朗為主降于䝉遜)質實(樂/都)¶
　(郡名注見漢宣帝元康四年湟中窮泉地名/未詳處所姑臧縣名注見元帝建武元年)¶
夏四月劉裕至建康¶
　(劉裕至下邳以船載輜重自帥精銳步歸聞何無忌/敗死卷甲兼行將濟江風急衆咸難之裕曰若天命)¶
　(助國風當自息不然覆溺何害即命登舟舟移而風/止四月至建康青州刺史諸葛長民兖州刺史劉藩)¶
　(并州刺史劉道憐各將/兵入衞藩毅之従弟也)質實(建康郡名注見漢獻帝/興平二年輜重注見周)¶
<pb:KR2o0020_WYG_034-73a>¶
　(顯王三十六年青州注見漢桓帝永康元年下邳縣/名注見漢髙帝六年劉藩掖人兖州注見周安王五)¶
　(年濮陽并川注見/齊明帝建武三年)¶
五月豫州都督劉毅及盧循戰于桑落洲敗績循進逼¶
建康¶
　(劉毅自拒盧循裕與書曰賊新獲利其鋒不可輕今/脩船垂畢當與弟同舉又遣劉藩諭止之毅怒謂藩)¶
　(曰往以一時之功相推耳汝謂我真不及劉裕邪投/書於地帥舟師二萬發姑孰五月與循戰于桑落洲)¶
　(毅兵大敗棄船歩走其衆皆為循所虜循聞裕已還/與其黨相視失色欲退還尋陽取江陵據二州以抗)¶
　(朝廷徐道覆謂宜乘勝徑進固爭累日循乃従之裕/募人為兵賞之同京口赴義之科發民治石頭城議)¶
<pb:KR2o0020_WYG_034-73b>¶
　(者謂宜分兵守津要裕曰賊衆我寡若分兵屯守則/測人虚實且一處失利則沮三軍之心今聚衆石頭)¶
　(隨宜應赴既令彼無以測又於衆力不分若徒旅轉/集徐更論耳朝廷聞劉毅敗人情恟懼時北師始還)¶
　(將士多創病建康戰士不盈數千循既克二鎮戰士/十餘萬舟車百里僂船髙十二丈孟昶諸葛長民欲)¶
　(奉乘輿過江裕不聴叅軍王仲徳言於裕曰明公新/建大功威鎮六合妖賊既聞凱還自當奔潰若先自)¶
　(遁逃則勢同匹夫匹夫號令何以威物裕甚恱昶固/請不已裕曰今重鎮外傾彊冦内逼人情危駭莫有)¶
　(固志若一旦遷動便自土崩瓦解江北亦豈可得至/設令得至不過延日月耳今兵士雖少自足一戰若)¶
　(其克濟則臣主同休茍厄運必至我當横尸廟門遂/其由來以身許國之志不能草間求活也昶恚甚請)¶
　(死裕怒曰卿且一戰死復何晚昶乃抗表曰臣贊北/伐之計使狂賊乘間至此謹引咎以謝天下乃仰藥)¶
<pb:KR2o0020_WYG_034-74a>¶
　(而死循至淮口中外戒嚴琅邪王徳文都督宫城裕/屯石頭謂將佐曰賊於新亭直進其鋒不可當宜且)¶
　(避之若迴泊西岸此成禽耳道覆請於新亭至白石/焚舟而上數道進攻循曰大軍未至孟昶望風而裁)¶
　(以大勢言之當計日潰亂今決勝負於一朝既非必/克之道且多殺傷士卒不如案兵待之道覆嘆曰我)¶
　(終為盧公所誤事必無成使我得為英雄驅馳天下/不足定也裕登城見循軍引向新亭顧左右失色既)¶
　(而迴泊蔡洲乃恱遂柵石頭淮口脩治越城築查浦/藥園廷尉三壘皆以兵守之明日循伏兵南岸使老)¶
　(弱乘舟向白石聲言悉衆自白石步上裕留沈林子/徐赤特戌南岸斷查浦戒令堅守勿動裕北出拒之)¶
　(林子曰妖賊此言未必有實宜深為之防裕曰石頭/城險淮柵甚固留卿在後足以守之矣又明日循焚)¶
　(查浦赤特將擊之林子曰衆寡不敵不如守險以待/大軍赤特不從出戰大敗林子據柵力戰賊乃退復)¶
<pb:KR2o0020_WYG_034-74b>¶
　(引兵大上至丹陽郡裕帥諸軍/馳還石頭斬赤特出陳於南塘)集覽(創病創初莊反/刀箭所傷也仰)¶
　(藥漢書注顔師古曰仰首而飲藥也按司馬君實明/妃曲白頭蕭太傅被䜛仰藥更無疑注仰去聲仰藥)¶
　(自殺/也)質實(姑孰縣名注見明帝太寧元年桑落洲注/見元興三年江陵縣名注見漢獻帝建安)¶
　(十三年石頭城名注見漢獻帝建安十七年京口郡/名注見成帝咸和二年六合注見唐僖宗廣明元年)¶
　(琅邪郡名注見漢光武建武九年淮口淮水之口注/見漢後主延興二年新亭注見元興元年白石即白)¶
　(下壘名注見宋明帝泰始元年蔡洲注見梁武帝太/清二年越城注見明帝太寧二年查浦壘名未詳處)¶
　(所藥園壘名未詳處所/廷尉壘名未詳處所)¶
柔然圍魏師於牛川魏主嗣救之可汗社崘走死弟斛¶
<pb:KR2o0020_WYG_034-75a>¶
律立質實(柔然北狄國名注見孝武帝太元/十二年牛川疑是地名未詳處所)○六月劉¶
裕自為太尉中書監加黄鉞復辭官而受黄鉞質實(黄/鉞)¶
(注見漢後主/建興六年)¶
　　書法(上書自為下書復辭後書始/受辭繁不殺裕之譎見矣)¶
　　發明(嗚呼乘時而邀利者市井小人之志也是時/寇賊滔天國祚危若綴旒裕亦何忍自進其)¶
　　(爵位而又作偽以辭之哉況左仗黄鉞乃武王伐/紂之事自司馬昭謀簒魏始假此為威制中外之)¶
　　(具裕又率而行之如出一轍然前史書此則若出/於朝廷之命者豈知黄鉞之加非清朝令典裕茍)¶
　　(無風旨晉朝詎敢行此綱目書之如/見其肺肝然天下果可以文欺也哉)¶
<pb:KR2o0020_WYG_034-75b>¶
○宗室司馬國璠自弋陽奔秦¶
　(桓𤣥之亂河間王曇之子國璠叔璠奔南燕還冦䧟/弋陽至是奔秦秦王興曰劉裕方誅桓𤣥輔晉室卿)¶
　(何為來對曰裕削弱王室臣宗族有自修/立者裕輙除之方為國患甚於桓𤣥耳)質實(河間/郡名)¶
　(注見漢帝𤣥更始二年弋陽/郡名注見武帝泰始二年)¶
　　書法(宗室自劉縯外未有書者此其書宗室何惡/裕也裕志移晉鼎先除枝葉於是國璠遠禍)¶
　　(出奔綱目書曰宗室司馬國璠奔秦又書曰宗室/司馬楚之據長社皆罪裕之辭也國璠書自弋陽)¶
　　(奔秦言/逺避也)¶
秋七月盧循退還尋陽劉裕遣兵追之¶
<pb:KR2o0020_WYG_034-76a>¶
　(盧循冦掠諸縣無所得謂徐道覆曰師老矣不如還/尋陽幷力取荆州據天下三分之二徐更與建康爭)¶
　(衡耳遂還裕遣將軍/王仲徳等帥衆追之)質實(尋陽縣名注見漢獻帝建/安十五年荆州注見漢獻)¶
　(帝建安十二年建康郡名/注見漢獻帝興平二年)¶
劉裕遣將軍孫處等率兵襲番禺¶
　(劉裕還東府大治水軍遣將軍孫處沈田子自海道/襲番禺衆以為海道艱逺必至為難且分撤見力非)¶
　(目前之急裕不從敕處曰大軍十二月之交必/破妖虜卿至時先傾其巢窟使彼走無所歸也)質實¶
　(東府城名注見元興元年番禺/縣名注見漢武帝元鼎六年)¶
譙縱使桓謙㑹秦將茍林入冦荆州刺史劉道規大破¶
<pb:KR2o0020_WYG_034-76b>¶
斬之考異(斬當/作誅)¶
　(譙縱遣使請兵於秦以謙為荆州刺史使帥衆二萬/冦荆州秦王興遣將軍茍林帥騎兵㑹之謙於道召)¶
　(募義舊民投之者二萬人謙屯枝江林屯江津江陵/士民多懐貳心道規乃㑹將士告之曰聞諸長者頗)¶
　(有去就之計吾東來文武足以濟事若欲去者不相/禁也因夜開城門達曉不閉衆咸憚服莫有去者魯)¶
　(宗之帥衆數千自襄陽赴救或謂宗之情未可測道/規單馬迎之宗之感恱道規使之居守委以腹心自)¶
　(帥諸軍攻謙水陸齊進戰於枝江天門太守檀道濟/先進䧟陳大破之謙林皆走並追斬之初謙至枝江)¶
　(江陵士民皆與書言城中虛實許為内應至是檢得/之道規悉焚不視衆乃大安桓石綏亦起兵於洛口)¶
　(梁州刺史何韶討/斬之桓氏遂滅)質實(一統志云枝江古羅國地名/漢始置枝江縣屬南郡以蜀)¶
<pb:KR2o0020_WYG_034-77a>¶
　(江至此分為諸洲故名唐析置長寧縣以枝江省入/大歴中復置枝江省長寧宋省入松滋後復置徙治)¶
　(澌洋洲又還治下沱市元仍舊本朝因之改屬荆州/府天門郡名本漢武陵郡零陽縣地孫呉以武陵分)¶
　(置天門郡治零陽晉因之陳為石門郡隋罷郡為石/門縣屬灃州唐宋元皆仍舊本朝因之改屬岳州府)¶
　(襄陽郡名注見漢獻帝建安十二年洛/口洛水之口注見漢光武建武三年)¶
西秦攻秦略陽隴西諸郡克之質實(畧陽郡名注見懐/帝永嘉四年隴西)¶
(郡名注見秦/王政三年)○冬十月劉裕南擊盧循¶
　(劉毅還至建康降為後將軍固求追討盧循長史王/誕密言於劉裕曰毅既喪敗不冝復使立功裕乃帥)¶
　(劉藩檀韶等南擊/循以毅監留府)¶
<pb:KR2o0020_WYG_034-77b>¶
徐道覆冦江陵劉道規大破之¶
　(徐道覆帥衆三萬趣江陵奄至破冢江漢士民感劉/道規焚書之恩無復貳志道規使劉遵别為遊軍自)¶
　(拒道覆於豫章口前驅失利遵自外横擊大破之斬/首萬餘級餘悉赴水死道覆單舸走還湓口初道規)¶
　(使遵為遊軍衆咸以為彊敵在前唯患衆/少不應分割見力置無用之地至是乃服)質實(豫章/郡名)¶
　(注見漢武帝元鼎五年湓/口浦名注見元興三年)¶
十一月孫處攻畨禺㧞之¶
　(盧循兵守廣州者不以海道為/大霧四面攻之即日㧞其城處)　(孫處乘海奄至㑹/其舊民戮循親黨)¶
　(勒兵謹守分遣沈田/子等擊嶺表諸郡)¶
<pb:KR2o0020_WYG_034-78a>¶
十二月劉裕及盧循戰於大雷又戰于左里大破之循¶
及道覆南走裕遣將軍劉藩等追之¶
　(劉裕軍雷池盧循揚聲不攻雷池當乘流徑下裕知/其欲戰進軍大雷循及徐道覆帥衆數萬塞江而下)¶
　(裕悉出輕騎及水軍擊之又分歩騎屯於西岸先備/火具裕以勁弩射循軍因風水之勢以蹙之循艦悉)¶
　(泊西岸岸上軍投火循道覆兵大敗將趣豫章乃悉/力柵斷左里裕至攻之麾兵將進麾折幡沈衆皆懼)¶
　(裕笑曰往年覆舟之戰如是今乃復見必破賊矣即/破柵而進殺溺死者萬餘人循收散卒徑還番禺道)¶
　(覆走保始興裕遣劉藩孟懐玉等追之遂還建/康劉毅惡劉穆之每言其權太重裕益親任之)集覽¶
　(雷池同安志曰雷池源自宿松縣界東流二百餘里/經望江縣南五里龍潭河合流三十里出大江此即)¶
<pb:KR2o0020_WYG_034-78b>¶
　(大雷池也按宋書郡國志西岸有雷江即此大雷本/漢之皖縣地晉安帝置大雷戍後置新冶縣陳置大)¶
　(雷郡隋廢為義鄉縣後改望江縣唐置髙州後復為/縣屬舒州今安慶府望江縣是地稱三孝有王祥臥)¶
　(氷池孟宗泣竹臺徐仲源孝感山舊跡存焉左里文/選歐陽修廬山髙是為揚瀾左里兮注云揚瀾左里)¶
　(二灘名也里本作蠡南康志云左蠡湖一名宮亭湖/即禹貢彭蠡湖也在城東南五里與揚瀾相對按禹)¶
　(貢彭蠡既瀦蔡氏𫝊曰地志彭蠡湖在豫章郡彭澤/縣東合江西江東諸水跨豫章郡饒州南康軍三州)¶
　(之地今所謂鄱陽湖者是麾折幡沉大將之旗曰麾/所以指撝也幡亦旗屬謂麾竿折斷而幡沈溺於水)¶
　(中徃年覆舟之戰如是元興三年與桓𤣥戰/於覆舟山時其幡竿亦嘗折斷後大破𤣥軍)質實(一/統)¶
　(志云雷池在安慶府望江縣其源西自宿松縣界流/經縣東南積而為池又十五里入大江名雷港大雷)¶
<pb:KR2o0020_WYG_034-79a>¶
　　(晉之戍名即漢之皖縣地東晉置新冶縣于此屬晉/熈郡陳於此置大雷郡隋改為義郷縣又改望江縣)¶
　　(屬興州唐初於縣置髙州尋改智州未幾州廢以縣/屬舒州宋元仍舊本朝因之改屬安慶府左里城名)¶
　　(在南康府都昌縣西九十五里晉盧循為劉/裕所敗自蔡洲南走乃悉力柵斷左里即此)¶
　¶
　¶
　¶
　¶
　¶
<pb:KR2o0020_WYG_034-79b>¶
　¶
　¶
　¶
　¶
　¶
　¶
　¶
御批資治通鑑綱目卷二十三¶
