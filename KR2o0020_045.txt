# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.435578
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十三 
<pb:KR2o0020_WYG_045-1a>¶
　欽定四庫全書¶
御批資治通鑑綱目卷三十三¶
　　(起戊辰梁武帝大清二年魏文帝大統十四年東魏/孝静帝武定六年○盡甲戌梁元帝承聖三年魏㳟)¶
　　(帝元年齊文宣/帝天保五年)凡七年¶
　(戊梁太清二年魏大統十/辰四年東魏武定六年)春正月東魏慕容紹宗擊侯¶
　景景衆潰走襲據壽春梁以為南豫州牧¶
　　(慕容紹宗以鐵錡五千夾擊侯景景誑其衆曰汝家/屬已為髙澄所殺衆信之紹宗遙呼曰汝家屬並完)¶
　　(若歸官勲如舊景士卒不樂南渡遂大潰景與數騎/濟淮稍收散卒得歩騎八百人晝夜兼行追軍不敢)¶
<pb:KR2o0020_WYG_045-1b>¶
　　(逼使謂紹宗曰景若就擒公復何用紹宗乃縱之胡/氏曰紹宗之才誠足以制景高歡信知人矣而過不)¶
　　(貴之以遺其子則所以待紹宗者有未盡焉至唐太/宗遂亦用此委李世勣於高宗後之論者以此兩君)¶
　　(為賢曰寧其身無受知人之名而使其子孫專享得/賢之利是皆失之也平日儲飬賢才以遺子孫推誠)¶
　　(盡禮各得其道豈用私意小智軒輊屈之而使子孫/以利禄誘之使其臣利禄之人也則可使其臣不以)¶
　　(三公易其介也又安得而用之彼紹宗與勣皆利祿/之人耳故紹宗逐侯景不盡其力而李勣事高宗不)¶
　　(竭其忠君臣得失豈不明且驗邪○景既敗不知所/適梁馬頭戍主劉神茂素為監州事韋黯所不容聞)¶
　　(景至故往候之景問曰壽陽去此不逺欲往投之韋/黯其納我乎神茂曰黯監州耳王若至彼必出迎因)¶
　　(而執之可以集事得城之後徐以啟聞朝廷喜王南/歸必不責也景執其手曰天教也遂行夜至城下韋)¶
<pb:KR2o0020_WYG_045-2a>¶
　(黯以為賊也授甲登陴景遣其徒告曰河南王戰敗/來投願速開門黯曰既不奉敕不敢聞命景謂神茂)¶
　(曰事不諧矣神茂曰黯懦而寡智可説下也乃遣徐/思玉入見黯曰河南王為朝廷所重君所知也今失)¶
　(利來投何得不受黯曰吾受命守城河南自敗何預/吾事思玉曰國家付君以閫外之畧若魏追兵至河)¶
　(南見殺君豈得獨存縱存亦何顔以見朝廷邪黯乃/開門納景景遣其将分守四門梁朝聞景敗咸以為)¶
　(憂詹事何敬容言於太子曰得景遂死深為朝廷之/福太子失色問故敬容曰景翻覆叛臣終當亂國景)¶
　(以敗乞自貶梁主不許以景為南豫州牧光祿大夫/蕭介諫曰臣聞凶人之性不移天下之惡一也侯景)¶
　(以凶狻之才荷髙歡卵翼之遇歡墳未乾即還反噬/之力不逮乃復逃死關西宇文不容故復投身於我)¶
　(陛下前者所以受之正欲比屬國降胡冀獲一戰之/效耳今既亡師失地直是境上之匹夫陛下愛匹夫)¶
<pb:KR2o0020_WYG_045-2b>¶
　(而棄與國臣竊不取若猶待其嵗暮之效則彼棄鄉/國如脱屣背君親如遺芥豈知逺慕聖徳為江淮之)¶
　(純臣乎梁主不能/用介思話之孫也)集覽(軒輊後漢馬援傳居前不能/令人輊居後不能令人軒臣)¶
　(所耻也顔師古曰言為人無所輕重不以三公易其/介此孟子文注介大也執𢎞大之志不以三公榮位)¶
　(易其大量也易豫卦介于石伊川傳曰當豫之時獨/能以中正自守可謂特立之操是其節介如石之堅)¶
　(閫外之畧注見普通六年與國注見周赧王五/十二年脱屣履不躡跟曰屣脱之者言易棄也)質實¶
　(淮水名注見漢後主延興二年馬頭戍未詳處所唯/滁州來安縣北七十里有馬頭山未知是否壽陽郡)¶
　(名注見齊主寶卷永元元年河南王按梁太清元年/侯景以河南地來降封為河南王南豫州注見漢冲)¶
　(帝永嘉元年歴陽蕭/介南蘭陵人蒨之子)¶
<pb:KR2o0020_WYG_045-3a>¶
　　書法(書據何病梁也景説黯得入即遣其将分守/四門則非委身歸義明矣方且以為南豫州)¶
　　(牧甚矣哉梁主之/蔽也故書據病之)¶
　　發明(景既委身歸梁謂宜恪守臣節聽命梁朝可/也今乃不然故綱目上書景衆潰走下書襲)¶
　　(據壽春以見其逆節不臣已萌於此使蕭氏而有/謀焉自當舉兵誅之否則亟命邉將嚴&KR0346;守備以)¶
　　(制其豕突之患縱使跳梁不過侵軼疆塲其於宗/社大計未遽失也天奪其魄梁主不悟又從而封)¶
　　(爵之借冦兵資盗糧傅虎以翼自取覆亡哀哉然/則南豫州之命書之于冊豈不足見梁主之謬乎)¶
二月東魏求成于梁¶
　(蕭淵明至鄴東魏主升閶闔門受俘讓而釋之送於/晉陽髙澄待之甚厚侯景既敗羊鴉仁亦還義陽東)¶
<pb:KR2o0020_WYG_045-3b>¶
　(魏遂得懸瓠項城悉復舊境髙澄數遣書求好於梁/梁未之許澄謂淵明曰若梁主不忘舊好諸人並即)¶
　(遣還侯景家屬亦當同遣淵明遣人奉啓還梁梁主/與朝臣議之朱异等皆以為便司農卿傅岐獨曰此)¶
　(髙澄設間欲令侯景自疑而作亂耳若許通好正墮/其計中异等固執宜和梁主亦厭用兵乃許之使還)¶
　(過壽陽侯景知之攝問具服乃啓梁主曰髙澄忌賈/在翟惡㑹居秦求盟請和冀除其患若臣死有益萬)¶
　(殞無辭惟恐千載有穢良史又致書於异餉金三百/兩异納金而不通其啓梁主遂遣使弔澄景又啓曰)¶
　(臣與髙氏釁隙已深今陛下復與連和使臣何地自/處梁主報之曰朕與公大義已定豈有成而相納敗)¶
　(而相棄乎景乃詐為鄴中書求以淵明易景梁主将/許之𫝊岐曰侯景以窮歸義棄之不祥且百戰之餘)¶
　(寧肯束手受縶謝舉朱异曰景奔敗之将一使之力/耳梁主從之復書曰貞陽旦至侯景夕返景謂左右)¶
<pb:KR2o0020_WYG_045-4a>¶
　(曰我固知吳老公薄心腸王偉説景曰今坐聽亦死/舉大事亦死唯王圖之於是始為反計屬城居民悉)¶
　(召募為軍士輙停責市估及/田租百姓之女悉以配将士)集覽(閶闔門閶闔本天/門名天子之闕以)¶
　(象天門故名閶闔也楚辭呌帝閽使開關兮倚閶闔/而望予又司馬相如賦排閶闔而入帝宫義陽郡屬)¶
　(荆州今信陽州是史記建元以來侯者表注義陽在/南陽平氐縣項城縣名屬陳州忌賈在翟惡㑹居秦)¶
　(忌畏也惡憎也翟秦春秋二國名賈謂賈季即狐射/姑也㑹謂士㑹即隨㑹也又曰隨季二人皆晉中軍)¶
　(將左傳文六年賈季奔翟七年先蔑奔秦士㑹從之/十三年晉人患秦之用士㑹也趙宣子曰隨㑹在秦)¶
　(賈季在翟難日/至矣若之何)質實(鄴縣名注見漢獻帝建安十五/年晉陽縣名注見周威烈王二)¶
　(十三年一綂志云義陽古地名本周申伯所封之地/秦置義陽縣屬南陽郡漢初因之後改為平氐縣地)¶
<pb:KR2o0020_WYG_045-4b>¶
　(三國魏復改為義陽縣及置義陽郡劉宋改為永安/郡南齊置司州梁曰北司州後魏改郢州後周改申)¶
　(州隋改義州尋復為義陽郡唐初為申州後仍曰義/陽郡宋改義陽軍又改信陽軍屬鄧州元改信陽州)¶
　(本朝因之改屬汝寧府懸瓠城名注見漢光武建武/十九年項城古項子國漢置項縣屬河南郡晉屬陳)¶
　(國復屬梁國東魏置北揚州及秣陵縣北齊信州後/周陳州皆治此隋始改為項城縣屬陳州宋屬淮寧)¶
　(府金仍屬陳州元初省入商水縣後復置本朝/因之改屬開封府貞陽蕭淵明封貞陽侯故云)¶
　　書法(求成何卑辭也此髙澄詭計侯/景所以决反者也故謹書之)¶
　　發明(梁納其叛臣侵其境土彼方忿梁不義興師/問罪之不暇何事反乃求成此不待智者而)¶
　　(後知其間矣梁臣傅岐輩非不發其奸謀而梁主/曾不之悟遂墮其計中可謂至愚極謬之甚者書)¶
<pb:KR2o0020_WYG_045-5a>¶
　　(曰東魏求成于梁無故/而求書法之意可見矣)¶
三月梁交州司馬陳覇先討李賁平之¶
　(屈獠洞斬李賁賁兄天寳收餘兵圍愛州交州司馬/陳覇先帥衆討平之詔以覇先為西江督䕶髙要太)¶
　(守督七郡/諸軍事)集覽(高要漢武時置蒼梧郡髙要縣𨽻焉/梁置郡隋置端州宋陞肇慶府治高)¶
　(要/)質實(愛州未詳沿革唯安南國有愛州屬清化府/未知是否交州注見唐宣宗大中二年安南)¶
　(陳覇先吳興長城人一統志云高要古地名春秋時/為百粤地秦為南海郡地漢武帝平南粤為蒼梧合)¶
　(浦二郡地三國吳及晉屬蒼梧郡劉宋置綏建郡治/四㑹縣梁置高要郡治高要縣隋平陳廢綏建郡入)¶
　(四㑹縣又廢高要郡置端州大業初改信安郡唐復/改端州又於四㑹縣置南綏州屬嶺南道貞觀中改)¶
<pb:KR2o0020_WYG_045-5b>¶
　(為湞州尋廢天寳初改端州為高要郡乾元初復為/端州宋置興慶軍節受重和初陞州為肇慶府仍改)¶
　(軍曰肇慶𨽻廣南東路元至元中改置肇慶路𨽻/廣西尋復𨽻廣東夲朝改路為府仍屬廣東道)¶
　　發明(一李賁而四書于冊首尾凡厯八載始克平/殄梁之軍政如此他有大敵其何以禦之乎)¶
夏四月東魏遣兵圍魏潁川¶
　(東魏遣高岳慕容紹宗劉豐生等將歩騎十萬攻魏/王思政於潁川思政命卧鼔偃旗若無人者岳恃其)¶
　(衆四面陵城思政𨕖驍勇開門出戰岳兵敗走更築/土山晝夜攻之思政隨方拒守奪其土山置樓堞以)¶
　(助防/守)質實(潁川郡名注見漢後/主建興十年許昌)¶
五月魏以宇文泰為太師○梁遣散騎常侍徐陵如魏¶
<pb:KR2o0020_WYG_045-6a>¶
質實(徐陵東海郯/人摛之子)¶
　(復脩/好也)¶
秋七月朔日食質實(日食注見新/莽天鳯元年)○東魏罷南郊道壇¶
　(高澄以道士多/為濫故罷之)¶
　　書法(嘗書立天師道塲矣於是而有罷道壇之書/道士多濫故也終綱目道教之黜四東魏罷)¶
　　(南郊道壇一也是年齊以道士為沙門二也丁亥/年周廢佛道二教三也甲午年唐沙汰僧道四也)¶
　　(武徳九年周廢二教&KR0138;七年而書復唐汰僧道不/一二月而書復皆兼佛教故其復易也至魏罷道)¶
　　(壇齊以道士為沙門則遂無聞焉道佛皆/異端也由是觀之佛之惑人又甚於道矣)¶
<pb:KR2o0020_WYG_045-6b>¶
八月東魏遣兵畧地江淮取二十三州考誤(取二十三/州當作取)¶
(梁二十二/三州)梁侯景反壽陽梁主遣邵陵王綸督諸軍討¶
之¶
　(侯景自至壽陽徴求無已梁皆與之景請娶於王謝/梁主曰王謝門高非偶可於朱張以下訪之景恚恨)¶
　(表疏稍悖慢又聞徐陵等使魏反謀益甚元貞知景/有異志累啓還朝景謂曰河北事雖不果江南何慮)¶
　(失之貞懼逃歸建康具以事聞梁主不問景知臨賀/王正徳屢以貪暴得罪隂飬死士幸國家有變遣徐)¶
　(思玉致牋曰天子年尊姦臣亂國大王屬當儲貳中/被廢黜景雖不敏實思自效正徳大喜報之曰僕為)¶
　(其内公為其外何有不濟機事在速今在時矣台州/刺史鄱陽王範宻啓景謀朱异以為必無此理梁主)¶
<pb:KR2o0020_WYG_045-7a>¶
　(乃報範曰景孤危寄命安能反乎範復請自以合肥/之衆討之梁主不許朱异謂其使曰王遂不許朝廷)¶
　(有一客邪自是不復通範啓景邀羊鴉仁同反鴉仁/執其使以聞异曰景何能為以使者付獄俄解遣之)¶
　(景益無所憚啓梁主乞都督江西如不許即帥甲騎/向閩越梁主遣使喻解之景遂反於壽陽以誅中領)¶
　(軍朱异少府卿徐驎太子右衛率陸驗制局監周石/珍為名异等皆以姦侫驕貪蔽主弄權為時人所疾)¶
　(故景託以興兵初傅岐嘗以所聞責异异曰外間謗/讟知之乆矣心茍無愧何䘏人言岐謂人曰朱彦和)¶
　(将死矣恃謟以求容肆辯以拒諫聞難而不懼知惡/而不改天奪其鍳其能乆乎景西攻馬頭遣其将宋)¶
　(子仙東攻木柵執戍主曹璆等梁主聞之笑曰是何/能為吾折箠笞之耳詔以鄱陽王範封山侯正表司)¶
　(州刺史栁仲禮散騎常侍裴之高為四道/都督邵陵王綸持節兼督衆軍以討景)集覽(曹璆/璆渠)¶
<pb:KR2o0020_WYG_045-7b>¶
　(幽/反)質實(王謝謂王導謝安朱張未詳其名也建康郡/名注見漢獻帝興平二年臨賀郡名注見晉)¶
　(穆帝永和三年台州注見晉孝武帝太元二年鄱陽/郡名注見漢獻帝建安十三年合肥縣名注見漢靈)¶
　(帝中平元年閩越國名注見漢武帝建元三年一綂/志云封山本漢合浦縣地南齊置封山郡隋罷郡為)¶
　(縣寰宇記云在舊亷州南一百二十里唐武徳中以/縣置姜州後州廢以縣屬亷州故址在亷州府合浦)¶
　(縣境内司州注見太清二年義陽邵陵郡名注見晉/武帝泰始十年節注見唐徳宗興元元年徐驎吳郡)¶
　(人陸驗/吳郡人)¶
冬十月梁臨賀王正德叛引侯景兵渡江梁主命宣城¶
王大噐將軍羊侃督軍禦之¶
<pb:KR2o0020_WYG_045-8a>¶
　(侯景聞臺軍討已問䇿於王偉偉曰邵陵若至必為/所困不如决志東向直掩建康臨賀反其内大王攻)¶
　(其外天下不足定也兵貴神速今宜即進景乃詐稱/出獵十月襲譙州執刺史蕭泰攻厯陽太守荘鐡以)¶
　(城降因説景曰國家承平嵗乆人不習戰聞大王舉/兵内外震駭宜乗此際速趨建康可兵不血刄而成)¶
　(大功若使朝廷徐得為備遣羸兵千人直據采石雖/有精甲百萬不得濟矣景以鐡為導引兵臨江梁主)¶
　(問䇿於尚書羊侃侃請以二千人急據采石令邵陵/王襲取壽陽使景進不得前退失巢穴烏合之衆自)¶
　(然瓦解朱异曰景必無渡江之志遂寝其議侃曰今/兹敗矣梁主以正徳督諸軍屯丹陽正徳遣大船數)¶
　(十艘詐稱載荻宻以濟景時梁主遣将軍王質將兵/三千廵江臨川太守陳昕啓以采石急須重鎮而質)¶
　(軍輕弱恐不能濟梁主召質還而以昕代之質去而/昕未至景聞之喜曰吾事辦矣乃濟江有馬數百匹)¶
<pb:KR2o0020_WYG_045-8b>¶
　(兵八千人是夕梁朝始命戒嚴南津校尉江子一帥/舟師欲邀景其徒皆潰子一亦還景至慈湖建康大)¶
　(駭梁主悉以内外軍付太子以宣城王大噐都督城/内諸軍事羊侃為軍師将軍副之遣舎人賀季勞景)¶
　(於板橋季曰此舉何名景曰欲為帝耳百姓聞景至/競入城公私混亂羊侃區分防擬皆以宗室間之軍)¶
　(人爭入武庫侃命斬數人方止是時梁興四十七年/境内無事賊至猝迫公私駭震軍旅指撝一决於侃)¶
　(侃膽力俱壮/太子深仗之)集覽(板橋在建康城内曾景建詩輪鞅/千年路欲迷板橋名在市朝非區)¶
　(分區處部分/也分扶問反)質實(譙州注見漢獻帝建安十五年厯/陽郡名注見漢冲帝永嘉元年采)¶
　(石山名注見宋文帝元嘉二十七年丹陽郡名注見/漢獻帝興平二年臨川郡名注見晉安帝隆安二年)¶
　(一統志云南津橋名在應天府聚寶門外乃孫吳時/所建即晉朱雀航也今名鎮淮橋慈湖水名在太平)¶
<pb:KR2o0020_WYG_045-9a>¶
　(府城北六十三里吳将笮融於此屯兵晉陶侃與蘇/峻戰於慈湖又侯景之亂兵至慈湖梁人大恐皆此)¶
　(宣城郡名注見漢明帝永平十/三年武庫注見漢景帝三年)¶
　　發明(梁主每舉兵率用其子弟統之然而敗事誤/國者先後相踵曾未有寸功可紀今侯景反)¶
　　(叛綱目書遣邵陵督軍討之而分注載以正徳督/諸軍屯丹陽未幾正徳叛與賊合梁主復命宣城)¶
　　(都督卒亦不能抗賊大抵梁室之敗雖原於梁主/之昏耄而子弟互相傾軋愈扇其禍是以不可救)¶
　　(藥又况兇狠頑悖有如正徳梁主曾不少察他日/為侯景所賣乃復泣見然梁主畧不斥其反叛之)¶
　　(罪方且相與勞苦如初知子莫若父未有如梁主/之謬者綱目一書再書亦足為後世私其所愛者)¶
　　(之鍳/也)¶
<pb:KR2o0020_WYG_045-9b>¶
蕭正徳引侯景圍梁臺城十一月景以正徳稱帝¶
　(景至朱雀桁南太子猶未知正德之情使守宣陽門/庾信守朱雀門欲開大桁以挫賊鋒正徳止之俄而)¶
　(景至信乃帥衆開桁見景軍皆著鐡面遂棄軍走正/徳之黨復閉桁度景正徳帥衆迎之景軍乗勝至闕)¶
　(下城中恟懼羊侃詐稱得射書云邵陵王西昌侯援/兵已至近路衆乃少安石頭降景景遣于子悦守之)¶
　(列兵繞臺城射啓於城中曰陛下若誅异等臣則歛/轡北歸梁主將誅之太子曰賊以异等為名耳殺之)¶
　(無救於急適足貽笑将來俟賊平誅之未晩梁主乃/止景繞城既匝百道俱攻鳴鼔吹脣喧聲震地作木)¶
　(驢數百攻城城上投石碎之景更為尖項石不能破/侃使作雉尾炬灌以膏蠟叢擲焚之攻既不克士卒)¶
　(死傷多乃築長圍以絶内外朱异張綰議出兵擊之/羊侃曰出人若少不足破賊徒挫鋭氣若多則一旦)¶
<pb:KR2o0020_WYG_045-10a>¶
　(失利門隘橋小必大致失亡异等不從使千餘人出/戰鋒未及交退走争橋赴水死者大半侃子鷟為景)¶
　(所獲執以示侃侃曰我傾宗報主猶恨不足豈計一/子幸早殺之數日復持來侃引弓射之景以其忠義)¶
　(亦不之殺十一月朔正徳即帝位以景為丞相景攻/東府三日克之聲言梁主已殂雖城中亦以為然太)¶
　(子請梁主廵城衆心粗安江子一之敗還也梁主責/之子一拜謝曰臣以身許國常恐不得其死今所部)¶
　(皆棄臣去臣以一夫安能擊賊若賊遂能至此臣誓/當碎身以贖前罪至是與弟左丞子四東宫主帥子)¶
　(五帥所領百餘人開門出戰子一直抵賊營徑前刺/賊從者不繼賊解其肩而死子四子五相謂曰與兄)¶
　(俱出何面獨旋皆免胄赴賊死景初至建康謂朝夕/可㧞號令嚴整士卒不敢侵暴及屢攻不克人心離)¶
　(沮景恐援兵四集一旦潰去又軍中乏食乃縱士卒/掠奪民米及金帛子女是後米一升直七八萬錢人)¶
<pb:KR2o0020_WYG_045-10b>¶
　(相食餓死者什五六景驅士民於城東西起土山有/疲羸者殺以填山號哭動地城中亦築土山以應之)¶
　(太子宣城王以下皆親負土畚鍤於山上起樓四丈/募敢死士二千人分配二山晝夜交戰㑹大雨城内)¶
　(山崩賊乗之垂入羊侃令多擲火為城以㫁其路徐/於内築城賊不能進景募人奴降者悉免為良於是)¶
　(群奴出就景者以千數景厚撫之人人感恩為之致/死景土山稍逼城樓将軍栁津命作地道以取其土)¶
　(山崩壓賊且盡又於城内作飛橋懸罩二土山上景/衆皆走又擲炬焚其東山樓柵蕩盡賊死甚衆賊復)¶
　(引𤣥武湖水以灌臺城闕前皆為洪流陳昕為景所/擒欲用之昕不可景使其黨范桃棒囚之昕因説桃)¶
　(棒使殺王偉宋子仙而降桃棒從之潛遣昕夜縋入/城梁主大喜鐫銀劵賜桃棒許以封王即有景衆太)¶
　(子恐其詐召公卿㑹議朱异傅岐曰桃棒降必非謬/桃棒既降賊景必驚乗此擊之可大破也太子曰吾)¶
<pb:KR2o0020_WYG_045-11a>¶
　(守堅城以俟外援萬全䇿也今開門納桃棒萬一為/變悔無所及朱异撫膺曰失此社稷事去矣俄而桃)¶
　(棒事泄景拉殺之陳昕不知如期而出景逼使射書/城中言桃棒今入因𠂻甲隨之昕不肯期以必死景)¶
　(乃殺/之)集覽(鷟仕角反羊侃子名畚鍤畚音本蒲噐也/鍤鍫也𤣥武湖在建康上元縣北十里宋)¶
　(元嘉中有黒龍見故名𠂻甲貫甲於/衣之内也左傳子木𠂻甲以禍人)質實(朱雀桁注/見晉明帝)¶
　(太寧二年庾信南陽新野人肩吾之子西昌縣名注/見天監四年石頭城名注見漢獻帝建安十七年東)¶
　(府注見晉安帝元興元年東山注見宋主昱元徽二/年一統志云𤣥武湖在應天府上元縣太平門外周)¶
　(㢠四十里晉名北湖劉宋元嘉末有黑龍見故改名/今稱后湖湖中有洲洲上為庫以貯圖籍臺城注見)¶
　(宋文帝元嘉三十年江子一濟陽人/統七世孫社稷注見新莽天鳯元年)¶
<pb:KR2o0020_WYG_045-11b>¶
　　書法(書梁臺城何外正徳也正徳引盗圍國無君/父矣故外之綱目書以稱帝五漢劉嬰劉盆)¶
　　(子梁蕭正徳蕭/荘僧卓巖明)¶
　　發明(不曰梁蕭正徳引侯景圍臺城而曰蕭正徳/引侯景圍梁臺城者正徳叛父侯景叛君君)¶
　　(臣父子之義俱絶已非梁之臣子故不繫之梁而/曰圍梁臺城也前此侯景初反之時書曰梁侯景)¶
　　(正徳初叛之時書曰梁臨賀王正徳至此則始絶/之書法之謹嚴如此雖然侯景翻覆叛臣雖曰降)¶
　　(梁實有謀梁之心今既反於壽陽已與其黨有直/掩建康之謀然綱目一則曰正徳引景兵渡江一)¶
　　(則曰正徳引景圍臺城向㣲正徳景其肯遂已乎/曰侯景之反固無但已之理然使正徳不内叛則)¶
　　(猶未至若是之烈綱目正色書之一以見梁主寵/愛子弟之失一以見正徳凶悖叛父之罪爾嗚呼)¶
<pb:KR2o0020_WYG_045-12a>¶
　　(梁主好納叛臣好用子弟好宥反逆好事姑息卒/之禍亂之作不出於是數者又况溺浮屠之學從)¶
　　(殄倫之教棄君臣絶父子遂使臣叛其君子叛其/父是以命正徳而正徳叛命邵陵而邵陵叛命栁)¶
　　(仲禮而仲禮叛甚至蕭正表叛於鍾離袁君正叛/於吳郡元景仲叛於廣州荘鐡叛於豫章雖有子)¶
　　(及孫如繹如紀如譽如詧莫不遷延顧望互相吞/食畧無拯救君父之意綱目悉書之于冊盖欲使)¶
　　(後人鍳之母至蹈其覆轍自取滅亡者也若夫正/徳素懷非望之心而綱目必書景以正徳稱帝者)¶
　　(又以著亂臣賊子更相援引之/惡爾無父無君於禽獸乎何殊)¶
梁荆州刺史湘東王繹移檄遣兵赴援¶
　(荆州刺史湘東王繹移檄所督湘州刺史河東王譽/雍州刺史岳陽王詧江州刺史當陽公大心郢州刺)¶
<pb:KR2o0020_WYG_045-12b>¶
　(史南平王恪等發兵入援遣司馬吳曅天門太守樊/文皎將兵發江陵又遣世子方等将兵入援方等有)¶
　(俊才善騎射每戰親當矢石以死節自任繹尋自将/鋭卒三萬發江陵景以書告城中士民曰梁自近嵗)¶
　(以來權倖用事割剝齊民以供嗜欲公等試觀今日/國家池苑王公第宅僧尼寺塔及在位庶僚姬姜百)¶
　(室僕從數千不耕不織錦衣玉食不奪百姓從何得/之僕所以趨赴闕庭指誅權佞非傾社稷今城中指)¶
　(望四方入援吾觀王侯諸將志在全/身誰能竭力致死與吾争勝負哉)集覽(曅與曄同/齊民注見)¶
　(漢景帝後三年姬姜美女謂之姬姜黄帝姓姬炎帝/姓姜其後子孫盛其家之女羙者尤多遂以姬姜為)¶
　(羙稱今以/稱人之羙)正誤(姬姜今按顔師古漢書註姬本周姓/貴於衆國之女所以婦人羙號皆稱)¶
　(姬左傳云雖有姬姜無棄蕉萃姜亦大國女也齊紀/皆姜姓其女貴多為天子諸侯后妃故謂貴人妻妾)¶
<pb:KR2o0020_WYG_045-13a>¶
　(為姬/姜)質實(荆州注見漢獻帝建安十二年湘東國名/注見宋文帝元嘉十六年湘州注見漢獻)¶
　(帝興平元年河東郡名注見漢獻帝建安七年雍州/注同上建安十二年一統志云岳陽古邑名春秋時)¶
　(為羅子國也秦置羅縣屬長沙郡漢因之三國吳為/吳昌縣劉宋析置湘隂縣屬湘東郡梁以縣置岳陽)¶
　(郡及羅州陳初罷州存郡隋初廢郡併湘隂入岳陽/縣尋改岳陽曰湘隂屬巴陵郡唐以羅縣省入屬岳)¶
　(州宋屬潭州元陞為州本朝改為縣屬長沙府江州/注見晉明帝太寧二年當陽縣名注見漢獻帝建安)¶
　(十三年郢州注見宋順帝昇平二年南平縣名注見/晉惠帝永興二年天門郡名注見晉安帝義熈六年)¶
　(江陵縣名注見漢/獻帝建安十三年)¶
　　書法(書遣兵何罪繹也則曷為罪之君父在難為/之子者宜身親奔命如救頭然而止遣兵其)¶
<pb:KR2o0020_WYG_045-13b>¶
　　(罪大矣終綱目書入援十二詳晉愍帝建興四年/赴難三詳晉成帝咸和四年入衛三詳晉懐帝永)¶
　　(嘉二/年)¶
　　發明(使繹誠有救君父之意自當身将大衆晝夜/星馳以解臺城之厄可也逡廵不進果何為)¶
　　(哉故綱目於此不書将兵入/援而書遣兵赴援以罪之也)¶
梁邵陵王綸還軍赴援侯景擊之大潰¶
　(邵陵王綸行至鍾離聞侯景已渡采石晝夜兼道旋/軍入援遂帥歩騎三萬自京口西上景遣軍拒之譙)¶
　(州刺史趙伯超曰若從黄城大路必與賊遇不如徑/指鍾山突據廣莫門出賊不意城圍必解矣綸從之)¶
　(夜行失道迂二十餘里旦營于蔣山景見之大駭悉/送所掠婦女珍貨於石頭具舟欲走分兵攻綸綸與)¶
<pb:KR2o0020_WYG_045-14a>¶
　(戰破之景陳兵於覆舟山北綸進軍𤣥武湖相持不/戰至暮景更約明日㑹戰綸許之安南侯駿見景軍)¶
　(退以為走即與壮士逐之景旋軍擊之駿敗走趣綸/軍景乗勝追擊之諸軍皆潰綸奔朱方景擒西豐公)¶
　(大春主帥霍俊等還至城下使言曰邵陵已為亂兵/所殺俊獨曰王小失利已全軍還京口城中但堅守)¶
　(援軍尋至賊以刀&KR0460;其背/俊辭色彌厲正徳殺之)集覽(鍾山即蒋山在建康/上元縣東北十八里)¶
　(漢末秣陵尉蔣子文逐賊至鍾山下傷額遂/死至三國吳大帝為立廟山上因名蒋山)質實(鍾/離)¶
　(縣名注見天監五年京口鎮名注見晉成帝咸和三/年一統志云黄城在常州府無錫縣西一十二里俗)¶
　(呼為黄斗城即楚春申君黄歇封邑鍾山在應天府/東北山周廻六十里漢秣陵尉蒋子文逐盗死於此)¶
　(吳大帝為立廟子文祖諱鍾因改蒋山輿地志蔣山/古曰金陵山一名北山齊周顒隠此其山磅礴奇秀)¶
<pb:KR2o0020_WYG_045-14b>¶
　(比諸山特高蒋山即鍾山注見上覆舟山注見晉安/帝元興三年安南疑是縣名未詳&KR0403;革朱方邑名注)¶
　(見漢景帝三年丹徒西豐古地名三國吳為西平縣/晉改曰西豐梁陳因之隋省入臨川縣故城在撫州)¶
　(府城西南/五十里)¶
十二月梁鄱陽王範南康王㑹理將兵入援¶
　(鄱陽王範遣其世子嗣與西豫州刺史裴之高建安/太守趙鳯舉各将兵入援軍于蔡洲以待上流諸軍)¶
　(封山侯正表鎮鍾離叛附侯景景以為郡王正表乃/於歐陽立柵以㫁援軍帥衆一萬欲襲廣陵廣陵令)¶
　(劉詢以告南兗州刺史南康王㑹理十二月㑹理使/詢帥兵夜襲破之收其兵糧歸就㑹理與之入援)¶
　集覽(蔡洲在建康上元/縣西二十五里)質實(西豫州注見漢平帝元/興四年新息建安郡名)¶
<pb:KR2o0020_WYG_045-15a>¶
　(注見晉武帝泰始十年一統志云蔡州在應天府西/二十五里江中劉宋髙祖擒盧循於此歐陽疑是地)¶
　(名未詳處所廣陵縣名劉宋所置屬廣陵郡隋唐因/之宋廢入江都縣故址在揚州府北一十八里南兗)¶
　(州注見漢武帝元朔五年淮南南/康郡名注見簡文帝大寶元年)¶
梁将軍羊侃卒¶
　(城中/益懼)¶
梁散騎常侍韋粲及東西道都督裴之髙栁仲禮等各¶
以兵入援推仲禮為大都督¶
　(梁主徴衡州刺史韋粲為散騎常侍以歐陽頠監州/事粲至廬陵聞亂簡閲部下得精兵五千倍道赴援)¶
<pb:KR2o0020_WYG_045-15b>¶
　(至豫章聞景已渡江以問内史劉孝儀孝儀曰必如/此當有敕或恐不然孝儀置酒粲怒以杯抵地曰賊)¶
　(已渡江便逼宫闕水陸俱㫁何暇有報假令無敕豈/得自安韋粲今日何情飲酒即馳馬出部分将發㑹)¶
　(江州刺史當陽公大心遣使邀粲粲乃馳往見大心/曰江州去京最近殿下情計誠宜在前但中流任重)¶
　(當湏應接今宜移鎮湓城遣偏將賜見隨足矣大心/然之遣中兵栁昕帥兵隨粲粲至南州外弟司州刺)¶
　(史栁仲禮亦帥歩騎至横江粲即送糧仗併散私財/以賞其戰士裴之髙自張公洲遣船渡江粲仲禮遂)¶
　(與李孝欽羊鴉仁陳文徹合軍屯新林粲議推仲禮/為大都督裴之高自以年位耻居其下粲抗言於衆)¶
　(曰今者同赴國難義在除賊所以推栁司州者正以/乆捍邉疆先為侯景所憚且士馬精鋭無出其前若)¶
　(論年位皆在粲下直以社稷之計不得復論今日形/勢貴在将和若人心不同大事去矣粲請為諸軍解)¶
<pb:KR2o0020_WYG_045-16a>¶
　(之乃單舸至之高營切讓之曰今二宫危逼猾㓂淊/天臣子當戮力同心豈可自相矛楯豫州必欲立異)¶
　(鋒鏑便有所歸之高垂泣致謝遂推仲禮為大都督/宣城内史楊白華遣其子将兵繼至援軍大集衆十)¶
　(餘萬景囚之髙弟姪子孫列於陳前以鼎鑊刀鋸隨/其後謂曰裴公不降今即烹之之髙召善射者使射)¶
　(其子不中栁仲禮以晦夜入韋粲營部分衆軍旦日/㑹戰諸将各有據守令粲頓青塘粲以青塘當石頭)¶
　(中路賊必争頗憚之仲禮曰青塘要地非兄不可若/疑兵少當更遣軍相助乃使直閣将軍劉叔𦙍助之)¶
　集覽(頠魚毁反自相矛楯矛戈楯甲也顔師古曰言/矛楯者謂不相入也正義曰矛所以傷敵楯所)¶
　(以扞身其用相反故事之不恊者為矛楯荘子楚人/有賣矛及楯者見人來買矛即謂之曰此矛無何不)¶
　(徹見人來買楯則又謂之曰此楯無何能徹者買人/曰還将爾矛刺爾楯若何然則矛楯各自言之則皆)¶
<pb:KR2o0020_WYG_045-16b>¶
　(善矣若相對言之/則必有不善者)質實(衡州注見宋文帝元嘉十六/年衡陽歐陽頠長沙臨湘人)¶
　(廬陵郡名注見漢獻帝建安三年豫章郡名注見漢/武帝元鼎五年湓城縣名注見敬帝太平元年南州)¶
　(未詳處所横江注見漢獻帝興平元年張公州未詳/處所新林浦名注見宋文帝元嘉三年青塘未詳處)¶
　(所/)¶
魏太師泰殺其國臣王茂¶
　(魏太師泰殺安定國臣王茂而非其罪左丞栁慶諫/泰怒曰卿黨罪人亦當坐執慶於前慶辭色不撓曰)¶
　(慶聞君蔽於事為不明臣知而不争為不忠慶既竭/忠不敢愛死但懼公為不明耳㤗寤亟使赦茂不及)¶
　(乃賜茂家錢帛/曰以旌吾過)集覽(以旌吾過或曰旌當作志志記/也左傳以志吾過且旌善人)¶
<pb:KR2o0020_WYG_045-17a>¶
　正誤(以旌吾過今按書云旌别/淑慝旌猶表識也識音志)質實(安定郡名注見/漢光武建武元)¶
　(年栁慶河東/解人蚪之弟)¶
(已梁太清三年魏大綂十/已五年東魏武定七年)春正月侯景襲梁援軍韋粲¶
死之栁仲禮擊景敗之考異(擊當/作討)¶
　(正月朔栁仲禮徙營大桁㑹大霧韋粲軍迷失道比/及青塘夜已過半立柵未合侯景亟帥鋭卒攻之粲)¶
　(使軍主鄭逸逆擊之命劉叔𦙍以舟師截其後叔𦙍/不敢進逸遂敗景乘勝入粲營左右牽粲避賊粲不)¶
　(動叱子弟力戰遂與子尼及弟助警構從弟昻皆戰/死親戚死者數百人仲禮方食投箸被甲與其麾下)¶
　(百騎馳往救之與景戰大破之斬首數百級溺死千/餘人仲禮矟将及景而賊自後斫之中肩景得免自)¶
<pb:KR2o0020_WYG_045-17b>¶
　(是不敢復濟南岸仲禮亦氣衰不復言戰矣邵陵王/綸復收散卒自東道至列營桁南亦推桞仲禮為大)¶
　(都/督)集覽(助警構/三弟名)質實(大桁注見晉安帝元興元年麾/下注見漢獻帝建安十四年桁)¶
　(南注見晉明/帝太寧二年)¶
梁中領軍朱异卒¶
　(朝野以侯景之禍共尤朱异异慚憤發疾卒梁主痛/惜特贈僕射胡氏曰侯景能濟江由正徳舟楫之助)¶
　(正徳能反噬由朱异失職之薦景固亂臣正徳固賊/子异乃亂賊之媒也而梁武終不悟焉使异荷榮禄)¶
　(之恩為乆長之慮當正徳外叛而歸正名其罪啓上/黜之逺服則子有不孝之心者亦知戒矣當侯景叛)¶
　(國而來照灼其情啓上拒之境外則臣有不忠之意/者亦知懼矣二者皆失之然則非景與正徳能亡梁)¶
<pb:KR2o0020_WYG_045-18a>¶
　(也乃朱异/亡之耳)集覽(逺服禹貢要/服荒服也)¶
　　書法(禍梁者异也書官/書卒何譏失刑也)¶
梁北徐州刺史蕭正表以州叛降東魏質實(北徐州注/見宋孝武)¶
(帝大明/五年)○梁援軍擊侯景天門太守樊文皎戰死考異¶
(按侯景叛臣/擊字當作討)¶
　(臺城與援軍信命久絶援軍募人能入城送啓者李/朗請先受鞭詐為得罪叛投賊因得入城城中方知)¶
　(援兵四集舉城鼔譟諸軍渡淮攻東府前柵焚之髙/州刺史李遷仕及樊文皎帥鋭卒五千獨進深入所)¶
　(向摧靡至菰首橋東景將宋子仙伏兵擊之文皎戰/死遷仕遁還仲禮神情傲狠陵蔑諸將邵陵王綸每)¶
<pb:KR2o0020_WYG_045-18b>¶
　(日執鞭至門亦移時弗見由是與綸及諸將有隙互/相猜阻莫有戰心援軍初至建康士民扶老擕㓜以)¶
　(候之纔過淮即縱兵剽掠由是士民/失望賊中有謀應官軍者聞之亦止)集覽(東府注見/晉安帝元)¶
　(興元年菰首橋/正義曰在淮地)質實(鼔譟注見宋文帝元嘉二十六/年淮水名注見宋文帝元嘉三)¶
　(十年高州注同上元嘉八年/菰首橋在應天府治青溪上)¶
二月梁以侯景為大丞相與之盟敕止援軍湘東王繹¶
次于武城¶
　(初臺城之閉也公卿以食為念男女貴賤並出負米/取諸府藏錢帛聚徳陽堂而不備薪芻魚鹽至是欀)¶
　(尚書省為薪徹薦剉以飼馬軍士或煑鎧熏䑕捕雀/而食之屠馬於省殿間雜以人肉食者必病侯景衆)¶
<pb:KR2o0020_WYG_045-19a>¶
　(亦饑抄掠無所獲東城有米可支一年援軍斷其路/景甚患之王偉請偽求和以緩其勢運米入石頭然)¶
　(後休士息馬繕脩器械伺有懈怠擊之景從之拜表/求和太子白梁主請許之梁主怒曰和不如死太子)¶
　(固請梁主遲回乆之乃曰汝自圖之勿令取笑千載/遂報許之景乞割江右四州之地并求宣城王大器)¶
　(出送然後濟江中領軍傅岐固爭曰豈有賊舉兵圍/宫闕而更與之和乎此特欲却援軍耳且宣城嫡嗣)¶
　(之重國命所繫豈可為質梁主乃以大噐之弟石城/公大欵質於景敕諸軍不得復進詔以景為大丞相)¶
　(豫州牧設壇門外遣僕射王克與王偉等盟既盟而/景圍不解專修鎧仗了無去志㑹南康王㑹理湘潭)¶
　(侯退西昌世子彧衆合三萬至馬卭州景請敕還南/岸太子從之景又啓曰永安侯確直閣趙威方頻隔)¶
　(柵見詬云天子自與汝盟我終當破汝乞召確及威/方入即當引路梁主召確確累辭不入邵陵王綸泣)¶
<pb:KR2o0020_WYG_045-19b>¶
　(謂確曰圍城既乆聖上憂危臣子之情切於湯火故/欲且盟而遣之更申後計成命已决何得拒違確曰)¶
　(侯景雖云欲去而不解長圍其意可見入城何益綸/大怒欲斬之確乃流涕入城梁主常蔬食至是蔬茹)¶
　(皆絶乃食鷄子綸乃因使上鷄子數百枚胡氏曰古/之時禽獸常逼人矣聖人教之網罟佃漁則為民除)¶
　(患而因以制禮然其為敎戒甚備則愛物之心亦可/見矣故其效至於鳯凰儀鳥獸舞魚鱉咸若反不可)¶
　(勝用焉自佛以不殺為敎謂犬豕牛羊皆吾宿世之/祖考眷屬也信而行之莫甚於梁武其心未必不非)¶
　(笑堯舜周孔以為不慈不悲也果有報應福利者則/梁之國祚靈長臣忠子孝叛亂不作壽考無期斯為)¶
　(驗矣乃一切不然禍亂既興骨肉相圖太平之民十/䘮八九然則向者茹蔬不殺之功果何在邪梁武行)¶
　(事殆天啓之使破敗昭著以警後來歟觀此尚不知/佛學之非又從而為之説以自解焉則亦末如之何)¶
<pb:KR2o0020_WYG_045-20a>¶
　(矣○湘東王繹軍於郢州之武城與河東王譽桂陽/王慥皆淹留不進中記室參軍蕭賁骨鯁士也以繹)¶
　(不早下心非之嘗與繹雙六食子未下賁曰殿下都/無下意繹深銜之及得梁主敕繹欲旋師賁曰景以)¶
　(人臣舉兵向闕今若放兵童子能斬之矣必不為也/大王以十萬之衆未見賊而退奈何繹不悦未幾因)¶
　(事殺/之)集覽(設壇史記齊世家曹沬以七首刼桓公於/壇上注何休曰土基三尺階三等曰壇㑹)¶
　(必有壇者為升降揖讓稱先君以相接也蔬茹郭璞/曰凡草菜可食者通名蔬顔師古曰所食之菜曰茹)¶
　(茹人恕反慥七到反雙六慱局戯名以異木為方槃/槃中彼此内外各有六梁故名雙六其打馬拽子視)¶
　(明瓊為標的非圖諜則無以得髣髴雙六最近古號/為雅&KR0231;始於西竺流於曹魏盛於梁陳魏齊隋唐間)¶
　(宋太祖播之聲詩紀於奎文雙有光焉閲時已乆中/州泯泯罕見而殊方偏域類能為之三佛齊曰闍婆)¶
<pb:KR2o0020_WYG_045-20b>¶
　(占城曰質犂真臘曰莎其說詳見洪遵普雙序或曰/曹魏陳思王所製非也食子未下食打取也子馬也)¶
　(未下謂馬被打起而未得入槃也雙六槃中彼此各/十二梁白黒各十五馬此馬單則彼馬得打兩馬相)¶
　(比為梁成梁所以避打也有馬遭打則餘馬俱不得/動必俟所打馬復下然後餘馬得行仍湏彼内六梁)¶
　(中有空位而瓊色值之方可下也其/布置那移之訣詳見江湖聞見録)質實(抄掠注見/隋恭帝侗)¶
　(皇㤗二年東城縣名注見漢獻帝建安三年遲囘注/見漢靈帝建寧元年石城縣名注見宋明帝泰始二)¶
　(年豫州注見秦王政六年夀春湘潭縣名本秦之湘/南縣漢屬長沙郡晉屬衡陽郡梁改湘南曰湘潭因)¶
　(昭潭為名隋以建寧隂山攸水荼陵四縣省入屬衡/州唐屬潭州宋因之元陞為州本朝復為縣改屬長)¶
　(沙府馬卬州未詳處所永安縣名注見漢昭烈帝章/武二年湘東郡名注見宋文帝元嘉十六年郢州注)¶
<pb:KR2o0020_WYG_045-21a>¶
　(見漢後主建興七年武昌武城未詳處所桂陽本春/秋戰國時楚之地名屬長沙郡漢分置桂陽郡治彬)¶
　(縣晉析郴縣置平陽縣陳復省入郴隋因之唐置平/陽縣又置桂陽監屬郴州宋陞監為桂陽軍屬荆湖)¶
　(南路元陞為桂陽路屬湖南宣慰司本朝初改為桂陽/府後降府為州以平陽縣省入改屬衡州府西昌縣)¶
　(名注見天/監四年)¶
　　書法(於是景求和也曷為不書書與之盟病梁也/賊舉兵犯闕而以為大丞相且與之盟挫威)¶
　　(甚矣援軍既止賊不背盟乎書次武城何罪繹也/景反至今盖半年矣繹自遣文皎尋發江陵今既)¶
　　(四月始至武城而又頓兵不進其不急君父之難/甚矣臺城既䧟遂各歸鎮果何安乎綱目前書遣)¶
　　(兵赴援此書次于武城/後書歸江陵深罪之也)¶
<pb:KR2o0020_WYG_045-21b>¶
　　發眀(昔春秋時宋以弱小之國被圍於强大之楚/自九月至于次年五月經厯三時之乆易子)¶
　　(而食析骸而㸑可謂危困之極矣然而城下之盟/則曰有以國斃不能從也去三十里而與之平今)¶
　　(侯景以覊旅奔走之臣驅率烏合之衆乘梁人之/無備奄至臺城攻圍數月梁人援軍四合縱未能)¶
　　(平賊猶未若宋人之危急也胡為賊景求和遽與/之盟豈有人臣舉兵向闕人主可與之和者哉考)¶
　　(之分注王偉為景設謀請偽求和梁主怒而不許/既而太子固請遂報許之盖是時梁之諸子互不)¶
　　(相下太子惟恐諸王有功是以狥賊所請墮其計/中綱目於此不曰侯景乞和而曰梁與之盟敕止)¶
　　(援軍若梁人自與之盟自止援軍然者所以專罪/梁人不知大義委身從賊聽其愚弄之謀其視宋)¶
　　(人不肯俯從城下之盟者真輿臺之不若也若夫/蕭繹前此書遣兵赴援至是已七閲月方書次于)¶
<pb:KR2o0020_WYG_045-22a>¶
　　(武城武城郢之地耳其去臺城凡幾里又可以見/繹坐視君父不救之意矣梁主内有子如綱外有)¶
　　(子如繹雖欲/不亡得乎)¶
東魏河内之民歸于魏¶
　(東魏河内民四千餘家以魏北徐州刺史司馬裔其/鄉里也相帥歸之宇文㤗欲封裔裔固辭曰士大夫)¶
　(逺歸皇化裔豈能帥之賣/義士以求榮非所願也)質實(河内郡名注見漢桓/帝延熹九年北徐州)¶
　(注見宋孝武/帝大明五年)¶
三月侯景䧟梁臺城自稱大都督錄尚書事邵陵王綸¶
奔㑹稽栁仲禮等叛降景景廢蕭正徳以為大司馬¶
<pb:KR2o0020_WYG_045-22b>¶
　(侯景既運東府米入石頭王偉聞荆州軍退援軍不/相統壹乃說景曰王以人臣舉兵圍守宫闕逼辱妃)¶
　(主殘穢宗廟今日持此欲安所容身乎背盟而㨗自/古多矣願且觀其變景遂啟陳梁主十失曰陛下崇)¶
　(飾虚誕惡聞實錄以妖怪為嘉禎以天譴為無咎敷/演六藝排擯前儒王莽之法也以鐡為貨輕重無常)¶
　(公孫之制也爛羊䥴印朝章鄙雜更始趙倫之化也/豫章讎父邵陵冠布石虎之風也修建浮圖四民饑)¶
　(餒□融姚興之代也又言建康宫室崇侈陛下唯與/主書參斷萬機政以賄成諸閹豪盛衆僧殷實皇太)¶
　(子珠玉是好酒色是耽邵陵所在殘破湘東群下貪/縱南康定襄之屬皆如沐猴而冠耳伏願小懲大戒)¶
　(放讒納忠使臣無再舉之憂陛下無嬰城之辱則萬/姓幸甚梁主覽啟慙怒三月朔以景違盟舉鋒鼔譟)¶
　(初閉城之日男女十餘萬擐甲者二萬餘人被圍既/乆人多身腫氣急死者什八九乗城不滿四千人率)¶
<pb:KR2o0020_WYG_045-23a>¶
　(皆羸喘横尸滿路而衆心猶望外援栁仲禮唯聚妓/置酒作樂諸將日往請戰仲禮不許安南侯駿說邵)¶
　(陵王綸曰城危如此而都督不救若萬一不虞殿下/何顔自立於世今冝分軍為三道出賊不意攻之可)¶
　(以得志綸不從仲禮父津登城謂仲禮曰汝君父在/難不能竭力百世之後謂汝為何仲禮亦不以為意)¶
　(梁主問策於津對曰陛下有邵陵臣有仲禮不忠不/孝賊何由平南康王㑹理與羊鴉仁趙伯超等進營)¶
　(於東府城北約夜度軍為景所敗景又求和梁主使/御史中丞沈浚至景所見景無去志發憤責之景横)¶
　(刀叱之浚曰負㤙忘義違棄詛盟固天地所不容沈/浚五十之年常恐不得死所何為以死相懼邪因徑)¶
　(去不顧於是景復攻城晝夜不息邵陵世子堅屯太/陽門終日蒱飲不恤吏士其書佐董勛熊曇朗夜引)¶
　(景衆登城永安侯確力戰不能却乃排闥入啟梁主/云城已䧟梁主安臥不動歎曰自我得之自我失之)¶
<pb:KR2o0020_WYG_045-23b>¶
　(亦復何恨因謂確曰速去語汝父勿以二宫為念景/入見於太極東堂以甲士五百人自衛稽顙殿下典)¶
　(儀引就三公榻梁主神色不變問曰卿在軍中日乆/無乃為勞景不敢仰視汗流被面復至永福省見太)¶
　(子太子亦無懼容侍衛皆驚散惟徐摛殷不害侍側/摛謂景曰當以禮見景乃拜退謂王僧貴曰吾常跨)¶
　(鞍對陳矢刃交下而意氣安緩了無怖心今見蕭公/使人自慴豈非天威難犯吾不可以再見之於是悉)¶
　(撤兩宮侍衛縱兵掠乗輿服御宫人皆盡收朝士王/侯送永福省矯詔大赦自加大都督中外諸軍錄尚)¶
　(書事建康士民逃難四出景以詔命解外援軍栁仲/禮召諸将議之邵陵王綸曰今日之命委之将軍仲)¶
　(禮熟視不對裴之高王僧辯曰将軍擁衆百萬致宫/闕淪沒正當悉力决戰何所多言仲禮竟無一言諸)¶
　(軍乃散綸奔㑹稽仲禮及羊鴉仁王僧辯趙伯超並/開營降賊軍士歎憤仲禮等入城先拜景而後見梁)¶
<pb:KR2o0020_WYG_045-24a>¶
　(主梁主不與言見津津慟哭曰汝非我子何勞相見/景遣仲禮歸司州僧辯歸竟陵初臨賀王正徳與景)¶
　(約平城之日不得全二宫及城開正徳帥衆揮刃欲/入不得景更以正徳為大司馬正徳入見梁主拜且)¶
　(泣梁主曰啜其/泣矣何嗟及矣)集覽(公孫之制漢光武時公孫述據/蜀自立為帝廢銅錢置鐡錢爛)¶
　(羊鐫卬王莽末漢兵起共立光武族兄聖公為更始/將軍後即帝位羣小膳夫皆濫受官爵長安為之語)¶
　(曰爛羊胃騎都尉爛羊頭闗内侯朝章鄙雜趙王倫/晉宣帝第九子後簒位奴卒厮役亦加爵位每朝㑹)¶
　(貂蟬盈坐諺曰貂不足狗尾續豫章讐父初梁武納/齊東昏侯寵姬七月而生豫章王綜其母告以故綜)¶
　(遂降魏邵陵冠布邵陵王綸攝南徐州刺史嘗逢䘮/車奪孝子服而著之匍匐號泣石虎之風晉末僭國)¶
　(後趙王石勒即帝位立世子𢎞為太子子宏為大單/于其從子虎怒曰大單于當以授我乃與黄吻婢皃)¶
<pb:KR2o0020_WYG_045-24b>¶
　(待主上晏駕不足復留種也後勒卒虎殺𢎞而自立/笮融姚興之代笮融姓名丹陽人漢獻時為下邳相)¶
　(大起浮屠祠以銅為人黄金塗身衣以錦綵垂銅槃/九重下為樓閣道可容三千餘人悉誦佛經姚興姓)¶
　(名晉末僭國後秦主也以鳩摩羅什為國師大營寺/塔由是州郡化之事佛者十室而九史炤釋文笮音)¶
　(側格反沐猴而冠注見漢主劉邦元年蒱飲蒱/注見晉明帝太寧三年蒱博徐摛摛丑知反)正誤¶
　(石虎之風今按石虎太子邃謂李顔等曰官家難稱/吾欲行冐頓之事卿從我乎事覺虎殺邃更立子宣)¶
　(為太子後宣弟韜有寵虎欲立之宣謂楊柸趙生曰/汝能殺韜當以韜之國邑分封汝等韜死主上必臨)¶
　(䘮吾因行大事蔑不濟矣柸等殺韜事覺宣伏誅按/冒頓匃奴單于頭曼之子弑父自立邃欲弑父故云)¶
　(今梁主之子豫章王綜叛父降魏邵陵王綸奪孝子/服而著之取貌類梁主者加以袞冕就坐剝禠捶之)¶
<pb:KR2o0020_WYG_045-25a>¶
　(於庭皆無父之人也故侯景謂如石虎/之子邃宣皆欲弑父也集覽所引非也)質實(萬一不/虞萬一)¶
　(猶言倘或也不虞猶言不測也又注見唐代宗永㤗/元年沈浚武康人排闥注見漢高帝十一年徐摛東)¶
　(海郯人殷不害陳郡長平人㑹稽郡名注見漢和帝/永元元年司州注見秦荘襄王元年成臯竟陵郡名)¶
　(注見新莽地皇二年乘輿/注見漢後主延熈十七年)¶
　　書法(書叛降何非力屈也於是仲禮及羊鴉仁王/僧辯趙伯超並開營降曷為首罪仲禮大都)¶
　　(督也自大都督且降/矣餘何責焉故等之)¶
梁東徐北青州及淮陽郡皆叛降于東魏東魏遂取梁¶
青州及山陽郡考異(提要漏/梁字)質實(東徐州名注見漢高/帝六年下邳北青州)¶
<pb:KR2o0020_WYG_045-25b>¶
(注見漢桓帝永康元年青州一統志云淮陽郡晉義熈/中所置故城在鳯陽府泗州故徐城東北一百五十里)¶
(又注見周赧王三十六年陳山/陽郡注見晉武帝大明三年)¶
　　發眀(有其有者昌貪人有者亡梁主招納叛臣意/在利其土地然曽無尺寸之得而家國䘮亡)¶
　　(境土反為敵有綱目書梁州郡叛降東魏及東魏/取梁州郡詞繁而不殺後之貪人土地者可以觀)¶
　　(矣/)¶
○梁湘東王繹歸江陵殺桂陽王慥¶
　(初梁主以河東王譽代張纉為湘州刺史徙纉代岳/陽王詧為雍州刺史纉恃才輕譽迎候有闕譽至留)¶
　(纉不遣纉輕舟夜遁將之雍部復慮詧拒之纉與湘/東王繹有舊欲因之以殺譽兄弟乃如江陵及臺城)¶
<pb:KR2o0020_WYG_045-26a>¶
　(䧟諸王各還州鎮譽歸湘州信州刺史桂陽王慥留/軍江陵欲待繹至拜謁乃還纉遺繹書曰河東欲襲)¶
　(江陵岳陽共謀不逞江陵軍士朱榮亦遣使告繹云/桂陽留此欲應譽詧繹懼自蠻中歩道馳歸江陵囚)¶
　(慥殺之樹柵/掘塹以自守)集覽(不逞不檢/謂之不逞)正誤(不逞今按不逞字/出左傳然既云不)¶
　(逞乃以為惡者盖欲逞而不得逞者韻/書逞快也不逞謂不得恣肆快意者也)質實(江陵郡/名注見)¶
　(漢獻帝建安三年信州注見/漢獻帝建安十九年巴東)¶
　　發眀(是時臺城既破梁主淪没賊手此正臣子痛/心疾首誓不俱生之日蕭繹前此緩於赴援)¶
　　(罪已不可勝誅今既噬臍無及猶當竭力致死庻/幾少雪前耻而乃從容還鎮畧無惻怛君父之心)¶
　　(此何理哉綱目上書景䧟臺城此書/繹歸江陵其惡不待貶絶而自見矣)¶
<pb:KR2o0020_WYG_045-26b>¶
侯景䧟梁廣陵¶
　(侯景以董紹先為江北行臺使齎敕召南康王㑹理/紹先以羸兵二百至江陵㑹理士馬甚盛僚佐説㑹)¶
　(理曰景已䧟京邑欲除諸藩然後簒位若四方拒絶/立當潰敗奈何委全州之地以資冦乎不如殺紹先)¶
　(發兵拒守與魏連和以待其/變㑹理素懦即以城授之)質實(廣陵縣名注/見太清二年)¶
東魏取梁淮隂質實(淮隂縣名注見漢/獻帝建安元年)○梁吳郡太守¶
袁君正以郡叛附侯景¶
　(侯景遣于子悦等将羸兵數百東畧吳郡新城戍主/戴僧逷有精甲五千説太守袁君正曰賊今乏食臺)¶
　(中所得不支一旬若閉關拒守立可餓死君正素怯/郊迎之子悦執君正掠奪財物子女東人皆立堡拒)¶
<pb:KR2o0020_WYG_045-27a>¶
　(之/)集覽(逷他/厯反)質實(吳郡注見漢獻/帝建安五年)¶
　　書法(先是景使齎敕召南康王會理會理性懦即/以廣陵授之綱目書䧟而已於是景遣兵數)¶
　　(百畧吳郡君正素怯遂郊迎之則獨書叛何㑹理/聞敕而行君正出郊迎賊綱目之權衡審矣故不)¶
　　(書會理而/斥君正)¶
梁宣城吳興起兵拒侯景¶
　(侯景遣來亮入宛陵宣城太守楊白華誘而斬之景/遣李賢明攻之不克御史中丞沈浚避難東歸與吳)¶
　(興太守張嵊起兵討景景號令所/行唯吳郡以西南陵以北而已)集覽(宛陵漢置丹/陽郡治宛陵)¶
　(東漢立宣城郡隋改宣州宋陞寧國府嵊石證/反南陵漢丹陽郡邑今屬寧國府在宣城西)質實¶
<pb:KR2o0020_WYG_045-27b>¶
　(一統志云宛陵漢之縣名為丹陽郡治所東漢置宣/城縣隋宣州治此唐初析置懐安縣尋省宋元仍舊)¶
　(本朝因之為寧國府治所仍屬焉宣城郡名注見漢/眀帝永平十三年丹陽吳興郡名注見宋眀帝㤗始)¶
　(二年南陵郡名本漢之丹陽郡春榖縣地晉屬宣城/郡孝武時改為陽榖縣後併入蕪湖梁武帝始置南)¶
　(陵縣及南陵郡陳又置北江州隋初州郡俱廢以縣/屬宣州唐初屬池州尋還舊屬宋元仍舊本朝因之)¶
　(改屬寧/國府)¶
東魏攻魏潁川魏人擊之殺其将慕容紹宗劉豐生¶
　(東魏高岳等攻魏潁川踰年不克劉豐生建䇿堰洧/水以灌之城多崩頺王思政身當矢石與士卒同勞)¶
　(苦城中泉涌懸釜而炊宇文㤗遣趙貴督東南諸州/兵救之阻水不得前東魏人使善射者乘大艦臨城)¶
<pb:KR2o0020_WYG_045-28a>¶
　(射之城垂䧟慕容紹宗與豐生臨堰視之暴風忽至/飄船向城城上人以長鈎牽船弓弩亂發二人俱死)¶
　集覽(洧水洧于&KR0100;反水出潁川陽城山左傳注/水出滎陽宻縣東南至潁川長平入潁)質實¶
　(潁川郡名注見漢後主建興十年一統志云洧水源/出開封府宻縣東至新鄭縣㑹溱水為雙泊河至西)¶
　(華縣入/黄河)¶
夏東魏大将軍澄如鄴¶
　(東魏進澄位相國封齊王加殊禮澄固辭不許澄召/将佐宻議之皆勸澄受之獨陳元康以為未可澄由)¶
　(是嫌/之)質實(鄴縣名注見漢獻/帝建安十五年)¶
梁岳陽王詧執雍州刺史張纉¶
<pb:KR2o0020_WYG_045-28b>¶
　(湘東王繹之入援也令所督諸州皆發兵雍州刺史/岳陽王詧遣司馬劉方貴將兵出漢口繹召詧使自)¶
　(行詧不從方貴潛與繹謀襲襄陽未發會詧以他事/召方貴方貴以為謀泄遂據樊城詧遣軍攻之繹厚)¶
　(資遣張纉使赴鎮纉至大隄詧已/㧞樊城斬方貴聞臺城䧟遂執纉)質實(雍州注見漢/獻帝建安十)¶
　(二年襄陽漢口漢水之口注同上年漢沔襄陽縣名/注見宋眀帝㤗始元年樊城注見漢獻帝建安十三)¶
　(年一統志云大隄城名在襄陽府城外唐李白大隄/曲漢水横襄陽花開大隄暖劉禹錫詩酒旗相望大)¶
　(隄頭隄下連檣隄上樓日暮行/人爭渡急漿聲咿啞滿中流)¶
五月梁主衍殂太子綱立¶
　(梁主雖外為侯景所制而内甚不平景欲以宋子仙/為司空梁主曰調和隂陽安用此物景不能彊心甚)¶
<pb:KR2o0020_WYG_045-29a>¶
　(憚之太子泣諌梁主曰若社稷有靈猶當克復如其/不然何事流涕是後梁主所求多不遂志飲膳亦為)¶
　(所裁節憂憤成疾口苦索蜜不得再曰荷荷遂殂年/八十六景秘不發䘮太子嗚咽流涕不敢泄聲既而)¶
　(發䘮遂即位立宣城王大器為太子髙祖之末建康/士民争尚豪華糧無半年之儲常資四方委輸自景)¶
　(亂道路斷絶人至相食不免餓死存者百無一/二貴戚豪族皆自出採稆填委溝壑不可勝紀)質實¶
　(荷荷憤怒聲夏煚曰荷負荷也盖荷荷即張歩所謂/負負無可言者之意但彼所負者罪也此所負者憂)¶
　(憤也又按韻會云荷勞也言勞者盖是苦苦之意委/輸注見漢髙帝五年採稆注見漢獻帝建安元年)¶
　　書法(賀善贊曰武帝得國之初綱目首書立贖刑/條救吉翂死盖天資近厚故也其善政亦多)¶
　　(有之徵士求言尊經興學禮樂制度相望于冊是/以自漢永平以來大有年未有書者於是復書獨)¶
<pb:KR2o0020_WYG_045-29b>¶
　　(其過於慈柔而廢國家之法溺於異教而薄宗廟/之禮志取一城而輕數十萬人之命故再書有罪)¶
　　(免三書捨身再書作塔四書淮堰一書泗堰綱目/每深病之迨夫末年輕納叛人遂不克終悲哉)¶
魏詔代人復其舊姓質實(代郡名注見/秦王政三年)○六月梁湘東¶
王繹殺太常卿劉之遴¶
　(初侯景将使之遴授臨賀王正徳璽綬之遴剃髮僧/服而逃将歸江陵行至夏口繹素嫉其才宻送藥殺)¶
　(之而自為誌/銘厚其賻贈)集覽(遴良/刃反)質實(臨賀郡名注見晉穆帝/永和三年夏口地名注)¶
　(見漢獻帝建/安十三年)¶
東魏大將軍澄克潁川以王思政歸魏師還¶
<pb:KR2o0020_WYG_045-30a>¶
　(東魏高岳既失慕容紹宗等志氣沮䘮不敢復逼長/社陳元康言於髙澄曰王自輔政以來未有殊功今)¶
　(潁川埀䧟願王自以為功澄從之自将攻長社親臨/作堰堰三决澄怒推負土者及囊并塞之城中無鹽)¶
　(攣腫死者什八九水入城壞澄令城中曰有能生致/王大将軍者封侯若有損傷左右皆斬王思政帥衆)¶
　(據土山告之曰吾力屈計窮唯當以死謝國因仰天/大哭西向再拜欲自刎衆共執之不得引决澄遣趙)¶
　(彥深執手申意延而禮之思政初入潁川將士八千/人及城䧟纔三千人卒無叛者澄改潁川為鄭州遇)¶
　(思政甚重祭酒盧潛曰思政不能死節亦何足重澄/曰我有盧潛乃是更得一王思政潛度世之曾孫也)¶
　(初思政屯襄城欲以長社為行臺治所啟陳於宇文/㤗淅州刺史崔猷曰襄城控帶京洛實為要地如有)¶
　(動静易相應援潁川既鄰冦境又無山川之固賊若/前來徑至城下莫若頓兵襄城以為行臺潁川置州)¶
<pb:KR2o0020_WYG_045-30b>¶
　(遣將鎮守則表裏膠固人心易安縱有不虞豈能為/患㤗令從猷策思政固請㤗乃許之至是㤗深悔之)¶
　(以侯景所獻諸城道路/阻絶令諸将㧞軍還)集覽(淅州注見中大/通六年淅陽)質實(長/社)¶
　(縣名注見漢光武建武八年引决注見宋明帝㤗始/七年鄭州注見漢光武建武八年長社祭酒官名注)¶
　(見漢獻帝建安元年盧潛范陽人襄城縣名注見周/赧王十五年一統志云淅陽後魏所置治内鄉縣唐)¶
　(貞觀中省入内鄉縣故城在南陽府/鄧州西北一百二十里崔猷博陵人)¶
　　書法(書以歸何譏也執以歸力辭也以歸緩/辭也思政於是不得為節士矣惜哉)¶
梁湘東王繹自稱假黄鉞大都督中外諸軍承制質實¶
(假黄鉞注見漢/後主建興六年)○侯景殺蕭正徳考異(提要殺/作誅)¶
<pb:KR2o0020_WYG_045-31a>¶
　(正徳怨侯景賣已宻書召鄱陽王/範使以兵入景遮得其書縊殺之)集覽(遮得遮截於/路而得之)¶
　質實(鄱陽郡名注見漢/獻帝建安十三年)¶
　　書法(蕭正徳與景同反者也怨景賣已景殺之而/以誅書何正徳為子則不孝為臣則不忠乃)¶
　　(天地間罪人也人人得而誅之幸而不正於典刑/而為同惡者所殺殺之之人雖非而其所殺者則)¶
　　(有罪者也以誅/書之埀戒萬世)¶
　　發眀(正徳當誅而書殺者景不得而誅之也是時/正徳既已復為大司馬又嘗泣見梁武於城)¶
　　(䧟之日與相勞苦父子如初然而綱目亦不繫之/梁者背父叛君之賊義不得復為臣子故絶之於)¶
　　(梁/也)¶
<pb:KR2o0020_WYG_045-31b>¶
梁永安侯確謀討侯景不克而死¶
　(景愛永安侯確之勇常寘左右邵陵王綸潛遣人呼/之確曰景輕佻一夫力耳我欲手刃之恨未得其便)¶
　(卿還啟家王勿以確為念景與確遊鍾山確/引弓射鳥因欲射景弦斷不發景覺而殺之)集覽(輕/佻)¶
　(注見漢靈帝/中平六年)質實(鍾山注見/太清二年)¶
　　書法(侯景之變武帝子孫臨難/無愧者永安侯一人而已)¶
　　發眀(梁主子孫負國者多矣狥義/而死僅有確爾故特予之)¶
梁湘東王繹使其世子方等攻湘州刺史河東王譽譽¶
擊之方等敗死繹殺其妃徐氏¶
<pb:KR2o0020_WYG_045-32a>¶
　(繹娶徐妃生世子方等妃多失行故方等無寵及自/建康歸江陵繹見其御軍和整始歎其能入告徐妃)¶
　(妃泣而退繹怒疏其穢行榜于大閤方等見之益懼/湘州刺史河東王譽驍勇得士心繹將討侯景使督)¶
　(其糧衆譽不與方等請討之繹乃以少子方矩代譽/使方等将兵送之方等将行謂所親曰是行也吾必)¶
　(死之死得其所吾復奚恨至麻溪譽擊之方等敗死/繹無戚容寵妃王氏生子方諸而卒繹疑徐妃為之)¶
　(逼令自殺/妃赴井死)質實(江陵郡名注見漢獻帝建/安十三年麻溪未詳處所)¶
秋七月梁廣州刺史元景仲謀反西江督䕶陳覇先討¶
誅之¶
　(霸先欲起兵討侯景景使人誘景仲許奉以為主使/圗霸先霸先馳檄討之景仲衆潰縊死霸先迎定州)¶
<pb:KR2o0020_WYG_045-32b>¶
　(刺史蕭勃鎮廣州勃/以霸先監始興郡事)質實(西江注見中大通十一年/定州注同上年廣州注見)¶
　(秦始皇三十三年南海始興/郡注見晉愍帝建興三年)¶
梁湘東王繹使信州刺史鮑泉攻湘州¶
　(繹遣竟陵太守王僧辯信州刺史鮑泉擊湘州僧辯/欲俟衆集而行繹疑其觀望斫之中髀悶絶乆之泉)¶
　(懼不敢言獨/將兵伐湘州)質實(竟陵郡名注見晉孝武帝太元六/年信州注見漢獻帝建安九年鮑)¶
　(泉東海人湘州注見漢/獻帝興平元年長沙)¶
梁合州刺史鄱陽王範以州附于東魏以乞師¶
　(範聞臺城䧟戒嚴欲入僚佐咸説之曰今魏人已據/壽陽大王移足則虜必窺合肥範乃止㑹高澄遣李)¶
<pb:KR2o0020_WYG_045-33a>¶
　(伯穆逼合肥範方謀討侯景藉東魏為援乃以合州/輸伯穆送二子於鄴以乞師出屯濡湏以待上遊之)¶
　(軍乆之不至東魏亦不為出師/範糧乏進退無計乃西軍樅陽)集覽(濡須注見漢獻/帝建安十七年)¶
　(樅陽漢置縣屬廬江梁改郡陳復為縣隋廢為鎮今/屬安慶桐城縣古樅陽城南濵大江在今桐城東南)¶
　(一百二十里/樅七容反)質實(臺城注見宋文帝元嘉三十年壽/陽郡名注見齊主寳卷永元二年)¶
　(合肥縣名注見漢靈帝中平元年合州注見漢景帝/五年廬江一統志云樅陽古地名本春秋時楚之附)¶
　(庸桐國漢置樅陽縣屬廬江郡東漢省梁改置樅陽/郡隋初改為縣後復改為同安縣唐至徳初始改桐)¶
　(城縣宋元仍舊本朝/因之改屬安慶府)¶
　　書法(於是東魏師不果出書乞師何嘉其/志也綱目予權故範不書降書附)¶
<pb:KR2o0020_WYG_045-33b>¶
盗殺東魏大将軍渤海王髙澄于鄴¶
　(澄嘗謂濟隂王暉業曰比讀何書暉業曰數尋伊霍/之傳不讀曹馬之書澄以其弟太原公洋次長忌之)¶
　(洋深自晦匿每退朝輙閉閤静坐雖對妻子能竟日/不言或時&KR0221;跣奔躍夫人問其故洋曰為爾漫戱其)¶
　(實欲習勞也澄獲衡州刺史蘭欽子京以為膳奴京/屢自訴澄杖之曰更訴當殺汝京與其黨六人謀作)¶
　(亂澄嬖琅邪公主欲其往來無間侍衛者常遣出外/一日與陳元康楊愔崔季舒屏左右謀受禅京進食)¶
　(寘刀盤下殺之元康以身蔽澄亦被傷洋聞之神色/不變入討羣賊斬而臠之秘不發䘮元康手書辭母)¶
　(口占使功曹祖珽作書陳便冝至夜而卒勲貴以重/兵皆在并州勸洋早如晋陽洋從之夜召督䕶唐邕)¶
　(使部分将士鎮遏四方須臾而畢東魏主聞之竊謂/左右曰大將軍死似是天意威權當復歸帝室矣洋)¶
<pb:KR2o0020_WYG_045-34a>¶
　(留髙岳髙隆之司馬子如楊愔守鄴入謁東魏主從/甲士八千人登階者二百餘人皆攘&KR0209;扣刃若對嚴)¶
　(敵令主者傳奏曰臣有家事湏詣晉陽再拜而出東/魏主失色目送之曰此人又似不相容朕不知死在)¶
　(何日晉陽舊臣宿將素輕洋及至大㑹文武神彩英/暢言辭敏洽衆皆大驚澄政令有不便者洋皆改之)¶
　(隆之子如等惡度支尚書崔暹/奏暹及季舒過惡鞭二百徙邊)集覽(伊霍之傳殷太/甲不明伊尹放)¶
　(諸桐後太甲悔過又立而相之漢昭帝崩霍光立昌/邑王王行淫亂光廢之而立宣帝曹馬之書魏曹丕)¶
　(受漢禪晉司/馬炎受魏禪)正誤(數尋伊霍之傳不讀曹馬之書今/按元暉業魏宗室非高澄黨其意)¶
　(謂欲如伊尹輔大甲霍光輔昭宣/不可如曹丕簒漢司馬炎簒魏)質實(渤海郡名注/見晉穆帝永)¶
　(和六年滄州濟隂郡名注見漢光武建武八年太原/郡名注見齊明帝建武三年衡州注見宋文帝元嘉)¶
<pb:KR2o0020_WYG_045-34b>¶
　(十六年琅邪郡名注見漢光武建武五年并州注見/齊明帝建武三年晉陽縣名注見周威烈王二十三)¶
　(年唐邕晉陽人須臾注/見漢順帝漢安元年)¶
九月侯景䧟吳興梁太守張嵊御史中丞沈浚死之¶
　(景使侯子鑒冦吳興吳興兵力寡弱張嵊書生不閑/軍旅或勸嵊效袁君正迎降嵊歎曰袁氏世濟忠貞)¶
　(不意君正一旦隳之吾豈不知此難久全但以身許/國有死無貳耳戰敗還府整服安坐子鍳執送建康)¶
　(景欲活之嵊曰吾忝任專城朝廷傾危不能匡復速/死為幸景猶欲存其一子嵊曰吾一門已在鬼録不)¶
　(就爾虜求㤙景怒盡殺之并殺沈浚胡氏曰張嵊以/書生守土而能以不能匡救朝廷為耻義不降賊執)¶
　(節而死茍非實見義重於生則/不能也嵊可謂無負乎書矣)¶
<pb:KR2o0020_WYG_045-35a>¶
　　書法(侯景之變以死節書者/韋粲張嵊沈浚三人)¶
　　發眀(拒賊者必死降賊者未必生然茍先以生死/為念則為義已不篤矣張嵊明於處死遂使)¶
　　(一門為忠義之鬼其視袁君正之徒彼真拘彘之/不若也綱目書君正叛附侯景於前書張嵊沈浚)¶
　　(死節於後名義之/士必當知所擇矣)¶
梁岳陽王詧攻江陵湘東王繹遣兵襲襄陽詧遁還繹¶
使竟陵太守王僧辯攻湘州¶
　(鮑泉攻湘州河東王譽逆戰而敗退保長沙泉圍之/岳陽王詧留參軍蔡大寳守襄陽帥衆伐江陵以救)¶
　(湘州湘東王繹大懼遣左右就獄中問計於王僧辯/僧辯具陳方畧繹乃赦之以為城中都督詧攻江陵)¶
<pb:KR2o0020_WYG_045-35b>¶
　(㑹大雨平地水深四尺詧軍氣沮繹與新興太守杜/崱有舊宻邀之崱帥所部降其兄岸請以五百騎襲)¶
　(襄陽距城三十里城中始覺蔡大寳奉詧母登城距/戰詧聞之遁還岸亦走繹遂以僧辯代泉攻長沙邵)¶
　(陵王綸致書於繹曰今社稷危耻創巨痛深唯應剖/心嘗膽泣血枕戈其餘小忿或宜容貰若外難未除)¶
　(家禍仍搆料今訪古未或不亡夫征戰之理唯求克/勝至於骨肉之戰愈勝愈酷勞兵損義虧失多矣弟)¶
　(若䧟洞庭不戢兵刃雍州疑廹何以自安必引魏軍/以求形援弟若不安國家去矣繹不從綸流涕曰天)¶
　(下之事一至於斯湘/州若敗吾亡無日矣)集覽(崱實側反剖心漢鄒陽傳/蘇秦相燕燕人惡之燕王)¶
　(王食秦以駃騠白圭顯於中由中山人惡之魏文侯/文侯賜圭以夜光之璧何則兩主二臣剖心析肝相)¶
　(信豈移於浮辭哉嘗膽春秋吳擊越越王勾踐棲於/㑹稽後吳越和勾踐反國乃懸膽於坐坐卧即仰膽)¶
<pb:KR2o0020_WYG_045-36a>¶
　(飲食必嘗膽曰汝/忘㑹稽之耻乎)正誤(剖心嘗膽今按此言悲/痛切至中心如剖也)質實¶
　(長沙郡名注見漢獻帝興平元年新興郡名注見晉/孝武帝太元九年泣血申包胥傳倚庭泣血志在救)¶
　(楚枕戈劉琨傳枕戈待旦志在滅胡洞庭湖名注見/周安王十二年雍州注見漢獻帝建安十二年襄陽)¶
　　發眀(梁氏亂亡其子弟互相攻擊曽不顧宗社之/傾覆君父之陷沒故詧攻江陵而繹襲襄陽)¶
　　(畧無愧耻之心觀邵陵之書所以反覆開諭者詞/㫖亦甚明切然邵陵亦豈無諸已而後非諸人者)¶
　　(哉綱目詳書于冊其貶絶之意深矣安得取繹輩/盡尸諸市以為不恭不友不孝不悌不忠不義者)¶
　　(之戒/乎)¶
冬十月梁豫章内史荘鐡叛襲江州敗走¶
<pb:KR2o0020_WYG_045-36b>¶
　(初鐡既降侯景復叛之尋陽王大心以為豫章内史/鐡至郡即叛推觀寧侯永為主引兵襲尋陽大心遣)¶
　(其將徐嗣徽逆擊破/之鐡單騎還南昌)質實(尋陽郡名注見晉明帝太/寧二年豫章郡名注見漢)¶
　(武帝元鼎五年觀寧疑是縣名未詳沿/革南昌縣名注見漢成帝永始三年)¶
十一月梁湘東王繹遣兵攻襄陽岳陽王詧乞師于魏¶
魏遣開府楊忠率師救之¶
　(詧遣使求援於魏請為附庸湘東王繹使栁仲禮鎮/竟陵以圗詧詧懼遣其妃王氏及世子嶚為質於魏)¶
　(宇文㤗欲經畧江漢以楊忠都督三荆諸軍鎮穰城/仲禮帥衆趣襄陽㤗遣忠及僕射長孫儉将兵擊仲)¶
　(禮以/救詧)集覽(寮力/么反)質實(附庸注見漢桓帝元嘉元年江/漢二水名江注見周赧王四年)¶
<pb:KR2o0020_WYG_045-37a>¶
　(漢注見漢獻帝建安十二年三荆即三楚按輿地志/江陵是謂南楚彭城是謂西楚吳郡是謂東楚穰城)¶
　(注見周赧/王十四年)¶
十二月侯景陷錢塘會稽執梁刺史南郡王大連¶
　(宋子仙陷錢塘乘勝渡浙江至會稽邵陵王綸奔鄱/陽時㑹稽豐沃勝兵數萬糧仗山積東人懲侯景殘)¶
　(虐咸樂為用而大連朝夕酣飲不恤軍士司馬留異/凶狡殘暴為衆所患大連悉以軍委之子仙至大連)¶
　(棄城走異以其衆降為子仙鄉導追及大連執送建/康大連猶醉不之知梁主聞之掩袂而泣於是三吳)¶
　(盡沒於景公侯在㑹稽者俱南度嶺景/以留異為東陽太守收其妻子為質)質實(南郡注/見漢和)¶
　(帝永元元年錢塘縣名注見漢獻帝興平元年浙江/注見秦始皇三十七年㑹稽郡名注見漢和帝永元)¶
<pb:KR2o0020_WYG_045-37b>¶
　(元年三吳注見晉安帝元興元年/東陽郡名注見晉哀帝興寧三年)¶
梁始興太守陳霸先起兵討侯景¶
　(霸先結郡中豪傑欲討侯景郡人侯安都張偲等各/帥衆千餘人歸之霸先遣杜僧明将二千人頓於嶺)¶
　(上廣州刺史蕭勃遣人止之霸先曰京都覆沒君辱/臣死君侯體則皇枝任重方岳不能赴援遣僕一軍)¶
　(猶賢乎已而更止之乎乃遣使間道詣湘東王繹受/節度時南康土豪蔡路飬起兵據郡勃乃以譚世逺)¶
　(為曲江令與路飬/相結同遏霸先)質實(曲江縣名注見唐/肅宗至徳二年)¶
　　書法(侯景之變梁之臣子能盡討賊之/義終始無愧者霸先一人而已矣)¶
東魏取梁司州¶
<pb:KR2o0020_WYG_045-38a>¶
　(於是東魏盡/有淮南之地)¶
(庚梁太宗簡文帝綱大寳元年魏大統十六年東魏武/午定八年齊顯祖文宣帝高洋天保元年○是嵗東魏)¶
　(亡齊/代)¶
春正月東魏髙洋自為丞相都督中外諸軍錄尚書事¶
封齊王質實(齊郡名注見漢/桓帝永康元年)○梁以陳霸先為交州刺¶
史¶
　(霸先發始興至大庾嶺蔡路養拒之其黨蕭摩訶年/十三單騎出戰無敢當者霸先擊之路養敗走進軍)¶
　(南康湘東王繹承制/授霸先交州刺史)質實(大庾嶺注見漢武帝元鼎/六年梅嶺交州注見唐宣)¶
<pb:KR2o0020_WYG_045-38b>¶
　(宗太中二/年安南)¶
　　書法(於是湘東承制命刺交州耳書曰梁以豈予/湘東以承制乎湘東承制綱目止書自稱未)¶
　　(嘗予也書曰梁/以成霸先也)¶
梁邵陵王綸至江夏自稱都督中外諸軍承制¶
　(綸自鄱陽進至九江尋陽王大心以江州讓之綸不/受引兵西上至江夏南平王恪以郢州讓之亦不受)¶
　(乃推綸為假黄/鉞都督承制)質實(九江郡名注見晉明帝大寧二/年江夏郡名注見唐僖宗乾符)¶
　(四年南平郡名注見/晉恵帝永興二年)¶
魏人圍安陸獲梁司州刺史栁仲禮遂取漢東¶
<pb:KR2o0020_WYG_045-39a>¶
　(魏楊忠圍安陸栁仲禮馳歸救之諸將恐仲禮至請/急攻之忠曰攻守勢殊未可猝㧞若引日勞師表裏)¶
　(受敵非計也南人多習水軍不閑野戰仲禮師在近/路吾出其不意以奇兵襲之彼怠我奮一舉可克克)¶
　(仲禮則安陸不攻自㧞諸城可傳檄定也乃𨕖騎二/千銜枚夜進敗仲禮於漴頭獲之安陸竟陵皆降於)¶
　(是漢東盡/入于魏)集覽(漴頭地名也漴/音崇又士降反)質實(安陸郡名注見/周世宗顯徳五)¶
　(年傳檄注見楚義帝元年銜枚注見秦二世二/年漢東漢水之東注見漢獻帝建安十二年)¶
　　書法(獲者何賤辭也仲禮為大都督僅日一戰尋/復叛降為諸将先今繹叔姪相攻顧乃盡力)¶
　　(所使可賤甚/矣故書獲)¶
梁祖皓起兵廣陵殺侯景将董紹先考異(殺當/作誅)¶
<pb:KR2o0020_WYG_045-39b>¶
　(初廣陵人來嶷說前太守祖皓曰董紹先輕而無謀/人情不附襲而殺之此壮士之任耳今欲糾帥義勇)¶
　(奉戴府君若其克㨗可立桓文之勲必天未悔禍猶/足為梁室忠臣皓曰此僕所願也乃相與糾合勇士)¶
　(百餘人襲廣陵斬董紹先馳檄逺近推蕭/勔為刺史景遣郭元建攻之皓嬰城固守)集覽(天未/悔禍)¶
　(左傳隠十一年天其以禮悔禍于許解云天雖禍許/國乆後天必加禮於許而悔禍焉此云天未悔禍謂)¶
　(天必未改悔/梁室之禍)正誤(必天未悔禍今按此言假使果必/天未改悔梁室之禍事或無成)¶
　質實(桓文之勲注見晉/康帝建元六年)¶
　　書法(百餘人耳書起兵何予義也綱目予義是故/劉崇以百餘人書起兵討莽新莽居攝元年)¶
　　(祖皓以百餘人書/起兵廣陵是年)¶
<pb:KR2o0020_WYG_045-40a>¶
二月魏師進次石城梁湘東王繹請盟魏師還¶
　(魏楊忠乘勝至石城欲進逼江陵梁湘東王繹遣舎/人庾恪説忠曰詧來伐叔而魏助之何以使天下歸)¶
　(心忠遂停湕北繹請送質求和魏人許之乃盟而還/胡氏曰湘東責魏助姪伐叔是矣已父被圍餓死而)¶
　(不救兄制于賊手而不救宗廟社稷日就亡滅而不/救則詧何有於叔哉夫所惡於下者無以事上則理)¶
　(順而人服矣蕭繹身負大罪人得而誅/之而魏師不能聲罪致討亦可惜哉)集覽(石城今/郢州之)¶
　(理古石城也郡跨大江之東因山為固圗經子城三/面墉基天造正西絶璧下臨漢江湕北湕水之北也)¶
　(水出南郡湕/音居偃反)質實(一統志云石城在安陸州城西北/晉羊祐鎮荆州立石城以為固本)¶
　(朝築城浚池以為城垣送質/注見周顯王四十一年為質)¶
<pb:KR2o0020_WYG_045-40b>¶
　　書法(書次何緩辭也書請盟何卑辭也蕭繹君父/餓死而不之讐君兄在難而不之救日夜攻)¶
　　(湘州攻襄陽動干戈於同室及魏師少進未深入/也則送質求和甘心焉綱目書次書請盟所以深)¶
　　(病繹/也)¶
侯景陷廣陵殺梁祖皓屠其城○三月梁主禊飲樂遊¶
苑¶
　(侯景取梁主之女溧陽公主甚愛之請梁/主褉飲樂遊苑梁主聞&KR0093;竹悽然泣下)質實(一統/志云)¶
　(溧陽秦之縣名屬鄣郡以在慄水之陽故名漢屬丹/陽郡隋初屬蒋州復改屬潤州後併入溧水縣屬宣)¶
　(州唐初復析溧水置溧陽縣上元初屬昇州南唐屬/江寧府宋屬建康府元至元中陞為溧陽路後降為)¶
<pb:KR2o0020_WYG_045-41a>¶
　(縣元貞初又陞為州本朝初改屬應天府褉飲注見/陳文帝天嘉四年樂游苑在應天府北七里覆舟山)¶
　(南劉宋元嘉中褉飲賦/詩於此顏延之為序)¶
　　書法(書悲之也父死身辱/而褉飲焉可悲甚矣)¶
梁旱蝗¶
　(時江南連年旱蝗江揚尤甚百姓流亡草木根葉食/之皆盡富室或衣羅綺懷金玉而死白骨成邱侯景)¶
　(性殘酷於石頭立大碓有犯法者擣殺之常戒諸將/曰破柵平城當争殺之使天下知吾威名由是百姓)¶
　(不附又禁人偶語/犯者刑及外族)質實(江揚二州名江注見晉明帝/大寧二年揚注見漢獻帝興)¶
　(平二年偶語偶對也謂二人相對而言/也應劭曰禁民偶語畏其謗已是也)¶
<pb:KR2o0020_WYG_045-41b>¶
夏四月梁王僧辯克湘州殺河東王譽¶
　(初湘東世子方等之死湘州将周鐡虎功最多譽委/遇甚重至是僧辯得鐡虎命烹之呼曰侯景未滅奈)¶
　(何殺壮士僧辯/奇其言而釋之)¶
梁湘東王繹移檄討侯景¶
　(繹聞高祖之䘮以長沙未下匿之至是始發䘮刻檀/為高祖像事之甚謹動静必咨焉以天子制於賊臣)¶
　(不肯從大寳之號猶稱太清四/年下令大舉討侯景移檄逺近)¶
　　書法(繹前書移檄遣兵矣於是復書移檄何譏也/臺城之陷餘一年矣高祖之䘮且周期矣然)¶
　　(後發䘮移檄逺近而終不聞出一兵殺一賊是誠/何心哉綱目削其發䘮再書移檄若曰徒能移檄)¶
<pb:KR2o0020_WYG_045-42a>¶
　　(討之云爾是故睿無北伐之志則書曰移檄北征/繹無急讐之義則書曰移檄討侯景高駢無討賊)¶
　　(之心則書曰移檄討賊綱目書移檄七/詳漢獻帝初平二年惟睿繹駢為譏辭)¶
　　發明(繹之討景是矣自臺城之陷至是凡幾日又/自梁祖之殂至是凡幾日繹不能枕戈泣血)¶
　　(致命效死今乃始移檄逺近果何及哉綱目書/此非予之也正所以著其無父無君之惡耳)¶
五月梁鄱陽王範卒¶
　(範自樅陽遣信告江州刺史尋陽王大心大心以湓/城處之既至以晉熈為晉州遣其世子嗣為刺史大)¶
　(心政令不出一郡遣兵擊荘鐡嗣與鐡善遣侯瑱将/兵助之由是二鎮相猜無復討賊之志大心使徐嗣)¶
　(徽築壘稽亭以備範市糴不通範數/萬之衆無所得食多餓死憤恚而卒)集覽(晉熈案宋/書志晉熈)¶
<pb:KR2o0020_WYG_045-42b>¶
　(郡古隂安城也宋文帝置太湖縣屬晉/熈今安慶太湖縣是侯瑱瑱他甸反)質實(一統志/云晉熈)¶
　(東晉郡名本春秋時皖國亦為舒桐二國地戰國時/屬楚秦屬九江郡漢屬廬江郡三國初屬魏後屬吳)¶
　(為重鎮東晉始以廬江分置之宋齊因之梁置豫州/後改晉州北齊改江州陳復為晉州隋初改熈州大)¶
　(業初改同安郡治懷寧唐初為東安州尋改舒州屬/淮南道天寳初復為同安郡至徳初改盛唐郡乾元)¶
　(初復為舒州五代時初屬於吳後屬南唐宋初仍為/舒州政和間置徳慶軍紹興中改安慶軍慶元初陞)¶
　(為安慶府元改為安慶路屬河南行省本朝初改/寧江府後復為安慶府直𨽻京師侯瑱西兖人)¶
齊王洋稱皇帝廢東魏主為中山王¶
　(東魏徐之才宋景業善圖䜟因高徳政勸齊王洋受/魏禪洋以告婁太妃太妃曰汝父如龍汝兄如虎猶)¶
<pb:KR2o0020_WYG_045-43a>¶
　(以天位不可妄據終身北面汝獨何人欲行舜禹之/事乎洋以告之才之才曰正為不及父兄故冝早升)¶
　(尊位耳洋鑄像卜之而成以問肆州刺史斛律金金/固言不可請殺景業等洋以人心不一使徳政如鄴)¶
　(察之未還洋擁兵而東至平都城召諸勲貴議之莫/敢對長史杜弼曰關西國之勍敵今若受禪彼必挾)¶
　(天子稱義兵而東王何以待之乎徐之才曰彼亦欲/為王所為縱其屈彊不過隨我稱帝耳弼無以應徳)¶
　(政至鄴公卿莫有應者司馬子如逆洋於遼陽固言/未可景業等復勸之洋乃發晉陽東魏進洋位相國)¶
　(總百揆備九錫洋至鄴作圜丘備法物使侍中張亮/等見東魏主逼以禪位魏主歛容曰推挹已乆謹當)¶
　(遜避乃下御坐歩就東廊詠范曄漢獻帝贊求入與/六宫别舉宫皆哭直長趙道徳以故牘車一乘送出)¶
　(雲龍門百僚拜辭遂遷于北城遣彭城王韶等奉璽/綬禪位于齊齊王洋即皇帝位于南郊自魏敬宗以)¶
<pb:KR2o0020_WYG_045-43b>¶
　(來百官絶禄至是始復給之封東魏主為中山王待/以不臣之禮追尊獻武王文襄王皆為皇帝獻武廟)¶
　(號髙祖文襄廟號世宗尊王太/妃為皇太后降魏朝封爵有差)集覽(鑄像卜之注見/晉安帝隆安四)¶
　(年鑄金人范&KR0110;漢獻帝贊范&KR0110;宋文帝時人其/贊曰獻生不辰身播國屯終我四百永作虞賔)質實¶
　(圗䜟注見漢光武建武中元元年舜禹之事史記舜/以子商均不肖乃薦禹於天使代已位舜崩禹即位)¶
　(是為夏后氏肆州注見晉孝武帝太元九年新興平/都城未詳處所一統志云遼陽古地名春秋時屬晉)¶
　(戰國初屬韓後屬趙秦為上黨郡地漢為湼縣地屬/上黨郡晉屬樂平郡後魏置遼陽縣北齊省隋改置)¶
　(遼山縣屬遼州大業初州廢以縣屬并州唐初復置/遼州治樂平縣尋移治遼山改為箕州則天初又改)¶
　(儀州中和間復曰遼州天寳初為樂平郡乾元初復/為儀州五代梁復改遼州宋熈寧中州廢入平定軍)¶
<pb:KR2o0020_WYG_045-44a>¶
　(元豐中復置遼州治遼山縣金仍舊元屬平陽路本/朝以遼山縣併入直𨽻山西道晉陽縣名注見周威)¶
　(烈王二十三年百揆注見晉安帝元興元年九錫注/見漢平帝本始三年圜丘注見漢後主建興十五年)¶
　(犢車注見晉恵帝永熈元年北城注見梁武帝大同/四年彭城郡名注見秦始皇二十八年璽綬注見漢)¶
　(光武建武三年魏敬宗按北史魏孝荘帝廟號敬宗/中山國名注見周威烈王二十三年范&KR0110;順陽人泰)¶
　(之子好學善文章𨽻書曉音律宋元嘉初為/宣城太守累遷太子詹事所著有後漢書)¶
　　發明(前代簒立必有所廢置或先示威權以肆脇/制之舉然後乘而取之未有若髙洋之易者)¶
　　(何哉髙氏久擅大權中外俱已歸服故不動聲色/拱手而正位號固非有今昔難易之殊也勢使然)¶
　　(爾然則欲知髙洋簒奪之易者當於髙歡/以來見諸綱目所書者觀之則得之矣)¶
<pb:KR2o0020_WYG_045-44b>¶
梁武陵王紀遣其世子圓照將兵赴援次于白帝¶
　(時梁境唯荆益所部尚完實益州刺史武陵王紀移/告征鎮使世子圓照帥兵受湘東王節度繹授以信)¶
　(州刺史令屯白/帝未許東下)集覽(移告征鎮移箋表之類也官曹/公府不相臨敬則為移文征鎮)¶
　(注見宋文帝元/嘉二十三年)質實(荆益二州名荆注見漢獻帝建/安十二年益注見晉武帝泰始)¶
　(八年武陵郡名注見漢光武建武二十四/年白帝城名注見漢獻帝建安十七年)¶
　　書法(景叛三年紀乃遣兵赴援有餘罪矣故不許/東下雖湘東之命綱目直書圓照次于白帝)¶
　　(所以誅紀心也於是書入援五自韋粲外餘皆可/譏惟紀為甚焉終綱目書入援十五詳晉愍帝建)¶
　　(興四年書入衛三詳晉懷帝永嘉二年赴/難三詳晉成帝咸和四年書次者一而已)¶
<pb:KR2o0020_WYG_045-45a>¶
　　發明(自蜀至臺城相去雖若甚逺然其君父陷沒/亦既乆矣武陵至是方克赴援又不能親将)¶
　　(大衆星馳而下何哉書遣/世子次于白帝罪自見矣)¶
梁侯瑱殺莊鐡據豫章質實(豫章郡名注見漢/武帝元鼎五年)¶
　(鄱陽王範既卒侯瑱往依荘鐡鐡忌之瑱/不自安詐引鐡謀事因殺之自據豫章)¶
齊立子殷為太子¶
　(齊王娶趙郡李希宗之女生子殷及紹徳又納叚韶/之妹及将建中宫髙隆之高徳政欲結勲貴之援乃)¶
　(言漢婦人不可為天下母不從乃/立李氏為后以其子殷為太子)質實(趙郡注見漢/景帝四年)¶
魏立蕭詧為梁王¶
<pb:KR2o0020_WYG_045-45b>¶
　(魏人欲令岳陽王詧發哀嗣位詧辭/乃遣使冊命詧為梁王建臺置百官)¶
梁高州刺史李遷仕反高凉太守馮寳妻洗氏討敗之¶
　(初燕昭成帝奔高麗使其族人馮業以三百人浮海/奔宋因留新㑹自業至孫融世為羅州刺史融子寳)¶
　(為高凉太守高凉洗氏世為蠻酋部落十餘萬家有/女多籌畧善用兵諸洞皆服其信義融聘以為寳婦)¶
　(融雖世為方伯非其土人號令不行洗氏約束本宗/使從民禮參决辭訟雖親戚無所縱舍由是馮氏始)¶
　(得行其政高州刺史李遷仕遣使召寳寶欲往洗氏/止之曰刺史被召援臺乃稱有疾鑄兵聚衆而後召)¶
　(君此必欲質君以發君之兵也願且無往以觀其變/數日遷仕果反遣主帥杜平虜将兵逼南康陳霸先)¶
　(使周文育擊之洗氏謂寳曰平虜今與官軍相拒勢/不得還遷仕在州不能為也君若自往必有戰鬬宜)¶
<pb:KR2o0020_WYG_045-46a>¶
　(遣使卑辭厚禮告之曰身未敢出欲遣婦參彼必喜/而無備我将十餘人歩擔雜物唱言輸賧得至柵下)¶
　(破之必矣寶從之遷仕果不設備洗氏襲擊大破之/遷仕走保寧都文育亦擊走平虜據其城洗氏與霸)¶
　(先㑹於灨石還謂寶曰陳都督非常/人也甚得衆心必能平賊宜厚資之)集覽(羅州漢合/浦郡地梁)¶
　(置羅州今化州是在廣西高凉漢合浦郡高凉縣孫/吳立郡梁置高州洗氏元和姓纂洗音蘇典反何氏)¶
　(姓苑音先禮反南康郡名隋置䖍州宋置灨州非今/廬山之南康輸賧賧吐濫反夷人以貨財贖罪灨石)¶
　(地名在灨州灨/音紺又音感)質實(燕昭成帝北燕王馮𢎞也卒諡/曰昭成帝高麗國名注見漢武)¶
　(帝元封二年一統志云新㑹本漢南海郡地名東晉/分置新㑹郡縣隋郡廢以縣𨽻岡州大業初州罷以)¶
　(縣屬廣州唐初復以新㑹義寧二縣置岡州開元中/州廢復以縣𨽻廣州宋元仍舊本朝因之屬廣州府)¶
<pb:KR2o0020_WYG_045-46b>¶
　(羅州本秦象郡地漢為合浦郡高凉縣地孫吳屬高/凉郡梁置羅州及高興郡隋廢郡以州治石龍縣大)¶
　(業初州廢以縣屬高凉郡唐初於石龍置南石州貞/觀中改為辯州天寶初改陵水郡乾元初復為辯州)¶
　(宋改為化州元置化州路本朝初改路為府後降為/州以石龍縣省入尋降為縣復陞為州屬高州府高)¶
　(凉郡名注見宋文帝元嘉八年寧都本漢贑縣地名/三國吳始置新都縣晉改曰揭陽劉宋又析置䖍化)¶
　(縣尋改揭陽曰寧都省䖍化入焉隋又改寧都曰䖍/化宋復改為寧都縣元陞為寧都州本朝復為縣屬)¶
　(贑州府南康古地名春秋屬吳越戰國屬楚秦𨽻九/江郡漢為贑雩都南壄三縣地𨽻豫章郡東漢屬廬)¶
　(陵郡三國吳立南部都尉治雩都晉罷都尉立南康/郡仍舊治屬江州東晉移郡城於章貢二水間即今)¶
　(府治隋初罷郡置䖍州大業初復為南康郡治贑縣/唐為䖍州天寶初改南康郡乾元初復為䖍州南唐)¶
<pb:KR2o0020_WYG_045-47a>¶
　(置昭信軍節度宋初因之紹興間改為贑州/元陞為贑州路本朝改為贑州府𨽻江西道)¶
　　書法(書洗氏何壮婦節也婦人討賊前書孫翊妻/徐氏矣於是再見終綱目婦人書討二而已)¶
　　(漢獻帝建安/九年是年)¶
　　發明(洗氏一婦人乃能奮義討賊故綱目特書于/册彼以大丈夫自處若袁君正之徒乃甘於)¶
　　(附賊者可不/愧死無地哉)¶
梁王詧入朝于魏○秋七月侯景陷江州及豫章¶
　(初東魏遣牒雲洛等迎鄱陽世子嗣使鎮皖城未行/侯景遣任約将兵冦江州洛等引去嗣失援敗死約)¶
　(遂畧地至湓城尋陽王大心出兵戰敗帳下猶有戰/士千餘人咸勸大心走保建州大心不能用遂以州)¶
<pb:KR2o0020_WYG_045-47b>¶
　(降景遣于慶畧地至豫章侯瑱力屈亦降之景以瑱/同姓待之甚厚質其妻子遣隨慶狥蠡南諸郡巴山)¶
　(人黄法&KR0612;有勇力合徒衆保鄉里太守賀詡下江州/命法&KR0612;監郡事屯新淦慶分兵襲之法&KR0612;敗之陳霸)¶
　(先使周文育進軍擊/慶法&KR0612;引兵㑹之)集覽(牒雲虜複姓雲或作云蠡/南地名&KR0612;巨俱反新淦豫)¶
　(章屬縣淦水所出西/流入湖溝淦古暗反)質實(皖城注見漢獻帝建安四/年建州注見武帝大同六)¶
　(年蠡南地名未詳處所巴山郡名注見陳宣帝大建/五年一統志云新淦秦之縣名屬九江郡因淦水為)¶
　(名漢屬豫章郡為南部都尉治所吳分置巴邱縣屬/廬陵郡隋省巴邱入新淦屬吉州唐為䖍吉二州廵)¶
　(撫使治所五代時楊吳為都制置使治所宋初屬吉/州淳化中改屬臨江軍元陞縣為州本朝復為縣改)¶
　(屬臨/江府)¶
<pb:KR2o0020_WYG_045-48a>¶
齊定律始立九等戸¶
　(齊主初立勵精為治趙道徳以事屬黎陽太守房超/超不發書棓殺其使齊主善之命守宰各設梧以誅)¶
　(屬請之使乆之中郎宋軌奏曰若受使請賕猶致大/戮身為枉法何以加罪乃罷之尋詔僕射薛琡等取)¶
　(魏麟趾格討論損益以為齊律簡練六坊之人每一/人必當百人任其臨陳必死然後取之謂之百保鮮)¶
　(卑又簡華人勇力者謂之勇士以備邉要/始立九等之户富者稅其錢貧者役其力)集覽(棓殺/棓與)¶
　(棒同步項反繫上聲說文打也又木杖也案魏志云/曹操為北部尉門左右懸五色棓各十杖麟趾格東)¶
　(魏孝静帝集群臣於麟趾/閣議定法制謂之麟趾格)質實(黎陽郡名注見漢成/帝綏和三年鮮卑東)¶
　(胡種名注見漢光/武建武二十五年)¶
<pb:KR2o0020_WYG_045-48b>¶
九月梁湘東王繹取郢州邵陵王綸奔齊昌侯景兵襲¶
之綸遂奔齊齊以為梁王¶
　(邵陵王綸大修鎧仗將討侯景湘東王繹惡之遣王/僧辯鮑泉等帥舟師襲之至鸚鵡洲綸遣其子礩将)¶
　(兵擊之且以書責僧辯曰将軍前年殺人之姪今嵗/伐人之兄以此求榮恐天下不許僧辯送書于繹繹)¶
　(命進軍綸乃集其麾下於西園涕泣言曰我本無他/志在滅賊湘東常謂與之争帝遂爾見伐今日欲守)¶
　(則交絶糧儲欲戰則取笑千載不容無事受縳當於/下流避之麾下壮士争請出戰綸不從與礩登舟北)¶
　(出僧辯入據郢州繹以其世子方諸為刺史綸與左/右輕舟奔武昌長史韋質司馬姜律等聞綸尚存馳)¶
　(往迎之説七柵流民以求糧仗綸出營巴水流民八/九千人附之稍收散卒屯于齊昌遣使請降于齊齊)¶
<pb:KR2o0020_WYG_045-49a>¶
　(以綸為梁王任約進冦西陽武昌綸引齊兵未至移/營馬栅距西陽八十里任約聞之遣叱羅通等襲之)¶
　(綸不為備䇿馬亡走至汝南魏城主李素/綸故吏也開城納之任約遂據西陽武昌)集覽(礩職/日反)¶
　(叱羅虜/複姓)質實(邵陵郡名注見晉武帝泰始十年湘東/郡名注見宋文帝元嘉十六年一統志)¶
　(云鸚鵡洲在武昌府城南跨城西大江中尾直黄鵠/磯此黄祖殺禰衡處衡嘗作鸚鵡賦故遇害之地得)¶
　(名麾下注見漢獻帝建安十四年郢州注見漢後主/建興七年武昌縣名注同上年巴水未詳處所齊昌)¶
　(郡名注見陳宣帝大建五年西陽縣名注見晉懷帝/永嘉元年汝南郡名注見漢光武建武十九年魏城)¶
　(縣名注見漢後/主炎興元年)¶
侯景自稱漢王¶
<pb:KR2o0020_WYG_045-49b>¶
　(景又自加宇宙大将軍都督六合諸軍/事梁主驚曰将軍乃有宇宙之號乎)質實(宇宙釋/名天地)¶
　(四方曰宇往古來今曰宙六/合說文天地四方曰六合)¶
冬十月魏太師泰伐齊不戰而還洛陽平陽皆降于齊¶
　(泰以齊主稱帝伐之自𢎞農為橋濟河至建州齊主/自将出頓東城泰聞其軍容嚴盛歎曰高歡不死矣)¶
　(㑹乆雨畜産皆死乃還於是河南自洛陽河北自平/陽以東皆入於齊胡氏曰宇文泰為高洋簒國而伐)¶
　(齊師不患於無名矣乃逡廵而退不敢遂武何也無/諸已而後可以非諸人泰自弑君之人也參度彼此)¶
　(尚何高洋之問哉使泰有迎帝之忠而無弑君之事/當此機㑹舉師東伐則齊未可知矣古之人所以大)¶
　(過人者無他焉不行不義不殺不/辜不作苟見不治茍得而已矣)集覽(不敢遂武不/能就遂此武)¶
<pb:KR2o0020_WYG_045-50a>¶
　(事/也)正誤(不敢遂武今按此猶韓文平淮西碑/言不敢究武謂不敢究竟而罷兵也)質實(𢎞/農)¶
　(郡名注見周顯王四十五年陜建州注見武帝大同/六年東城未詳處所唯南陽府城北有濛縣城俗呼)¶
　(東城未知是否洛陽縣名注見周威烈王三/年平陽郡名注見漢獻帝建安七年河東)¶
　　書法(書伐何齊簒也不/戰而還惜之也)¶
梁寧州刺史徐文盛敗侯景兵于貝磯¶
　(初梁寧州刺史徐文盛募兵討侯景湘東王繹使将/兵東下與任約遇軍貝磯任約逆戰文盛大破之進)¶
　(軍大舉口侯景以約守西/陽乆不能進自出屯晉熈)質實(寧州注見漢武帝元/狩元年滇貝磯未詳)¶
　(處所大舉口未詳處所/晉熈郡名注見本年)¶
<pb:KR2o0020_WYG_045-50b>¶
侯景殺梁南康王㑹理武林侯諮¶
　(南康王㑹理以侯景既出建康空虚與栁敬禮西鄉/侯勸東鄉侯勔謀起兵誅王偉建安侯賁中宿世子)¶
　(子邕以告偉偉收㑹理等殺之錢塘褚冕以㑹理故/舊捶掠千計終無異言㑹理隔壁謂之曰卿雖忍死)¶
　(明我我心實欲殺賊冕竟不服景乃宥之梁主既立/景防衛甚嚴唯武林侯諮及僕射王克舍人殷不害)¶
　(並以文弱得出入卧内講論而已及是克不害懼禍/稍自踈諮獨不去景惡之使人殺之封賁為竟陵王)¶
　(子邕為隋王/賜姓侯氏)集覽(西鄉漢中郡成固縣地三國漢分/成固立南鄉縣晉改為西鄉鄉去)¶
　(聲東鄉注見晉/安帝義熈七年)正誤(西鄉今按/鄉如字)質實(一統志云西鄉/古地名漢為城)¶
　(固縣地蜀漢置南鄉縣晉改西鄉縣屬漢中郡後魏/改豐寧縣尋又置洋州及洋川郡隋大業初州郡並)¶
<pb:KR2o0020_WYG_045-51a>¶
　(廢復縣名曰西鄉屬漢中郡唐復於此置洋州天寶/中洋州移治興道縣而西鄉遂為外邑宋端平中縣)¶
　(廢元復置本朝因之屬漢中府建安本漢㑹稽郡治/縣地名東漢改治縣曰東侯官縣孫吳始置建安縣)¶
　(以年號為名屬建安郡自晉至元俱仍舊本朝因之/為建寧府治所仍屬焉武林古地名漢為猛陵縣地)¶
　(屬蒼梧郡晉置武城縣劉宋改置武林縣屬永平郡/隋初屬藤州唐貞觀中分置平南縣後自武林移龔)¶
　(州治此領陽川武林隋建大同四縣宋省四縣入平/南後又以思明州之武郎縣省入紹興中州廢以縣)¶
　(𨽻潯州元仍舊本朝因之屬潯州府/隨郡名注見宋文帝元嘉二十二年)¶
魏初作府兵¶
　(初魏敬宗以爾朱榮為柱國大将軍位在丞相上榮/敗官廢大統以來安定公宇文泰廣陵王欣趙郡公)¶
<pb:KR2o0020_WYG_045-51b>¶
　(李弼隴西公李虎河内公獨孤信南陽公趙貴常山/公于謹彭城公侯莫陳崇八人為之謂八柱國泰始)¶
　(籍民之才力者為府兵身租庸調一切蠲之以農隙/講閲戰陳馬畜糧備六家供之合為百府每府一郎)¶
　(将主之分屬二十四軍泰任總百揆督中外諸軍欣/以宗室宿望從容禁闥而已餘六人各督二大将軍)¶
　(凡十二大将軍每大将軍各統開府二人開府各領/一軍是後功臣位至柱國大将軍開府儀同三司儀)¶
　(同三司者甚衆率為散官無所統御雖/有繼掌其事者聞望皆出諸公之下云)集覽(侯莫陳/虜三字)¶
　(姓按大宋重修廣韻注侯崇傳云其先魏之别部也/身租庸調唐書租庸調王崇注有田則有租有身則)¶
　(有庸有戸/則有調)質實(安定郡名注見漢光武建武元年隴/西郡名注見秦王政三年南陽郡名)¶
　(注見秦二世三年常山郡名注見漢光武建武九年/彭城郡名注見秦始皇二十八年府兵注見唐𤣥宗)¶
<pb:KR2o0020_WYG_045-52a>¶
　(開元十年禁闥注見/宋太祖建隆元年)¶
　　書法(初者何志始也三代而下寓兵於農/庶幾古制者府兵而已故謹書之)¶
齊行天保厯¶
　(宋景業/所造也)¶
(辛梁大寶二年魏大統/未十七年齊天保二年)春二月魏攻齊汝南㧞之殺其¶
梁王蕭綸¶
　(邵陵王綸在汝南修城池集士卒将圖安陸魏/宇文泰遣楊忠攻㧞汝南執綸殺之投屍江岸)¶
　　書法(魏取東魏地不書東魏至/齊始書齊始書齊易姓矣)¶
<pb:KR2o0020_WYG_045-52b>¶
梁陳霸先討李遷仕殺之考異(殺當/作誅)¶
　(李遷仕擊南康陳霸先遣杜僧明等擒斬之湘/東王繹使霸先進兵取江州以為江州刺史)¶
三月魏主寶炬殂太子欽立○梁徐文盛克武昌○齊¶
以梁湘東王繹為梁相國承制¶
　　書法(齊以何病繹也繹為梁宗藩不急父兄之難/而甘心齊命是齊鄙也無耻甚矣故特書齊)¶
　　(以深/病之)¶
○閏月梁文盛伐侯景敗之考異(伐當/作討)考證(提要文上/有徐字)¶
　(任約告急侯景自帥衆西上以太子大器為質留王/偉居守至西陽與徐文盛夾江築壘文盛擊破之景)¶
<pb:KR2o0020_WYG_045-53a>¶
　(遁還/營)質實(西陽縣名注見晉/懷帝永嘉元年)¶
　　書法(文盛前書敗侯景兵矣繼書克武昌矣/於是復親與景戰敗之特書伐予功也)¶
夏四月侯景陷梁郢州執刺史蕭方諸徐文盛奔江陵¶
　(方諸年十五恃文盛在近不設備日以蒱酒為樂侯/景使宋子仙任約襲之入其城方諸迎拜鮑泉匿&KR0451;)¶
　(下擒以送景景因便風中江舉帆遂越文盛等軍直/入江夏文盛衆懼而潰逃歸江陵巴州刺史王珣将)¶
　(軍杜㓜/安降景)質實(蒱注見晉明帝太寧三年江夏郡名注/見漢後主建興七年武昌江陵縣名注)¶
　(見漢獻帝建安十三年巴/州注見陳宣帝大建五年)¶
五月魏隴西公李虎卒○梁湘東王繹遣大都督王僧¶
<pb:KR2o0020_WYG_045-53b>¶
辯伐侯景次巴陵景攻之不克六月繹使胡僧祐擊景¶
敗之獲其将任約景遁還考異(伐擊二字/皆當書討)¶
　(湘東王繹以王僧辯為大都督帥諸将東擊景至巴/陵聞郢州陷因留戍之繹遺僧辯書曰賊既乘勝必)¶
　(将西下不勞遠擊但守巴邱以逸待勞無不克矣又/謂僚佐曰景若水步兩道直指江陵此上策也據夏)¶
　(首積兵糧中策也悉力攻巴陵下策也巴陵城小而/固僧辯可任景攻不㧞野無所掠暑疫時起食盡兵)¶
　(疲破之必矣乃命徐嗣徽自岳陽杜崱自武陵引兵/㑹僧辯景使丁和守夏首宋子仙為前驅趣巴陵分)¶
　(遣任約直指江陵景帥大兵水步繼進於是縁江戍/邏望風請服僧辯乗城固守偃旗卧鼔安若無人景)¶
　(衆濟江執王珣等至城下使説其弟宜州刺史琳琳/曰兄受命討賊不能死難曾不内慙翻欲陽誘取弓)¶
<pb:KR2o0020_WYG_045-54a>¶
　(射之珣慙而退景百道攻城城中鼔譟矢石雨下殺/賊甚衆景乃退僧辯著綬乗輿奏鼓吹廵城景軍饑)¶
　(疫死傷大半繹遣胡僧祐援巴陵戒之曰賊若水戰/以大艦臨之必克若歩戰鼔棹就巴邱不須交鋒也)¶
　(僧祐至湘浦景遣任約帥銳卒據白塉待之僧祐由/他路西上潜引兵至赤沙亭㑹信州刺史陸法和至)¶
　(與之合軍法和有異術隠於百里洲豫言多中人莫/能測至是以任約向江陵請行既至與僧祐縱兵擊)¶
　(之約兵大潰殺溺甚衆擒約送江陵景焚/營遁約至繹赦之徐文盛坐怨望下獄死)集覽(白塉/地名)¶
　(未詳/處所)質實(巴陵郡名注見宋文帝元嘉三年巴邱縣/名注見本年新淦一統志云夏首謂夏水)¶
　(之首江之汜也在武昌府武昌縣荆江之中屈原云/過夏首而西浮兮梁侯景據夏首積兵糧即此地也)¶
　(武陵郡名注見漢光武建武二十四年宜州注見周/赧王三十七年鼔譟注見宋文帝元嘉二十六年鼔)¶
<pb:KR2o0020_WYG_045-54b>¶
　(吹注見晉武帝太康三年胡僧祜冠軍人湘浦未詳/處所赤沙亭在岳州府城西百里洲在荆州府枝江)¶
　(縣東北周圍百餘里梁陸法和有異術隠於百里洲/即此相傳縣有九十九洲洲不滿百故不出王者宋)¶
　(文帝在藩忽生/一洲未幾嗣位)¶
　　書法(再書移檄討於是又一年矣然後遣僧辯使/僧祐幸而取勝尋復令止綱目不沒人之功)¶
　　(一一/書之)¶
梁王僧辯克郢州獲侯景将宋子仙殺之考異(殺當/作誅)¶
　(湘東王繹復遣王僧辯引兵東下陸法和請還既至/謂繹曰侯景平矣蜀賊将至請守險以待之乃引兵)¶
　(屯峽口僧辯至漢口攻魯山擒賊将支化仁至郢州/四面攻之豫州刺史荀朗自巢湖出濡須邀景破其)¶
<pb:KR2o0020_WYG_045-55a>¶
　(後軍太子船入樅陽浦腹心皆勸太子因此入北太/子曰自國家䘮敗志不圖生主上䝉塵寧忍違離左)¶
　(右吾今去乃是叛父非避賊也因涕泗嗚咽即命前/進宋子仙等困蹙乞輸城而還僧辯偽許之命給船)¶
　(百艘以安其意子仙将發僧辯命杜龕帥精勇千人/攀堞而上鼔譟奄進水軍主宋遥帥樓船暗江雲合)¶
　(子仙走至白揚浦大破之周/鐡虎生擒子仙送江陵殺之)質實(峽口注見漢獻帝/建安二十四年漢)¶
　(口注同上建安十二年一統志云魯山即大别山也/在漢陽府城東北巢湖注見漢後主建興十二年濡)¶
　(須塢名注是漢獻帝建安十七年樅陽縣/名注見武帝太清三年白揚浦未詳處所)¶
梁湘東王繹誘江安侯圓正執之¶
　(圓正武陵王紀之子也為西陽太守寛和好施歸附/者衆有兵一萬湘東王繹欲圖之署為平南将軍及)¶
<pb:KR2o0020_WYG_045-55b>¶
　(至囚之分其部曲使人告/其罪荆益之釁自此起矣)質實(江安縣名注見漢獻/帝建安十九年部曲)¶
　(注見陳文帝/天嘉元年)¶
　　發明(蕭繹安忍無親不務討賊專以忌刻殺戮為/事武陵入援雖曰失之賒緩然圓正則未見)¶
　　(其罪繹乃設詐而取之遂啟争國之禍他日失蜀/而後江陵亦不克保皆其自取之也綱目書誘書)¶
　　(執其罪繹之意明矣誘/他人且不可况猶子乎)¶
魏以公主嫁突厥¶
　(鐡勒将伐柔然突厥酋長土門邀擊破之盡降其衆/五萬餘落土門恃其彊盛求婚於柔然柔然頭兵可)¶
　(汗大怒使人詈辱之曰爾我之鍜奴也何敢發是言/土門亦怒殺其使者遂與之絶而求婚於魏魏宇文)¶
<pb:KR2o0020_WYG_045-56a>¶
　(泰以長樂/公主妻之)集覽(爾我之鍜奴按突厥傳其先奔柔然/世居金山之陽為柔然鐡工故曰爾)¶
　(本我之/鍜奴也)質實(柔然北狄種名注見晉孝武帝太元十/二年突厥北狄國名注見武帝大同十)¶
　(一年長樂郡名注見/秦二世二年信都)¶
　　書法(魏初嘗以西海公主嫁柔然矣不書甲戌年/畧之也此其書何醜魏也突厥柔然之所不)¶
　　(屑也而以公主嫁之魏於/是益衰矣故特書以公主)¶
秋七月豫章復為梁王僧辯克湓城江州刺史陳霸先¶
引兵㑹之¶
　(侯景還至建康于慶自鄱陽還豫章侯瑱閉門拒之/慶走江州景悉殺瑱子弟王僧辯乘勝下湓城陳霸)¶
<pb:KR2o0020_WYG_045-56b>¶
　(先引兵二萬人發南康進頓西昌㑹僧辯于湓城西/軍乏食霸先有糧五十萬石分三十萬以資之于慶)¶
　(等皆棄城走繹命僧辯且/頓尋陽以待諸軍之集)質實(建康郡名注見漢獻/帝興平二年金陵鄱)¶
　(陽郡名注見漢獻帝建安十三年豫章郡名注見漢/武帝元鼎五年湓城縣名注見梁敬帝太平元年西)¶
　(昌縣名注見梁/武帝天監四年)¶
　　書法(於是于慶欲還豫章侯瑱閉門拒之慶走江/州則瑱功也不書侯瑱何初以豫章降賊者)¶
　　(瑱也故削之書曰豫章復/為梁此綱目之變文也)¶
八月侯景廢梁主綱殺太子大噐而立豫章王棟¶
　(初景既克建康常言吳兒怯易取須定中原然後為/帝後納溧陽公主妨於政事王偉屢諌景以告主主)¶
<pb:KR2o0020_WYG_045-57a>¶
　(怒偉恐為所䜛因說景除梁主及景自巴陵敗歸猛/将多死自恐不能乆存偉因說以廢立景從之遣彭)¶
　(儁等帥兵入殿廢梁主為晉安王幽于永福省殺哀/太子大噐及王侯在建康者二十餘人太子神明端)¶
　(嶷於景黨未嘗屈意所親竊問之太子曰賊若未見/殺吾雖陵慢呵叱終不敢害若見殺時至雖一日百)¶
　(拜亦無益也又曰殿下居困阨而神貌怡然何也太/子曰若諸叔能滅賊賊必先見殺然後就死若其不)¶
　(然賊亦殺我以取富貴安能以必死之命為無益之/愁乎及難顔色不變徐曰久知此事嗟其晩矣景迎)¶
　(豫章王棟立之棟歡之子也太尉郭元建謂景曰吾/挾天子令諸侯猶懼不濟無故廢之自危必矣景欲)¶
　(迎梁主復位以棟為太孫王偉曰廢立大事豈可數/改邪乃止景使使殺南海王大臨等以太子妃賜元)¶
　(建元建曰豈有王太子妃乃為/人妾乎竟不與相見聽使入道)集覽(端嶷端正直也/嶷魚力反小兒)¶
<pb:KR2o0020_WYG_045-57b>¶
　(有知/也)質實(溧陽縣名注見天寳元年晉安/郡名注見漢成帝建元三年)¶
冬十月侯景弑梁主綱¶
　(王偉説侯景弑梁太宗以絶衆心景從之使偉與彭/儁王修纂進酒太宗知将殺己盡醉而寝儁進土囊)¶
　(脩纂坐其/上而殂)¶
魏侵梁南鄭¶
　(侯景之逼江陵也湘東王繹求援於魏命梁秦二州/刺史宜豐侯循以南鄭與魏循不可魏宇文泰遣達)¶
　(奚武取漢中循遣參軍劉璠求援於武/陵王紀紀遣潼州刺史楊乾運救之)質實(一統志/云宜豐)¶
　(本漢建城縣地名吳析置宜豐縣隋省入建城縣唐/復置尋省入高安南唐以宜豐舊地為鹽歩鎮宋以)¶
<pb:KR2o0020_WYG_045-58a>¶
　(地廣勢險又於宜豐故城置新昌縣元陞為州本朝/降為縣屬瑞州府劉璠沛人潼州注見漢後主炎興)¶
　(元年/涪)¶
　　書法(於是蕭繹求援命蕭循以南鄭與魏則魏承/言取之也其書侵何善循也繹以地予人非)¶
　　(正也循之不可正也書魏以侵所以善循之守正/也是故予蕭循之守正則書魏侵梁南鄭是年予)¶
　　(吳巒之守正則書契丹/攻雲州五代丁酉年)¶
侯景将劉神茂以浙東附梁湘東王繹¶
　(侯景東道行臺劉神茂聞景自巴邱敗還隂謀叛景/吳中士大夫咸勸之乃據東陽以應江陵新安民程)¶
　(靈洗起兵據郡以應神茂/於是浙江以東皆附江陵)質實(巴邱縣名注見本年/新淦吴中猶言吳㑹)¶
<pb:KR2o0020_WYG_045-58b>¶
　(注見晉懐帝永嘉元年東陽郡名注見晉安帝興寧/三年新安郡名注見漢獻帝建安十三年新都浙江)¶
　(注見秦始皇/三十七年)¶
　　書法(神茂首迎賊者也景敗始謀叛景則其書何/予反正也景将舍是無能自新者矣書神茂)¶
　　(所以/勸也)¶
侯景廢梁主棟自稱漢帝¶
　(景即位于南郊還登太極殿其黨數萬皆吹脣呼譟/而上封梁主棟為淮隂王鎻於宻室景居禁中非故)¶
　(舊不得見由是/諸将多怨望)質實(太極殿注見元帝承聖元年淮/隂縣注見漢獻帝建安元年禁)¶
　(中注見宋武/帝大明六年)¶
<pb:KR2o0020_WYG_045-59a>¶
十二月齊主洋弑中山王¶
　(齊主每出入常以中山王自隨王妃太原公主恒為/之嘗飲食䕶視之至是齊主飲公主酒使人鴆王弑)¶
　(之并其三子諡曰魏孝静帝葬/於鄴西後忽掘而投之漳水)質實(鄴西注見漢獻/帝建安十五年)¶
　(漳水注見晉孝/武帝太元九年)¶
齊主殺美陽公元暉業質實(美陽縣名注見漢/靈帝中平二年)¶
　(彭城公元韶以高氏婿寵遇異於諸元美陽公元暉/業以位望隆重又志氣不倫尤為齊主所忌嘗於宫)¶
　(門外罵韶曰爾不及一老嫗負璽與人何不擊碎之/我出此言知即死爾亦詎得幾時齊主聞而殺之)¶
　集覽(爾不及一老嫗句絶漢成帝母元后王氏王莽/之姑也平帝崩孺子嬰立年方二嵗莽居攝踐)¶
<pb:KR2o0020_WYG_045-59b>¶
　(阼元后力不能制後莽即真請璽於后后不肯授恐/莽脇之乃投璽於地涕泣罵曰我老且死知而兄弟)¶
　(今族滅也今暉業罵元韶不及一老嫗盖高洋/受東魏禪時韶奉璽綬於洋故謂不如王后也)¶
(壬梁世祖孝元帝繹承聖元年/申魏主欽元年齊天保三年)春正月齊主伐庫莫奚¶
敗之¶
　(齊主連年出塞給事中唐邕練習軍書自督將以降/勞效本末及四方軍士彊弱多少畨代往還噐械精)¶
　(粗糧儲虚實靡不諳悉或時簡閲雖數千人不執/文簿唱其姓名未嘗謬誤寵待賞賜羣臣莫及)集¶
　覽(庫莫奚注見晉/安帝隆安二年)¶
突厥土門襲柔然殺頭兵可汗自號伊利可汗¶
<pb:KR2o0020_WYG_045-60a>¶
　(突厥土門襲擊柔然大破之頭兵可汗自殺土門自/號伊利可汗號其妻為可賀敦子弟謂之特勒别将)¶
　(兵者皆/謂之設)質實(可汗注見宋孝/武帝太寧八年)¶
　　書法(突厥始/稱可汗)¶
二月梁湘東王繹遣王僧辯陳霸先討侯景¶
　(湘東王始命僧辯等東擊侯景二月諸軍發尋陽舳/艫數百里陳霸先帥甲士三萬舟艦二千自南江出)¶
　(湓口㑹僧辯於白茅灣築壇㰱血共讀盟文/流涕慷慨使侯瑱襲南陵鵲頭二戍克之)集覽(㰱/血)¶
　(注見周赧王/五十七年)質實(舳艫注見晉帝奕太和四年湓口/注見晉安帝元興三年白茅灣未)¶
　(詳處所南陵戍注見武帝太清二年/鵲頭戍注見宋文帝元嘉三十年)¶
<pb:KR2o0020_WYG_045-60b>¶
　　書法(前書遣王僧辯伐侯景矣此復書遣何病繹/也繹有他志不從大寳之號遣僧辯等一再)¶
　　(有功復令且頓尋陽以待兵集綱弑棟廢始遣東/下蕭繹之心可知矣綱目再書繹遣所以誅其心)¶
　　(也/)¶
　　發明(亂臣賊子有為逆亂之惡而不顧者亦有假/逆亂之惡因以為己利者晉趙王倫欲討賈)¶
　　(后必待其殺太子遹而後行之一以重賈氏之罪/一以去太子之逼故未幾而肆其簒逆此則因之)¶
　　(以為利爾蕭梁禍敗宗社覆滅蕭繹舉兵名義甚/正然自赴援至今未聞遣一兵馳一騎勇於討賊)¶
　　(必至父死兄弑始克進攻盖其包藏禍心欲借賊/手以去其逼初不為父兄而討賊也繹之處心積)¶
　　(慮如此故未幾而有江陵之禍國祚尋亦殄絶彼/固自為殄絶之計爾豈必天誅之哉綱目書繹討)¶
<pb:KR2o0020_WYG_045-61a>¶
　　(景文無貶詞然於分注載湘東王始命僧辯等東/擊侯景之事於下始之一辭可謂推見至隠者也)¶
　　(况梁主綱之弑已書於前則比事屬辭互文見意/斷可識矣嗚呼繹之所為若彼君子尚可以人理)¶
　　(待之/乎)¶
侯景陷東陽¶
　(侯景使謝荅仁攻劉神茂於東陽程靈洗張彪皆勒/兵将救之神茂欲專其功不許營於下淮或謂神茂)¶
　(曰賊長於野戰下淮地平四面受敵不如據七里/瀬不從偏禪多降賊者神茂亦請降送建康殺之)質¶
　實(程靈洗休寧人張彪襄陽人七里瀬在嚴州府桐/廬縣西一名嚴陵瀬即漢嚴光垂釣處諺云有風)¶
　(七里無風七十里盖舟行難於/挽縴惟視風以為遲速故爾)¶
<pb:KR2o0020_WYG_045-61b>¶
三月梁王僧辯陳霸先擊敗侯景景亡走吳考異(擊當/作討)¶
考證(當書討/景敗之)¶
　(王僧辯等至蕪湖景聞之懼侯子鍳據姑孰南洲以/拒西師景遣人戒之曰西人善水戰勿與争鋒若得)¶
　(步騎一交必當可破汝但結營岸上引船入浦以待/之子鍳乃舍舟登岸閉營不出僧辯等停車蕪湖十)¶
　(餘日景黨大喜告景曰西師将遁不擊且失之景乃/復命子鑒為水戰之備僧辯至姑孰子鍳帥歩騎挑)¶
　(戰又以鵃䑠千艘載戰士僧辯麾細船皆退留大艦/夾泊兩岸子鍳之衆謂水軍欲退徑出趨之大艦斷)¶
　(其歸路鼔譟大呼合戰中江子鍳大敗僅以身免景/大懼僧辯督諸軍乗潮入淮景塞淮口縁淮作城十)¶
　(餘里中樓堞相接僧辯問計於陳霸先霸先曰前栁/仲禮數十萬兵隔水而坐韋粲在青溪竟不度岸賊)¶
<pb:KR2o0020_WYG_045-62a>¶
　(登高望之表裏俱盡故能敗我今圍石頭須度北岸/諸将若不能當鋒霸先請往乃進於石頭西落星山)¶
　(築柵衆軍次連入城直出石頭西北景恐西州路絶/自帥侯子鍳等亦於石頭東北築五城以遏大路僧)¶
　(辯進軍招提寺北景帥衆萬餘人鐡騎八百餘匹陳/於西州之西霸先命諸将分處置兵以分其勢景衝)¶
　(官軍官軍小縮霸先遣将軍徐度将弩手二千横截/其後景兵却霸先與王琳杜龕等以鐡騎乗之僧辯)¶
　(以大軍繼進景兵敗入柵其将盧暉畧以石頭降僧/辯入據之景與霸先殊死戰景帥百餘騎棄稍執刀)¶
　(左右衝陳不動衆遂大潰景至闕下不敢入臺與其/黨數人東走欲就謝答仁於吳僧辯不戢軍士剽掠)¶
　(居民號泣滿道是夜軍士遺火焚太極殿及東西堂/寳噐羽儀輦輅無遺眀日乃命侯瑱等帥精甲追景)¶
　(王克元羅等帥臺内舊臣迎僧辯於道僧辯問克璽/綬何在克良乆曰趙平原持去僧辯曰王氏百世卿)¶
<pb:KR2o0020_WYG_045-62b>¶
　(族一朝墜矣迎太宗梓宫升朝堂帥百官哭踊如禮/上表勸進於湘東王且迎都建業不許景黨郭元建)¶
　(等皆請降僧辯遣陳霸先将兵向廣陵受之㑹侯子/鍳度江至廣陵謂元建等曰我曹梁之深讐何顔復)¶
　(見其主遂皆降齊獲王偉送/建康僧辯啓陳霸先鎮京口)集覽(鵃䑠小船名鵃止/遥反䑠力鳥反)¶
　質實(蕪湖縣名注見晉成帝咸和二年姑孰縣名注/見晉明帝太寧元年挑戰注見漢王邦四年一)¶
　(統志云中江在應天府溧陽縣西北即禹貢之三江/也今名永陽江下流入宜興縣界乘潮入淮潮馳遥)¶
　(反海濤嘘吸隨月消長早曰潮晚曰汐又應天府上/元縣西四里有潮溝乃吳赤烏中所鑿以引江潮接)¶
　(青溪抵秦淮西通運瀆北連後湖淮水名注見宋文/帝元嘉三十年青溪注見宋明帝太始元年石頭城)¶
　(名注見漢獻帝建安十七年落星山在應天府西北/九里一名落星墩又曰石梁王僧辯連營立柵至落)¶
<pb:KR2o0020_WYG_045-63a>¶
　(星墩拒侯景及唐李白常於落星石以紫綺裘換酒/為歡皆此地五城張九韶曰石頭城治城臺城苑城)¶
　(新城是也吳縣名注見漢獻帝建安三年太極殿在/應天府上元縣治東北五里臺城内晉孝武帝建乃)¶
　(聽政之所殿有東西閣梁廢陳復建璽綬注見漢光/武建武三年趙平原謂思賢盖思賢嘗為平原太守)¶
　(故云梓宫注見漢安帝延光四年勸進注見晉元/帝建武元年京口郡名注見晉孝武太元十五年)¶
梁湘東王繹殺豫章王棟¶
　(王僧辯之發江陵也啓湘東王曰平賊之後嗣君何/以為禮王曰六門之内自及兵威僧辯曰討賊之謀)¶
　(臣為己任成濟之事請别舉人王乃宻諭朱買臣使/為之所及景敗豫章王棟及二弟橋樛相扶出於宻)¶
　(室逢杜崱於道為去其鎖二弟曰今日始免横死矣/棟曰倚伏難知吾猶有懼買臣呼之就船並沈於水)¶
<pb:KR2o0020_WYG_045-63b>¶
　集覽(六門自晉以來建康外城唯設竹籬而有六門/齊高始立都墻成濟之事注見武帝中太通三)¶
　(年橋樛二弟名樛居秋反倚伏難知老子曰禍兮福/之所倚福兮禍之所伏孰知其極注倚因伏藏也正)¶
　(義曰倚於羲反依也索隠曰倚立也伏/下身也以言禍福遞來猶如伏立也)正誤(六門今/按建康)¶
　(臺城有六門謂大司馬門萬春門/東華門西華門太陽門承明門也)¶
　　書法(棟嘗立矣止書殺何景立之也廢為淮隂王/矣書故爵何景廢之也然則棟可殺歟棟歡)¶
　　(子也歡統子也繹思自利而/先殺之書殺所以罪繹也)¶
夏四月梁武陵王紀稱帝于成都¶
　(紀頗有武畧在蜀十七年南開寧州越嶲西通資陵/吐谷渾内修耕桑鹽鐡之政外通商賈逺方之利故)¶
<pb:KR2o0020_WYG_045-64a>¶
　(能殖其財用噐甲殷積有馬八千匹聞侯景䧟臺城/湘東王繹将討之謂僚佐曰七官文士豈能匡濟長)¶
　(史劉孝勝等勸紀稱帝紀雖未許而大造乗輿車服/㑹内寝殿柱繞節生花紀以為已瑞遂即帝位立子)¶
　(圓照為太子司馬王僧畧參軍徐怦固諌不從僧畧/僧辯之弟怦勉之從子也初臺城之圍怦勸紀速入)¶
　(援紀意不欲行内衘之㑹人告怦反紀謂曰以卿舊/情當使諸子無恙對曰生兒悉如殿下留之何益紀)¶
　(乃盡誅之亦殺僧畧永豐侯撝歎曰王事不成矣善/人國之基也今先殺之不亡何待紀徵劉璠為中書)¶
　(侍郎使者八反乃至又苦求還中記室韋登私謂璠/曰殿下忍而畜憾足下不留将致大禍璠正色曰卿)¶
　(欲緩頰於我邪我與府侯分義已定豈以夷險易其/心乎殿下方布大義於天下終不逞志於一夫紀知)¶
　(必不為己用/乃厚禮遣之)集覽(越嶲注見漢武帝元鼎六年資陵/西域國吐谷渾注見晉元帝建武)¶
<pb:KR2o0020_WYG_045-64b>¶
　(元年七官官猶稱官人湘東王繹於兄/弟行第七故云平坡耕反撝吁為反)質實(寧州注/見漢武)¶
　(帝元狩元年永豐縣名注/見宋文帝元嘉十二年)¶
　　書法(自景之反紀之事止再書一書次于白帝一/書稱帝于成都屬辭比事紀之罪不可掩矣)¶
　　(武帝無義方之素當其在御諸子叛父兄弟心争/及至臨難莫顧其君而競相吞噬其間可書者唯)¶
　　(永安侯一人其次則南康武林二王而已湘東初/未有功而飬冦賊以覆邦殄宗族以專利其心有)¶
　　(大可誅者如紀如譽如詧如堅皆/坐視社稷之亡而不救可勝歎哉)¶
　　發明(蕭紀稱帝綱目何以無貶詞繹固紀之徒也/繹不能救父兄之難與紀無異紀帝于蜀繹)¶
　　(帝于江陵紀敗而繹立若有少異然均非正嫡均/為不義綱目雖欲抑揚而去取之不可得矣宜乎)¶
<pb:KR2o0020_WYG_045-65a>¶
　　(書法如/此也歟)¶
侯景伏誅¶
　(謝答仁聞侯景敗欲北出候之其黨趙伯超據錢塘/拒之侯瑱追及景於松江進擊敗之擒彭㒞等斬之)¶
　(景與腹心數十人單舸走将入海羊侃之子鵾為景/都督殺之送尸建康傳首江陵截其手送于齊暴景)¶
　(屍於市士民争取食之并骨皆盡溧陽公主亦預食/焉景五子在北齊皆殺之趙伯超謝答仁皆降王僧)¶
　(辯并王偉等送於江陵始/塟簡文帝號其廟曰太宗)質實(一統志云松江在松/江府城北七十里一)¶
　(名吳淞江源出太湖口東注于海書/曰三江既入震澤底定此其一也)¶
盜竊梁傳國璽歸之于齊¶
<pb:KR2o0020_WYG_045-65b>¶
　(侯景之敗也以傳國璽自隨使其侍中趙思賢掌之/曰若我死宜沈於江思賢濟江遇盜從者棄之草間)¶
　(至廣陵以告郭元/建元建取之送鄴)質實(廣陵郡名注見漢/武帝元朔五年)¶
　　書法(張實謝尚得璽獻之則書獻此其書歸何獻/者自下奉上之辭也歸者自此納彼之辭也)¶
　　(一字之權/衡審矣)¶
齊以楊愔為僕射尚太原公主質實(太原縣名注見齊/明帝建武三年)¶
　(公主即魏孝/静帝之后也)¶
　　書法(大原公主何魏孝静后也綱目故后改號公/主者三莽黄皇隋樂平皆以改號書此其不)¶
　　(書何太原失節矣故不書改號○邱濬曰楊愔亦/嘗仕于東魏一旦國亡君弑而妻其母后禽獸之)¶
<pb:KR2o0020_WYG_045-66a>¶
　　(為也書之于/冊遺穢萬年)¶
　　發明(按分注公主即魏孝静帝之后也然則何不/以故魏后書之彼既失身於人安得復書故)¶
　　(后哉王莽之女為平帝后莽簒漢之後欲奪而嫁/之誓而弗許洎漢兵誅莽綱目特以孝平皇后自)¶
　　(焚崩書之所以褒其全節雖莽彊易其號曰黄皇/室主而綱目亦不之予也知乎此則太原公主之)¶
　　(義斷可識矣楊愔為人臣子乃妻故帝后/書之于册豈得無罪宜乎他日亦不免也)¶
梁遣兵救南鄭魏人敗之質實(南鄭縣名注見/周安王十五年)¶
　(楊乾運至劍北魏逹奚武逆擊破之劉璠還至白馬/西為武所獲送長安宇文泰素聞其名待之如舊交)¶
　(時南鄭乆不下武請屠之泰将許之璠請之/不許泣請不已泰曰事人當如是乃從其請)集覽(劍/北)¶
<pb:KR2o0020_WYG_045-66b>¶
　(劍閣之北也劍閣注見三國漢後主炎興元年白馬/西南夷地在廣漢郡漢武置武都郡有白馬山在綿)¶
　(州魏城/縣西)¶
梁以王僧辯為司徒陳霸先為征虜将軍開府儀同三¶
司○王偉等伏誅考異(王偉上誤/以圈隔)¶
　(湘東王誅王偉吕季畧周石珍嚴亶於市趙伯超伏/知命餓死於獄以謝答仁不失禮於太宗特宥之初)¶
　(偉於獄中上詩王愛其才欲宥之有言於王者曰偉/作檄文甚佳王求得之見其有湘東一目之語乃怒)¶
　(誅之胡氏曰侯景叛亂為之畫謀贊决者皆王偉也/春秋治亂臣賊子尤嚴於其黨若使人知亂賊之不)¶
　(可與則不能自立而亂少弭矣若王偉者幸生獲之/數其惡逆戮諸市朝猶未足以雪人神之憤洗滅亡)¶
<pb:KR2o0020_WYG_045-67a>¶
　(之耻乃以吟詠篇章欲脱其死及其誅也又以一言/靳己之故是蕭繹喜怒生殺皆為己私而不念君父)¶
　(也豈不/悖哉)集覽(伏知命伏姓也本伏羲後靳己左傳/注戯而相愧曰靳服䖍曰耻而惡之)¶
梁以魯悉達為北江州刺史¶
　(扶風民魯悉達糾合鄉人以保新蔡力田蓄榖時江/東饑亂餓死者什八九遺民携老㓜歸之悉達分給)¶
　(糧廩全濟甚衆招集晉熙等五郡盡有其地使/其弟廣達将兵從王僧辯討侯景故因而命之)質實¶
　(北江州注見武帝太清二年扶風郡名注見周顯王/八年新蔡縣名注見漢宣帝甘露二年晉熈郡名注)¶
　(見簡文帝/大寳元年)¶
齊人侵梁圍秦郡陳霸先擊敗之¶
<pb:KR2o0020_WYG_045-67b>¶
　(齊主使潘樂郭元建将兵圍秦郡行臺辛術諌曰朝/廷與湘東王信使不絶陽平侯景之土取之可也今)¶
　(王僧辯已遣嚴超達守秦郡何得争之且水潦方降/不如班師弗從陳霸先命徐度引兵助守齊衆七萬)¶
　(攻之甚急僧辯使杜崱救之霸先亦/自歐陽來㑹與戰破之斬首萬餘級)質實(秦郡注見/陳宣帝大)¶
　(建五年陽平本漢平安縣地名屬廣陵郡東漢改為/安宜縣梁置陽平郡隋初廢郡以縣屬江都郡唐初)¶
　(於縣置倉州尋處州以縣屬楚州上元中以獲定國/寳更為寳應縣宋初因之寳慶中陞為州後又陞為)¶
　(軍元初為寳應軍路改安宜府後罷為寳/應縣屬髙郵府本朝因之改屬揚州府)¶
齊以辛術為吏部尚書¶
　(自魏遷鄴以來大選之職知名者數人互有得失高/澄少年高朗所蔽者疎袁淑徳沈宻謹厚所傷者細)¶
<pb:KR2o0020_WYG_045-68a>¶
　(楊愔風流辯給取士失於浮華唯術性尚貞明取士/必以才噐循名責實新舊參舉管庫必擢門閥不遺)¶
　(考之前後/最為折𠂻)集覽(大選之職東魏静帝改停年格銓擢/賢能又沙汰尚書郎妙選人地以充)¶
　(之管庫必擢記檀弓所舉於晉國管庫之士七十有/餘家注管庫之士府史以下官長所置也舉之於君)¶
　(以為大夫士也管鍵也庫物所蔵左傳晉文子舉管/庫士蓋以其賢不以其位之卑門閥不遺門家世也)¶
　(閥積功也杜甫詩文人藉才地門閥冠雲霄注引漢/朱傅傳齎伐閲詣府顔師古曰伐功勞也閲所經歴)¶
　(也車千秋傳無閥閲功勞注閥積功也閲經厯也唐/六典以上通用烏頭大門又曰表掲又曰閥閲云表)¶
　(掲閥閲是也俗呼櫺星門最為折𠂻𠂻陟/冲反折𠂻平也言辛術取士極得其當)¶
　　書法(書辛術何善其職也高齊之世書/以為吏部尚書者辛術一人而已)¶
<pb:KR2o0020_WYG_045-68b>¶
梁秦梁刺史蕭循以州降魏¶
　(魏逹奚武遣左丞栁帶韋入南鄭説蕭循曰足下所/固者險所恃者援所保者民今險不足固援不可恃)¶
　(民不可保而宗國䘮亂社稷無主欲誰為為忠乎循/乃請降魏開府儀同三司賀蘭徳願請攻之大都督)¶
　(赫連達曰不戰而獲城䇿之上者豈可利其子女貪/其貨財而不愛民命乎且觀其士馬猶彊城池尚固)¶
　(攻之縱克必彼此俱傷如困獸猶鬬則成敗未可知/也武曰公言是也乃受循降獲男女二萬口而還於)¶
　(是劍北皆/入于魏)質實(秦梁二州名秦注見漢光武建武元/年天水梁注見周赧王四年漢中)¶
　　書法(以州降矣不書叛何薄循罪也曷為薄之先/是湘東求援於魏命循與魏南鄭循不可魏)¶
　　(攻之及是援絶遂降然則循之降魏/繹為之也故降不書叛而書其歸)¶
<pb:KR2o0020_WYG_045-69a>¶
秋七月梁陳霸先圍廣陵不克引還¶
　(齊政煩賦重江北之民不樂屬齊其豪傑數請兵於/王僧辯僧辯以與齊通好不許七月廣陵僑人朱盛)¶
　(等潛聚黨謀襲殺齊刺史温仲邕遣使求援謀泄霸/先因進軍圍廣陵齊主使告王僧辯及霸先曰請釋)¶
　(廣陵之圍必歸廣陵歴陽兩城霸先引兵/還京口江北之民從霸先濟江者萬餘口)質實(厯陽/郡名)¶
　(注見漢冲帝/永嘉元年)¶
梁蕭循自魏歸于江陵¶
　(蕭循之降魏也宇文泰許其南還乆而未遣從容問/劉璠曰我於古誰比對曰璠常以公為湯武今日所)¶
　(見曾桓文之不如泰曰何也對曰齊桓存三亡國晉/文不失信於伐原語未竟泰撫掌曰我解爾意乃厚)¶
<pb:KR2o0020_WYG_045-69b>¶
　(禮循遣還江陵循以文武千家自隨湘東王疑之/遣使覘察命刼竊其財循啓輸馬仗王乃安之)集¶
　覽(齊桓存三亡國左傳僖十九年齊桓公存三亡國/以屬諸侯注三亡國魯衛邢閔元年省魯難僖元)¶
　(年城邢二年封衛晉文不失信於伐原左傳僖二十/五年晉侯圍原命三日之糧原不降命去之諜出曰)¶
　(原将降矣軍吏曰請待之公曰信國之寳也民/之所庇也得原失信何以庇之退一舍而原降)¶
冬十月齊築長城¶
　(自黄櫨嶺起長城北至社平/戌四百餘里置三十六戌)質實(黄櫨嶺未/詳處所)¶
梁湘州刺史王琳下獄其長史陸納入于湘州以叛¶
　(琳本㑹稽兵家其姊妹皆入湘東王宫故琳少在王/左右琳好勇傾身下士所得賞賜不以入家麾下萬)¶
<pb:KR2o0020_WYG_045-70a>¶
　(人多江淮群盜從王僧辯平侯景與杜龕功居第一/在建康恃寵縱暴僧辯不能禁乃宻啓王請誅琳王)¶
　(以琳為湘州琳自疑及禍使長史陸納帥部曲赴州/身詣江陵謂納等曰吾若不返子将安之咸曰請死)¶
　(之相泣而别至江陵王下琳吏以子方畧代琳以黄/羅漢為長史使與太舟卿張載至巴陵據琳軍載有)¶
　(寵於王御下峻刻荆人疾之如讐至軍陸納及士卒/並哭不受命殺載以羅漢清謹而免之與諸将引兵)¶
　(襲據/湘州)質實(㑹稽郡名注見漢和帝永元元年麾下注/見漢獻帝建安十四年巴陵郡名注見宋)¶
　(文帝元嘉三年湘州注見/漢獻帝興平元年長沙)¶
十一月梁主繹立¶
　(梁公卿藩鎮數勸進於湘東王王遂即位於江陵是/日不升正殿公卿陪列而已侯景之亂州郡大半入)¶
<pb:KR2o0020_WYG_045-70b>¶
　(魏自巴陵以下至建康以長江為限荆州界北盡武/寧西拒硤石嶺南復為蕭勃所據詔令所行千里而)¶
　(近民戸著籍/不盈三萬)質實(武寧郡名注見漢光武建武九年/荆門硤口注見漢獻帝建安二十)¶
　(四年嶺南道名注見/秦始皇三十三年)¶
梁以蕭循為湘州刺史陸納襲巴陵循擊敗之¶
　(陸納襲擊衡州刺史丁道貴於渌口破之降其衆梁/主聞之徵王僧辯等與蕭循共討納循軍巴陵以待)¶
　(之頃之納請降求送妻子循曰此詐也必将襲我乃/宻為之備納果夜以輕兵繼至鼔譟軍中皆驚循坐)¶
　(胡床於壘門望之畧無懼色徐部分/将士擊之獲其一艦納退保長沙)集覽(渌口地名/渌水之口)¶
　(也在湘/東郡)質實(衡州注見宋文帝元嘉十六年湘東一/統志云渌水在長沙府醴陵縣學前其)¶
<pb:KR2o0020_WYG_045-71a>¶
　(水湧自地脉如絲如霧用白噐入水酌而澄之其/色深緑可以書字每出則其嵗科舉中者必多)¶
(癸梁承聖二年魏主欽/酉二年齊天保四年)春正月魏太師泰自加都督中¶
外諸軍事○二月突厥伊利可汙死弟木杅可汙俟斤¶
立¶
　(伊利死子科羅立號乙息記可汙尋卒捨其子攝圖/而立其弟俟斤號木杅可汗木杅剛勇多智畧善用)¶
　(兵隣國/畏之)集覽(木杅可汗號也杅於胡反或音古/按反俟斤可汗名也俟渠之反)¶
三月梁武陵王紀伐江陵魏遣大将軍尉遲迥伐成都¶
以救之¶
<pb:KR2o0020_WYG_045-71b>¶
　(武陵王紀帥諸軍東下留蕭撝守成都梁主聞之使/方士畫版為紀像親釘支體以厭之世子圓照時鎮)¶
　(巴東啟云侯景未平荆鎮已為所破宜急進討紀信/之趣兵東下梁主甚懼與魏書曰子糾親也請君討)¶
　(之宇文泰曰取蜀制梁在兹一舉諸将咸難之大将/軍尉遲迥泰之甥也獨以為可克泰問以方畧迥曰)¶
　(蜀與中國隔絶百有餘年恃其險逺不虞我至若以/鐡騎兼行襲之無不克矣泰乃遣迥自散關伐蜀)¶
　集覽(子糾親也請君討之子糾春秋齊僖公庶子也/左傳荘八年齊鮑叔牙曰亂将作矣奉公子小)¶
　(白出奔莒亂作公子糾來奔九年公伐齊納子糾小/白自莒先入鮑叔帥師來言曰子糾親也請君討之)¶
　(乃殺子糾/于生竇)質實(巴東郡名注見漢獻帝建安十九年/尉遲迥代人散關注見唐僖宗光啟)¶
　(三/年)¶
<pb:KR2o0020_WYG_045-72a>¶
　　書法(紀嘗稱帝矣此其曰武陵王何不成紀之為/帝也不成之為帝則曷為書伐於是紀世子)¶
　　(圓照啟云侯景未平荆鎮已為所破紀信其言趣/兵東下綱目書曰伐江陵亮紀之初志也然紀罪)¶
　　(人也故魏/兵亦稱伐)¶
夏四月梁遣王僧辯圍湘州¶
　(僧辯軍于車輪陸納夾岸為城以拒之納士卒皆百/戰之餘僧辯憚之不敢輕進稍作連城以逼之納以)¶
　(僧辯為怯不設備僧辯命諸軍水陸齊進急攻之僧/辯親執旗鼔蕭循身受矢石㧞其二城納衆大敗走)¶
　(保長沙僧辯進圍之僧辯坐壟上視築圍壘納遣吳/蔵等帥鋭卒千人開門突出䝉楯直進杜崱杜龕與)¶
　(甲士百餘人力戰拒之僧辯據胡牀/不動裴之横從旁擊之蔵等乃退)集覽(胡牀注見/周世宗顯)¶
<pb:KR2o0020_WYG_045-72b>¶
　(徳五年/䋲牀)質實(車輪疑是地/名未詳處所)¶
魏師圍成都梁武陵王紀還兵救之次子西陵¶
　(武陵王紀至巴郡聞有魏兵遣譙淹還軍救蜀初潼/州刺史楊乾運兄子畧說乾運曰今侯景初平宜同)¶
　(心戮力保國寧民而兄弟尋戈此自亡之道也不如/送疑關中可以功名兩全乾運然之迥至涪水乾運)¶
　(以州降迥進襲成都時成都見兵不滿萬人倉庫空/竭蕭撝嬰城自守迥圍之譙淹遣兵赴援迥擊破之)¶
　(紀至巴東知侯景已平乃悔召圓照責之對曰侯景/雖平江陵未服紀亦已稱尊號不可復為人下欲遂)¶
　(東進将卒日夜思歸皆以為宜還救根本更思後圖/圓照及劉孝勝固言不可紀從之宣言於衆曰敢諌)¶
　(者死遂至西陵軍勢甚盛陸法和築二城於峽口兩/岸運石填江鐡鎻斷之梁主㧞任約於獄使助法和)¶
<pb:KR2o0020_WYG_045-73a>¶
　(紀築連城攻絶鐡鎻梁主復㧞/謝荅仁於獄配兵使助法和)質實(巴郡注見周顯/王八年潼州注)¶
　(見漢後主炎興元年涪關中注見唐𤣥宗開元十一/年京兆涪水注見漢光武建武十一年西陵縣名注)¶
　(見周赧王/三十七年)¶
六月梁復以王琳為湘州刺史陸納降¶
　(梁主遣使送王琳令説諭陸納僧辯使送示之納衆/悉拜且泣使謂僧辯曰朝廷若赦王郎乞聽入城梁)¶
　(主從之納遂降梁主復琳官/爵使将長沙兵西援峽口)¶
秋七月梁武陵王紀衆潰梁主殺之及其諸子¶
　(武陵王紀遣将侯叡與陸法和相拒梁主遣使與紀/書許其還蜀專制一方紀不從頓兵日久頻戰不利)¶
<pb:KR2o0020_WYG_045-73b>¶
　(又聞魏冦深入成都孤危憂懣不知所為乃遣樂奉/業詣江陵求和奉業啟梁主曰蜀軍乏糧士卒多死)¶
　(危亡可待梁主遂不許其和紀以黄金一斤為餅餅/百為篋至有百篋銀五倍之錦綵稱是每戰懸示将)¶
　(士而不以為賞有請事者辭疾不見巴東民斬峽口/城主降於王琳謝荅仁任約進攻侯叡破之㧞其三)¶
　(壘於是兩岸十四城俱降紀不獲退順流東下将軍/樊猛追擊之紀衆大潰赴水死者八千餘人猛圍而)¶
　(守之梁主宻敕猛曰生還不成功也猛遂斬紀及其/㓜子圓滿陸法和收圓照兄弟三人送江陵梁主絶)¶
　(紀屬籍下圓照等於獄絶其食至囓/臂啖之卜二日而死逺近聞而悲之)¶
　　發明(殺紀者樊猛何為以梁主書之梁主宻敕樊/猛必使殺之而後已猛固繹之鷹犬也前書)¶
　　(繹殺豫章王棟亦然繹戕害/宗黨若此天道果容之乎)¶
<pb:KR2o0020_WYG_045-74a>¶
八月成都降魏以尉遲迥為益州刺史¶
　(魏尉遲迥圍成都五旬蕭撝屢戰皆敗乃請降諸将/欲不許迥曰降之則将士全逺人悦攻之則将士傷)¶
　(逺人懼遂受之吏民皆復其業唯收奴婢及儲/積以賞将士軍無私焉魏以迥為益州刺史)質實¶
　(益州注見晉武/帝泰始八年)¶
九月梁遣王僧辯還建康陳霸先還京口¶
　(梁主下詔将還建康将軍胡僧祐黄羅漢宗懍劉㲄/諫曰建業王氣已盡與虜止隔一江若有不虞悔無)¶
　(及也梁主令朝臣議之侍郎周𢎞正僕射王褒曰今/百姓未見輿駕入建康謂是列國諸王願陛下從四)¶
　(海之望時群臣多荆州人皆曰𢎞正等東人故欲東/下然非計也𢎞正靣折之曰東人勸東謂非良計西)¶
<pb:KR2o0020_WYG_045-74b>¶
　(人欲西豈長䇿乎又議於後堂會者五百人梁主曰/勸吾去者左袒左袒者過半朱買臣言於梁主曰建)¶
　(康舊都山陵所在荆鎮邉疆非王者之宅願陛下勿/疑以致後悔臣家在荆州豈不願陛下居此但恐是)¶
　(臣富貴非陛下富貴耳梁主使術士杜景豪卜之不/吉對曰未吉退而言曰此兆為鬼賊所留也梁主以)¶
　(建康彫殘江陵全盛意亦安之卒從僧祐等議乃詔/王僧辯還鎮建康陳霸先復還京口胡氏曰荆州雖)¶
　(非王者之宅然楚嘗王之矣古之英雄皆以為用武/之國何不可都之有然於蕭繹則不可也宗廟社稷)¶
　(皆在建康高祖憤崩簡文弑殞所當營奉陵寝伸至/痛之情糞除祊祧脩乏享之祀若弗暇也正使内無)¶
　(襄陽之難外無齊魏之虞江陵全盛猶不能宴安而/處矣今也孝誠不昭義聲不播第欲保其故有偷為)¶
　(尊顯率此為道雖使據百二之勢其為人/圖取殆不旋踵又何江陵建康之擇乎)集覽(㲄古/岳反)¶
<pb:KR2o0020_WYG_045-75a>¶
　(王氣王音于况反興也下王之同祊祧記禮器曰設/祭于堂為祊乎外注云祊祭明日之繹祭也謂之祊)¶
　(者於廟門之旁因名焉其祭之禮既設祭於室而事/尸於堂孝子求神非一處也䟽云祊有二義一正祭)¶
　(時既祭於廟又求神於廟門内二是明日繹祭時設/饌於廟門外西室祧遷廟也顔師古曰逺祖之廟為)¶
　(祧親盡則遷主而蔵焉又祭法曰逺祖為祧注祧之/言超也超上去意也周禮先王先公之廟祧其遺衣)¶
　(服蔵焉注遷主所蔵曰祧先公之遷主蔵于后稷之/廟先王之遷主蔵于文武之廟遺衣服者大歛之餘)¶
　(也祊百彭反祧他彫反百二之勢史記漢高本紀秦/形勝之國也帶河阻山縣隔千里持㦸百萬秦得百)¶
　(二焉注蘇林曰得百中之二也謂地/勢險固二萬人足當諸侯百萬人)質實(建業郡名/注見漢獻)¶
　(帝興平二年金陵不虞注見武帝太清三年王/褒臨沂人京口郡名注見晉孝武太元十五年)¶
<pb:KR2o0020_WYG_045-75b>¶
　　書法(内臣還未有書遣者此書梁遣何咎梁主也/於是梁主安於江陵遣還二将卒以無援而)¶
　　(亡書曰遣還所以/著梁主之失計也)¶
梁以陸法和為郢州刺史¶
　(法和為政不用刑獄專以沙門法/及西域幻術教化部曲數千人)質實(沙門僧名注/見漢明帝永)¶
　(平八年西域國名注見漢哀帝元壽/二年部曲注見陳文帝天嘉元年)¶
齊納蕭退于梁不克¶
　(齊主使郭元建治水軍於合肥将襲建康納梁湘潭/侯退梁主使南豫州刺史侯瑱與戰于東關敗之溺)¶
　(死萬人/齊師退)質實(合肥縣名注見漢靈帝中平五年湘潭/縣名注見武帝太清三年南豫州注見)¶
<pb:KR2o0020_WYG_045-76a>¶
　(漢冲帝永嘉元年厯陽東/關注見漢後主建興六年)¶
　　書法(納者不宜納者/也故退不書爵)¶
冬十月齊主伐契丹大破之¶
　(契丹冦齊邉齊主伐之至昌黎城使安徳王韓軌斷/其走路遂倍道兼行以掩之露髻肉袒晝夜不息行)¶
　(千餘里唯食肉飲水壮氣彌/厲與契丹遇奮擊大破之)質實(契丹東胡種名注/見晉安帝義熈二)¶
　(年昌黎城注見晉武帝太康元年/安徳郡名注見陳宣帝大建八年)¶
十一月突厥攻柔然齊主擊之遷柔然于馬邑川突厥¶
請降¶
<pb:KR2o0020_WYG_045-76b>¶
　(突厥攻柔然柔然舉國奔齊齊主擊突厥迎納柔然/廢其可汗庫提立阿那瓌子菴羅辰為可汗置之馬)¶
　(邑川給其廪餼繒帛親追突厥突/厥請降許之而還自是貢獻相繼)質實(馬邑川注見/漢髙帝六年)¶
　(廪餼注見武/帝天監四年)¶
魏太師泰殺尚書元烈¶
　(烈謀殺泰事/泄泰殺之)¶
十二月齊宿預叛降于梁¶
　(齊宿預民東方白額以城/降江西州郡皆起兵應之)集覽(宿預/城名)質實(宿預縣名/注見唐昭)¶
　(宗景福二年泗州一統志云江西古揚州地漢領以/揚州部刺史唐𨽻江南道開元中分為江南西道置)¶
<pb:KR2o0020_WYG_045-77a>¶
　(採訪處置使治洪州後改採訪為觀察治仍舊宋置/江南西路安撫使以隆興守臣兼領又置江西提㸃)¶
　(刑獄司治贑州元於隆興路置江西等處行中書省/及江西湖東道肅政廉訪可本朝置江西等處承宣)¶
　(布政使司領南昌饒州廣信南康九江建昌撫/州瑞州袁州吉安臨江贑州南安十三府云)¶
(甲梁承聖三年魏恭帝/戌廓元年齊天保五年)春正(月/)齊主擊山胡敗之¶
　(齊主討山胡大破之男子十三以上皆斬女子及㓜/弱皆賞軍遂平石樓石樓絶險自魏世所不能至於)¶
　(是遠近山胡莫不懾服有都督戰傷其仆長不能救/齊主命刳其五藏令九人食之肉及穢惡皆盡自是)¶
　(始為/威虐)質實(石樓疑是山/名未詳處所)¶
梁陳霸先侵齊¶
<pb:KR2o0020_WYG_045-77b>¶
　(陳霸先自丹徒濟江圍齊廣陵嚴超達自齊郡進圍/涇州侯瑱張彪皆出石梁為之聲援使杜僧明助東)¶
　(方白/額)質實(丹徒縣名注見漢景帝三年齊郡注見漢/桓帝永康元年一統志云涇州梁初所置)¶
　(本漢廣陵縣地後周置石梁郡及石梁縣隋初郡罷/大業中改縣曰永福唐置千秋縣天寳中改天長縣)¶
　(五代時南唐置建武軍周改為雄州宋初為天長軍/至道初復為縣建炎初復為軍後復為縣元仍舊本)¶
　(朝因之屬鳳陽府石梁岡/名注見承聖元年落星山)¶
　　書法(於是霸先圍廣陵嚴超達圍涇州侯瑱張彪/皆出石梁杜僧明助東方白額規勢大矣其)¶
　　(書侵何納其叛臣以規人/之土地固不足以言伐矣)¶
魏作九命九秩之典¶
<pb:KR2o0020_WYG_045-78a>¶
　(宇文泰始作九命之典以敘/内外官爵改流外品為九秩)質實(九命注見漢平/帝元始五年)¶
　　書法(後世以九/敘品始此)¶
魏宇文泰廢其主欽而立齊王廓復姓拓䟦氏¶
　(魏主自元烈之死有怨言宻謀誅宇文泰臨淮王育/廣平王贊垂涕切諫不聽泰諸子皆㓜以諸壻為心)¶
　(膂清河公李基義城公李暉常山公于翼分掌禁兵/由是魏主謀泄泰廢魏主置之雍州立其弟齊王廓)¶
　(復姓拓䟦氏魏初統國三十六大姓九十九後多滅/絶泰乃以諸将功高者為三十六國次者為九十九)¶
　(姓所将士卒/亦改從其姓)質實(臨淮郡名注見秦二世二年盱眙/廣平郡名注見漢武帝元狩四年)¶
　(清河郡名注見漢安帝建先二年一統志云義城本/春秋穀國之地名漢為筑陽縣地屬南陽郡晉屬順)¶
<pb:KR2o0020_WYG_045-78b>¶
　(陽郡梁置義城縣及郡後周廢郡隋改縣曰榖城屬/襄州唐初置酇州尋罷以縣屬襄州宋屬襄陽府元)¶
　(仍舊本朝因之/改屬襄陽府)¶
　　書法(屢書太師㤗矣此其斥宇文泰何泰再逆也/故廢書宇文㤗弑書宇文㤗再斥宇文所以)¶
　　(重罪/㤗也)¶
三月梁以王僧辯為太尉陸法和為司徒¶
　(法和上啟自稱司徒梁/主以為先知就拜之)¶
魏遣使如梁¶
　(魏侍中宇文仁恕聘于梁㑹齊使者亦至梁主接仁/恕不及齊使仁恕歸以告宇文泰梁主又請據舊圖)¶
<pb:KR2o0020_WYG_045-79a>¶
　(定疆境辭頗不遜泰由是有圖江陵之志梁主詧聞/之益重其貢獻魏荆州刺史長孫儉屢陳攻取之策)¶
　(泰徵儉入朝問以經畧復命還鎮宻為/之備馬伯符宻使告梁主梁主弗之信)質實(長孫儉/代人嵩)¶
　(五世/孫)¶
齊主殺其尚書左丞盧斐李庶¶
　(齊中書令魏收撰魏書頗用愛憎為褒貶每謂人曰/何物小子敢與魏收作色舉之則使升天按之則使)¶
　(入地既成中書舍人盧潛左丞盧斐李庶皆言其誣/罔不直收啟齊主云臣既結怨彊宗将為刺客所殺)¶
　(齊主怒於是斐庶皆坐謗史鞭二百配甲坊潛亦/坐繫獄斐庶死獄中然時人終不服謂之&KR0126;史)質¶
　實(魏收下曲陽人李景之族子/甲坊注見陳文帝天嘉六年)¶
<pb:KR2o0020_WYG_045-79b>¶
夏四月柔然寇齊齊主擊敗之考異(寇當/作侵)¶
　(柔然寇齊肆州齊主討之至恒州柔然散走齊主以/千餘騎為殿宿黄𤓰堆柔然别部數萬騎奄至齊主)¶
　(安卧平明乃起神色自若指畫形勢縱兵奮擊柔然/披靡因潰圍而出柔然走追擊敗之令都督高阿那)¶
　(肱帥騎數千塞其走路阿那肱以兵少請/益齊主更减其半阿那肱奮擊大破之)質實(肆州/注見)¶
　(晉孝武帝太元九年新興恒州注見漢光武建武九/年黄𤓰堆地名未詳處所披靡注見唐肅宗寳應元)¶
　(年柔然北狄種名注見/晉孝武帝太元十二年)¶
　　書法(柔然於魏恒書侵此書寇齊/何齊所遷也故下書齊伐)¶
梁以陳霸先為司空○魏宇文泰弑其故主欽¶
<pb:KR2o0020_WYG_045-80a>¶
　　書法(書故主何恒也綱目之法廢主有爵書爵無/爵書其故主終綱目書弑其故主二壬子年)¶
　　(魏主脩/是年)¶
○五月魏以李遷哲為信州刺史¶
　(魏直州洋州亂宇文泰命将軍李遷哲討平之南出/狥地巴濮之民皆附之泰以遷哲為信州刺史鎮白)¶
　(帝信州先無儲蓄遷哲與軍士共采葛根為糧有異/味輙分嘗之軍士感悦屢擊叛蠻破之群蠻攝服皆)¶
　(送糧/遣質)質實(直州未詳沿革洋州注見簡文帝大寳元/年西鄉李遷哲安康人巴濮二州名巴注)¶
　(見武帝天監四年濮注見周安王五年信州注見漢/獻帝建安十九年巴東白帝城名注見漢獻帝建安)¶
　(十七/年)¶
<pb:KR2o0020_WYG_045-80b>¶
梁以王琳為廣州刺史¶
　(廣州刺史蕭勃自以非梁主所授内不自安啟求入/朝梁主徙勃為晉州刺史以琳部衆彊盛又得衆心)¶
　(故使代勃以逺之琳私謂主書李膺曰琳小人也䝉/官㧞擢至此今天下未定遷琳嶺南如有不虞安得)¶
　(琳力竊揆官意不過疑琳琳分望有限豈與官争為/帝乎何不以琳為雍州刺史鎮武寧琳自放兵作田)¶
　(為國禦捍膺然/其言而弗敢啟)集覽(䝉官官者猶稱天子也不敢斥/言天子故稱曰官又有稱家者)¶
　(又有兼稱官家者按蔣濟萬機論五帝官天/下三王家天下以天子兼三五之徳故稱焉)質實(廣/州)¶
　(注見秦始皇三十三年南海晉州注見漢獻帝建安/十七年河東雍州注見漢獻帝建安十二年襄陽武)¶
　(寧郡名注見漢光/武建武九年荆門)¶
<pb:KR2o0020_WYG_045-81a>¶
六月齊冀州刺史叚韶伐梁㧞宿預¶
　(齊步大汗薩将兵四萬趣涇州王僧辯使侯瑱張彪/助嚴超達拒之瑱彪遲留不進齊冀州刺史叚韶討)¶
　(宿預廣陵涇州皆告急諸将患之韶曰梁氏䘮亂國/無定主人懐去就彊者從之霸先等外托同徳内有)¶
　(離心吾揣之熟矣乃留兵圍宿預自引兵倍道趣涇/州擊超達破之廻趣廣陵霸先解圍走杜僧明瑱彪)¶
　(等皆還吴明徹圍海西鎮將郎基固守削木為箭剪/紙為羽圍之十旬卒不能克而還韶還至宿預使人)¶
　(説東方白額白額/出迎執而斬之)質實(冀州注見秦二世二年郯縣/廣陵郡名注見漢武帝元朔)¶
　(五年淮南吳/明徹秦郡人)¶
　　書法(韶討宿預耳書伐梁何梁納叛也故陳霸先/等圍齊廣陵則書侵叚韶討宿預則書伐曲)¶
<pb:KR2o0020_WYG_045-81b>¶
　　(直之/辭也)¶
秋八月齊殺其太保高隆之¶
　(齊主之未為魏相也高隆之常侮之及将受禪隆之/復以為不可由是銜之隆之嘗與儀同元旭飲謂旭)¶
　(曰與王交當生死不相負至是旭坐事賜死人/白其語齊主怒令壮士築殺之并其子二十人)¶
　　書法(高洋即位以來殺斥齊主者凡九惡滛刑也/此其止書齊何於是隆之亦不能無過耳綱)¶
　　(目於刑殺專斥書主者五君焉宋子業齊寳卷北/齊高洋高緯陳叔寳洋其一也惟殺隆之不斥書)¶
齊築四城于洛陽¶
　(齊主使人於洛陽西南築四城而/親廵之欲以致魏師魏師不出)¶
<pb:KR2o0020_WYG_045-82a>¶
梁主講老子於龍光殿¶
　　書法(漢桓帝祠老子則書親延熹八年魏主講佛/書則書親己丑年異之也道佛一爾此其不)¶
　　(書親何非創也故畧之梁主方崇道教未幾而有/烏幔之辱然則異端亦何益於人之國哉綱目上)¶
　　(書梁主講老子下書執梁主繹雖間有/事不書所以示崇信異端者之戒也)¶
　　發明(其父講佛書於同泰寺未幾而有侯景之亂/其子復講老子於龍光殿未幾亦有江陵之)¶
　　(禍書之于册後之溺/佛老者可以觀矣)¶
○冬十月魏遣柱國于謹帥師伐梁十一月入江陵十¶
二月執梁主繹殺之¶
<pb:KR2o0020_WYG_045-82b>¶
　(初散騎郎庾季才言於梁主曰去年八月丙申月犯/心中星今月丙戌赤氣干北斗心為天王丙主楚分)¶
　(臣恐建子之月有大兵入江陵陛下宜整斾還都以/避其患梁主亦曉天文歎曰禍福在天避之何益至)¶
　(是魏遣柱國于謹中山公宇文䕶大将軍楊忠将兵/五萬伐梁長孫儉問謹曰為繹計将如何謹曰耀兵)¶
　(漢沔還據丹陽上䇿也退保子城以待援軍中䇿也/難於移動據守羅郭下䇿也儉曰繹出何䇿謹曰下)¶
　(䇿儉曰何故謹曰繹懦而無謀多疑少斷愚民難與/慮始皆戀邑居所以知其用下䇿也武寧太守宗均)¶
　(告魏兵且至領軍胡僧祐黄羅漢曰二國無隙必應/不爾乃復使王琛使魏于謹至樊鄧梁王詧帥衆㑹)¶
　(之梁主乃停講戒嚴琛至石梵馳報羅漢曰境上帖/然前言皆兒戯耳梁主乃復講百官戎服以聽徵王)¶
　(僧辯為大都督命陳霸先徙鎮揚州僧辯遣侯瑱帥/程靈洗等為前軍杜僧明帥吳明徹等為後軍陸法)¶
<pb:KR2o0020_WYG_045-83a>¶
　(和聞魏師至将赴江陵梁主使逆止之曰此自能破/賊法和還州堊其城門著衰經坐葦席終日乃脱之)¶
　(十一月魏軍濟漢于謹令宇文䕶楊忠帥精騎先據/江津斷東路梁主出城行柵挿木為之周六十里以)¶
　(将軍胡僧祐僕射王褒分督城東西軍事魏軍至柵/下梁主乃徴王琳為湘州刺史使引兵入援于謹令)¶
　(築長圍中外遂絶梁主廵城猶口占為詩群臣亦有/和者梁主又裂帛為書趨王僧辯曰吾忍死待公可)¶
　(以至矣胡僧祐等出戰皆敗朱買臣按劍進曰唯斬/宗懍黄羅漢可以謝天下梁主曰曩實吾意宗黄何)¶
　(罪王琳軍至長沙長史裴政請間道先報江陵至百/里洲為魏人所䕶梁王詧謂政曰我武皇帝之孫也)¶
　(不可為爾君乎若從我計貴及子孫不然腰領分矣/政詭曰唯命詧鎻之至城下使言曰僧辯己自為帝)¶
　(王琳不復能來政乃言曰援兵大至各思自勉詧怒/命殺之參軍蔡大業諌曰此民望也殺之則荆州不)¶
<pb:KR2o0020_WYG_045-83b>¶
　(可下矣乃釋之魏人百道攻城胡僧祐親當矢石晝/夜督戰奨勵将士明行賞罰衆咸致死所向摧殄魏)¶
　(不得前俄而僧祐中流矢死内外大駭魏悉衆攻柵/反者開西門納魏師梁主退保金城令汝南王大封)¶
　(等質於于謹以請和魏軍之初至也衆以王僧辯子/顗可為都督梁主不用更奪其兵及僧祐死乃用之)¶
　(時城南雖破而城北諸将猶苦戰日暝聞城陷乃散/梁主乃焚古今圖書十四萬卷以寳劍擊柱折之歎)¶
　(曰文武之道今夜盡矣命御史中丞王孝祀作降文/謝答仁諌曰城中兵衆猶彊乗闇突圍而出賊必驚)¶
　(因而薄之可度江就任約梁主素不便走馬曰事必/無成祗増辱耳答仁求自扶梁主王褒曰答仁侯景)¶
　(之黨豈可信答仁又請守子城收兵梁主然之褒又/以為不可答仁歐血而死于謹徵太子為質梁主使)¶
　(王褒送之謹子以褒善書給之紙筆褒乃書曰柱國/常山公家奴王褒梁主遂白馬素衣出門詧使鐡騎)¶
<pb:KR2o0020_WYG_045-84a>¶
　(擁之入營囚于烏幔之下梁主性殘忍且懲高祖寛/縱之弊故為政尚嚴獄中死囚常數千人有司請釋)¶
　(之以充戰士梁主不許悉令棓殺之事未成而城䧟/中書郎殷不害失其母時氷雪交積死者滿溝不害)¶
　(行哭於道見溝中死人輙投下捧視舉體凍濕水漿/不入口號哭不輟聲如是七日乃得之或問梁主何)¶
　(意焚書梁主曰讀書萬卷猶有今日故焚之十二月/魏人殺梁主及愍懐太子元良等于謹收府庫珍寳)¶
　(及宋渾天儀梁銅晷表及諸法物盡俘王公以下及/選百姓男女數萬口為奴婢分賞三軍小弱者皆殺)¶
　(之得免者三百餘家而人馬所踐及凍死者什二三/宇文泰賞謹奴婢千口及梁之寳物并雅樂一部别)¶
　(封新野公謹固辭不許自以乆居重任乃上先所乗/駿馬及所著鎧甲等㤗識其意曰今巨猾未平公豈)¶
　(得遽爾獨/善遂不受)集覽(心中星注見漢成帝綏和二年守心/堊遏各反以白土飾墻也衰絰衰與)¶
<pb:KR2o0020_WYG_045-84b>¶
　(縗通䘮衣也杜預云衰在胷前衣長六寸博四寸直/心衣裳皆用極麄生麻布記䘮服小記注方氏曰當)¶
　(心曰衰當背曰負版左右曰辟通謂之衰也經䘮首/戴也士䘮禮䟽曰麻在首在腰皆曰經首絰以有子)¶
　(麻為之圍九寸腰絰大七寸有餘兩股相交兩頭結/之首絰象緇布冠腰絰象大帶兩頭長垂下絰之言)¶
　(實衰之言摧明孝子中實摧痛也腰領分矣腰身中/也領頸也腰領分矣猶言汝之身首将異處矣宋渾)¶
　(天儀春秋文曜鉤云唐堯即伍羲和立渾儀書舜典/曰璇璣玉衡以齊七政所謂璇璣者謂渾天儀也李)¶
　(淳風謂璣衡為渾天儀鄭𤣥謂以玉為渾儀也王蕃/云渾天儀羲和之舊噐積代相傳謂之璣衡其為用)¶
　(也以察三先以分宿度者也虞喜云洛下閎為漢武/帝於地中轉渾天定時節作太初厯或其所製也和)¶
　(帝時詔賈逵造黄道銅儀順帝時張衡更以銅製於/宻室中具内外規南北極黄赤道列二十四炁二十)¶
<pb:KR2o0020_WYG_045-85a>¶
　(八宿中外星官及日月五緯以漏水轉之於殿下室/内令司之者閉戸而唱也以告靈臺之觀天者璇璣)¶
　(所加某星始見某星已中某星已沒皆如合符隋志/曰梁華林重雲殿前所置銅儀檢其鐫題是偽劉曜)¶
　(時孔挺所造則古渾儀之法也而宋何承天徐爰咸/以為即張衡所造魏晉䘮亂沉沒西戎義熈十四年)¶
　(宋高祖定咸陽得之文帝元嘉十三年詔錢樂之采/效儀象鑄銅為之到元嘉十七年又作小渾天二分)¶
　(為一度徑二尺二寸周六尺六寸安二十八宿中外/星官備足隋高祖平陳得宋氏渾儀之噐歸于長安)¶
　(煬帝初移於東都觀象殿又渾天儀注見漢順帝陽/嘉二年梁銅晷表隋志曰先儒皆云夏至立八尺之)¶
　(表於潁川陽城景與圭等書緯考靈曜曰日永景尺/五寸日短景尺三寸易緯通卦驗曰冬至之日植八)¶
　(尺之表日中視其晷景長短以占和否梁天監中祖/常造八尺銅表其下與土圭相連圭上為溝置水以)¶
<pb:KR2o0020_WYG_045-85b>¶
　(取平正揆測日景大同中太史令用九尺表格江左/之景陳氏惟用梁法焉又土圭注見晉安帝義熈十)¶
　(三/年)質實(中山郡名注見周威烈王二十三年宇文䕶/代郡武川人漢沔二水名注見漢獻帝建安)¶
　(十二年羅郭城名注見唐太宗貞觀二十一年樊鄧/樊城名注見漢獻帝建安十三年鄧州名注見周赧)¶
　(王十四年石梵疑是地名未詳處所揚州注見漢獻/帝興平二年金陵宗懍湼陽人宗黄謂宗懔黄羅漢)¶
　(也金城未詳處所不敢臆說新/野縣名注見漢平帝元始四年)¶
　　書法(於是魏兵已至南鄭而講老子猶不輟玩敵/甚矣綱目書十月帥師十一月入江陵十二)¶
　　(月執梁主繹殺之易辭也自昔亡國/之易未有若此者蕭繹之受報宜矣)¶
魏取襄陽徙梁王詧使稱帝于江陵屯兵守之¶
<pb:KR2o0020_WYG_045-86a>¶
　(魏立詧為皇帝取其雍州之地而資以荆州延袤三/百里又置防主将兵居西城名曰助防實以制詧也)¶
　(初魏師未還詧将尹徳毅說詧曰江東之人塗炭至/此咸謂殿下為之人盡讐也誰與為國今魏之精鋭)¶
　(盡萃於此若殿下為設享㑹預伏武士因而斃之分/命諸将掩其營壘大殱群醜俾無遺類收江陵百姓)¶
　(撫而安之文武群僚隨材銓授魏人懾息未敢送死/王僧辯之徒折簡可致然後朝服濟江入踐皇極晷)¶
　(刻之間大功可立古人云天與不取反受其咎願殿/下恢𢎞逺畧勿懐匹夫之行詧曰卿此䇿非不善也)¶
　(然魏人待我厚若遽為此人将不食吾餘至/是闔城繫虜又失襄陽乃恨不用徳毅之言)集覽(延/袤)¶
　(延逺袤長也索隠曰南北曰袤東西曰廣袤音茂折/簡可致古者以竹簡為書顔師古曰折簡猶言半紙)¶
　(也折簡可致/言其易也)質實(江陵縣名注見漢/獻帝建安十三年)¶
<pb:KR2o0020_WYG_045-86b>¶
　　書法(書以稱帝多矣未有書使者使者何敵國之/辭也屯兵所以助梁也曷為不書戍之名為)¶
　　(助防實以制詧此魏人之私也綱目深探其情故/特書守上書取襄陽下書守之存亡繼絶之義固)¶
　　(如是乎深/譏之也)¶
　　發明(帝者有天下之號也自南北𤓰分各帝一國/已非一統之義今又欲以蕞爾之地而帝焉)¶
　　(何耶綱目書魏徙梁王詧使稱帝烏有以帝者/之尊而可使人稱之者哉直書于冊兩皆罪也)¶
梁王僧辯陳霸先奉晉安王方智承制質實(晉安郡名/注見漢成)¶
(帝建元/三年)○魏加益州刺史尉遲迥承制¶
　(魏加尉遲迥督十八州自劍閣以南得承制封拜黜/陟迥明賞罰布威㤙綏輯新民經畧未附華夷懐之)¶
<pb:KR2o0020_WYG_045-87a>¶
　質實(益州注見晉武帝太始八年/劍閣注見漢後主炎興元年)¶
　¶
　¶
　¶
　¶
　¶
　¶
　¶
<pb:KR2o0020_WYG_045-87b>¶
　¶
　¶
　¶
　¶
　¶
　¶
　¶
御批資治通鑑綱目卷三十三¶
