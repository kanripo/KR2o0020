# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.432388
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷八上
<pb:KR2o0020_WYG_015-1a>¶
　欽定四庫全書¶
御批資治通鑑綱目卷八上¶
　　(起癸亥漢平帝元始三年○/盡丙戌漢光武帝建武二年)凡二十四年¶
　(癸/亥)元始三年考異(按前已書元始元/年此元始二字羡)春聘安漢公莽女¶
　為皇后¶
　　(莽欲以女配帝以固其權奏言長秋宫未建掖庭媵/未充請考論五經定取后禮正十二女之義以廣繼)¶
　　(嗣博采二王後及周公孔子世列侯在長安者適子/女事下有司上衆女名王氏女多在選中莽恐其與)¶
　　(已女爭即上言子材下不宜與衆女並采太后詔王/氏朕外家其勿采庶民諸生郎吏守闕上書公卿大)¶
<pb:KR2o0020_WYG_015-1b>¶
　　(夫伏省戸下咸言願得公/女以為天下母太后從之)集覽(長秋宫索隠曰皇后/宫名長秋者秋隂之)¶
　　(始取其長而欲其乆正十二女之義以廣繼嗣荀爽/曰天子取十二女天之數也春秋成八年衛人來媵)¶
　　(注魯將嫁伯姬於宋故同姓來媵禮也九年晉人來/媵左傳曰禮也十年齊人來媵公羊傳曰三國來媵)¶
　　(非禮也何休學云諸侯一娶九女唯天子娶十二女/解云此保乾圗文孔子為後王非古禮也廣繼嗣説)¶
　　(注見成帝建/始二年娣姪)¶
　　　書法(立后書氏恒也書安漢公莽女何權所在也/故權在於光則書立大將軍光女權在於莽)¶
　　　(則書聘安漢公莽女權臣一轍也然則霍后止書/立此則曷為書聘厚聘也終綱目書立某女為皇)¶
　　　(后二而書聘/者一而已矣)¶
<pb:KR2o0020_WYG_015-2a>¶
夏安漢公莽奏定制度¶
　(莽奏吏民車服田宅器械䘮祭嫁娶奴/婢品制立宫稷郡國縣鄉皆置學官)¶
　　書法(於是郡國縣鄉皆置/學官不書削之也)¶
安漢公莽殺其子宇滅中山孝王后家殺敬武公主及¶
汜鄉侯何武故司𨽻鮑宣等數百人¶
　(莽長子宇非莽隔絶衛氏私與衛寳通書教衛后上/書謝恩因陳丁傅舊惡冀得至京師莽白褒賞中山)¶
　(孝王后益湯沐邑七千戸宇復教令上書求至京師/莽不聼宇與師呉章及婦兄吕寛議章以為莽好鬼)¶
　(神可為變恠以驚懼之因推類説令歸政衛氏宇即/使寛夜持血灑莽第門吏發覺之莽執宇送獄飲藥)¶
<pb:KR2o0020_WYG_015-2b>¶
　(死盡滅衛氏支屬唯衛后在呉章要斬初章為當世/名儒教授千餘人莽以為惡人黨皆當禁錮不得仕)¶
　(宦門人盡更名他師平陵云敞時為大司徒掾自劾/呉章弟子収抱章尸歸棺歛葬之莽因是獄窮治黨)¶
　(與連引素所惡者悉誅之元帝女弟敬武長公主素/非議莽紅陽侯立莽尊屬平阿侯仁素剛直皆以太)¶
　(皇太后詔廹令自殺郡國豪傑及漢忠直臣不附莽/者何武鮑宣及王商辛慶忌諸子皆坐死凡數百人)¶
　(海内震焉北海逢萌謂友人曰三綱絶矣不去禍將/及人即解冠掛東都城門歸將家屬浮海客於遼東)¶
　集覽(丁傅丁姫傅太后推類説令説輸芮反令/平聲推原其比類而説誘之令其歸政)質實¶
　(鮑宣渤海高城人/逢萌北海都昌人)¶
　　書法(辭繁不殺而莽之惡著矣故宇/雖飲藥死書殺而鮑宣書故官)¶
<pb:KR2o0020_WYG_015-3a>¶
(甲/子)四年春正月郊祀髙祖以配天宗祀孝文以配上帝¶
考異(祖當/作帝)○改殷紹嘉公曰宋公周承休公曰鄭公質¶
實(承休縣名注見/元帝初元五年)○二月遣大司徒宫等迎皇后入未¶
央宫¶
　　書法(書迎入未央宫何莽伉也故皇后未有書聘/者至莽女則書聘皇后未有書迎者至莽女)¶
　　(則書迎終綱目皇后/書迎者一而已矣)¶
○遣太僕王惲等八人行天下觀風俗○加安漢公莽¶
號宰衡¶
<pb:KR2o0020_WYG_015-3b>¶
　(初陳崇張竦奏稱莽功德以為宜恢國如周公至是/太保舜等及吏民上書者八千餘人復請如崇言章)¶
　(下有司有司請益封公以新息召陵二縣及黄郵聚/新野田采伊尹周公稱號加公為宰衡位上公三公)¶
　(言事稱敢言之賜公太夫人號功顯君封子男二人/為侯加后聘合為一萬萬以明大禮莽稽首辭讓不)¶
　(聼及起視事止減召陵黄郵新野之田復以所益納/徴錢千萬遺太后左右奉共養者莽雖專權然所以)¶
　(誑耀媚事太后下至旁側長御方故萬端賂遺以千/萬數知太后厭居深宫中乃令太后四時車駕廵狩)¶
　(四郊存見孤寡貞婦賜民錢帛牛酒嵗以為常太保/舜奏言天下聞公不受千乘之土辭萬金之幣莫不)¶
　(鄉化蜀郡男子路建等輟訟慚怍而退雖文王郤虞/芮何以加宜報告天下奏可於是孔光愈恐固稱疾)¶
　(辭位詔太師母朝十日一入省中/置几杖賜餐物官屬按職如故)集覽(新息縣名屬/汝南今汝寧)¶
<pb:KR2o0020_WYG_015-4a>¶
　(東南息州是召陵縣名屬汝南杜預曰潁川召陵縣/召音劭括地志故城在豫州郾城東四十五里黄郵)¶
　(聚落名在豫州南十里新野南陽新野縣今屬鄧州/宰衡周公為周太宰伊尹為商阿衡故采此號以尊)¶
　(之上公禮春官典命曰上公九命為伯注上公謂王/之三公有德者加命為二伯二王之後亦為上公稱)¶
　(敢言之敢猶言不敢文王郤虞芮詩綿篇虞芮質厥/成注虞芮之君爭田乆而不平乃相謂曰西伯仁人)¶
　(也盍往質焉乃相與朝周入其境則畊者讓畔行者/讓路入其邑男女異路頒白者不提挈入其朝士讓)¶
　(為大夫大夫讓為卿二國之君感而相謂曰我等小/人不可以履君子之庭乃相讓以所爭田為間田而)¶
　(退蘇林曰虡在陜之/平陸芮在同之馮翊)正誤(黄郵今按南陽郡/新野縣有黄郵聚)質實(一/統)¶
　(志云新息漢之縣名屬汝南郡晉為汝南郡治所後/魏置東豫州梁改曰西豫州又改曰淮州東魏復曰)¶
<pb:KR2o0020_WYG_015-4b>¶
　(東豫州後周改息州隋廢唐復置貞觀初廢以縣屬/蔡州金復置息州元屬汝寜府夲朝改州為息縣屬)¶
　(汝寜府召陵古邑名即春秋時諸侯所盟之地秦置/縣屬汝南郡漢改屬潁川郡晉省之故城在開封府)¶
　(郾城縣東四十五里新野漢之縣名屬南陽郡晉為/義陽郡治後改義陽為新野郡治棘陽縣西魏改郡)¶
　(曰黄岡及改棘陽為百寧縣後周以南棘陽縣省入/隋仍為新野縣屬鄧州唐省入穰州五代宋金俱為)¶
　(新野鎮元復置縣屬鄧州本朝因之屬南陽府虞東/古國名春秋時屬晉戰國時屬魏為呉城漢為河)¶
　(郡大陽縣地東漢置河北縣後魏置河北郡治此隋/初罷郡以縣屬蒲州唐貞觀初改屬陜州天寳初因)¶
　(改漕瀆得古刄有篆文曰平陸遂改平陸縣金元屬/解州本朝因之屬平陽府芮古國名春秋時芮伯)¶
　(寓居此戰國時為魏國之附庸漢置安戎縣後周改/芮城縣及置永樂郡隋省郡以縣屬蒲州唐置芮州)¶
<pb:KR2o0020_WYG_015-5a>¶
　(貞觀初廢州以縣屬陜州金元/屬解州本朝因之屬平陽府)¶
起明堂辟雍靈臺立樂經徴天下通經異能之士¶
　(莽奏起明堂辟雍靈臺為學者築舍萬區制度甚盛/立樂經益博士員經各五人徴天下通一藝敎授十)¶
　(一人以上及有逸禮古書天文圗䜟鍾律月令兵法/史篇文字通知其意者皆詣公車綱羅天下異能之)¶
　(士至者前後千數胡氏曰明堂辟雍靈臺雜見於詩/禮孝經孟子其制作之詳不可得而聞也然以理考)¶
　(之王者鄉明而治古之堂今之殿也故孝經以為宗/祀之所孟子以為王政之堂然則是天子之外朝猶)¶
　(後世大朝㑹之正衙也若吕不韋青陽總章之制劉/歆世室重屋之説則豈可盡信乎若靈臺則詩與孟)¶
　(子言之亦燕㳺之所耳若辟雍則未有明言其義也/獨詩有之曰於樂辟雍又曰鎬京辟雍而已夫辟君)¶
<pb:KR2o0020_WYG_015-5b>¶
　(也雍和也言人君有和德則天地之和應之而天下/之心服之也此二詩者亦言與民同樂建立都邑之)¶
　(事而已未遽及學校之政也况其上章又有皇王維/辟之云哉王制記天子諸侯之學始有辟雍泮宫之)¶
　(名不知何所本而云也泮水之詩亦未有以見其/為學校者獨取匪怒伊教之一言以為證則末矣)集¶
　覽(明堂注見武帝建元元年辟雍注見成帝綏和元/年靈臺注見齊武帝永明十年圗䜟注見光武建)¶
　(武中元元年河洛䜟文又注見齊武帝永明三年䜟/緯吕不韋青陽總章之制記月令天子春居青陽夏)¶
　(居明堂秋居總章冬居𤣥堂山堂考索曰陸德明云/月令是吕不韋作蔡伯喈云是周公作予考諸月令)¶
　(其中官名時事多不合周法斷非周公贅為之雖用/吕氏春秋十二紀之首亦不可專歸之不韋要之補)¶
　(葺而訂正之者漢儒力也劉歆世室重屋之説三代/明堂之制夏曰世室殷曰重屋周曰明堂世室宗廟)¶
<pb:KR2o0020_WYG_015-6a>¶
　(也言代代不毁也重屋正堂若大寢也四阿屋棟皆/為重複明堂明政敎之堂也見周禮考工記山堂考)¶
　(索曰周禮始於劉歆而成於鄭康成漢成帝時劉向/子劉歆校理秘書見之始得列序著於錄略然冬官)¶
　(亡矣歆以考工記足之考工記乃前世能識古制者/所作也時衆儒並出共排以為非惟歆獨識焉後鄭)¶
　(康成作禮注泮宫泮通作頖胡氏曰記曰魯人將有/事於上帝必先有事於頖宫鄭氏説有事於頖宫告)¶
　(后稷也頖宫郊之學也考諸禮記頖宫廟之類也若/非廟之類欲祀上帝而以始祖祭於學宫何義也哉)¶
　(益知頖宫之非學昭昭/矣而鄭氏考之未詳)¶
　　書法(成帝之篇詔立辟雍未作而罷書惜之也於/是書起明堂辟雍靈臺則莽奏為之書起明)¶
　　(堂辟雍靈臺始此終綱目書起明堂靈臺辟雍三/是年光武中元元年晉成帝咸和六年石勒書立)¶
<pb:KR2o0020_WYG_015-6b>¶
　　(明堂辟雍二晉成帝咸康五年張駿齊丙寅年元/魏書定樂始此終綱目書定樂八是年新莽樂經)¶
　　(齊丁丙年魏制樂章壬午年梁正雅樂己丑年魏/劉芳造樂器己未年西魏制樂隋文帝開皇九年)¶
　　(詔定雅樂唐髙祖武德九年祖孝孫定樂戊午年/后周竇儼正樂書舉經士始此終綱目書經士五)¶
　　(是年質帝本初元年晉簡文帝咸安二年/秦主陳丁酉年周主五代丁巳年周世宗)¶
徵能治河者¶
　(時又徵能治河者以百數其大畧異者闗並言河决/率常於平原東郡左右其地形下而土疏惡聞禹治)¶
　(河時本空此地秦漢以來河决南北不過百八十里/可空此地勿以為官亭民室韓牧以為可略於禹貢)¶
　(九河處穿為四五宜有益王横言河入渤海地髙於/韓牧所欲穿處往者海溢西南出寖數百里九河之)¶
<pb:KR2o0020_WYG_015-7a>¶
　(地已為海所漸矣禹之行河水本從西山下東北去/周譜云定王五年河徙則今所行非禹之所穿也又)¶
　(秦攻魏决河灌之决處遂大不可復補宜更開空使/縁西山足乘髙地而東北入海乃無水災司空掾桓)¶
　(譚典其議為甄豐言凡此數者必有一是宜詳考騐/皆可豫見計定然后舉事費不過數億萬亦可以事)¶
　(諸浮食無産業民衣食縣官而為之/作乃兩便時莽但崇空語無施行者)集覽(夲空空苦/貢反亦虚)¶
　(也下可空同周譜周之世系也/更開空更改也空音孔小穴也)質實(平原郡名注見/光武建武三年)¶
　(東郡注見光武建武/八年桓譚沛國相人)¶
升宰衡位在諸侯王上¶
　　書法(此殊禮也書曰升命猶自上出也以莽之權/而猶自上出何於是平帝尚幼太后專之書)¶
<pb:KR2o0020_WYG_015-7b>¶
　　(升所以病太后也然則曷為不斥太后貶必於其/重者如是足以示譏矣終綱目書位諸侯王上者)¶
　　(三是年獻帝建安十九/年晉帝奕太和三年)¶
○尊孝宣廟為中宗孝元廟為髙宗○置西海郡¶
　(莽自以北化匈奴東致海外南懐黄支唯西方未有/加乃遣使多持金幣誘塞外羌使言太皇太后聖明)¶
　(安漢公至仁天下太平五榖成熟或禾長丈餘或一/粟三米或不種自生或不蠶自繭四年以來羌人無)¶
　(所疾苦願獻地内屬乃奏以為西海郡増/法五十條犯者徙之以千萬數民始怨矣)質實(黄支/南蠻)¶
　(國名注見/元始元年)¶
更定官名及十二州界¶
<pb:KR2o0020_WYG_015-8a>¶
　(分京師置前輝光後承烈二郡更公卿大夫元士官/名位次及十二州名分界郡國所屬罷置改易天下)¶
　(多事吏不/能紀矣)¶
(乙/丑)五年春正月祫祭明堂集覽(祫祭祫胡夾反公羊𫝊/大祫者何合祭也其合)¶
(祭奈何毁廟之主陳於太祖未毁廟之主皆升合食於/太祖也續漢書三年一祫祫以冬十月五榖成故骨肉)¶
(合飲食於太祖也又注見/後主建興十五年禘禮)○復南北郊¶
　(三十餘年間天/地之祠凡五徙)¶
置宗師¶
　(詔曰宗室子自漢元至今十有餘萬人/其令郡國各置宗師以糾之致教訓焉)¶
<pb:KR2o0020_WYG_015-8b>¶
夏四月太師光卒以馬宫為太師質實(馬宮東/海戚人)○五月¶
加安漢公莽九錫考異(按簒賊例曰凡簒國随事異文/而尤謹其始注曰王莽董卓曹)¶
(操等自其得政遷官皆依范史直以自為自立書之又/封拜例曰凡殊禮皆書注曰王莽加號九錫之屬王莽)¶
(是自為之以自為書則此當書曰安漢公莽自加號宰/衡安漢公莽自加九錫今刋夲綱目於董卓曹操等凡)¶
(其遷官加殊禮皆書自惟此/二條不書自蓋傳錄闕漏耳)¶
　(吏民以莽不受新野田而上書者前后四十八萬七/千五百七十二人及諸侯王公列侯宗室見者皆叩)¶
　(頭言宜亟加賞於安漢公乃策命安漢公莽以九錫/莽稽首再拜受綠韍衮冕衣裳瑒琫瑒珌句履鸞輅)¶
　(乘馬龍旂九旒皮弁素積戎路乘馬彤弓矢盧弓矢/左建朱鉞右建金戚甲胄一具秬鬯二㔽圭瓉二九)¶
<pb:KR2o0020_WYG_015-9a>¶
　(命青玉珪二朱戸納陛署宗官/祝官卜官史官虎賁三千人)集覽(九錫何休曰禮/緯合文嘉曰禮)¶
　(有九錫一輿馬二衣服三樂則四朱戸五納陛六虎/賁七弓矢八鈇鉞九秬鬯皆所以勸善扶不能白虎)¶
　(通曰能安民者賜輿馬能富民者賜衣服能和民者/賜樂則民衆多者賜朱戸能進善者賜納陛能退惡)¶
　(者賜虎賁能誅有罪者賜鈇鉞能征不順者賜弓矢/孝道備者賜秬鬯舊説解輿馬謂大輅戎輅各一𤣥)¶
　(馬二也衣服謂𤣥袞也樂則謂軒縣之樂也朱戸謂/所居之室朱其户也納陛謂從中階而升也虎賁謂)¶
　(三百人也弓矢彤玈之弓矢也鈇鉞謂大柯斧賜之/專殺也秬鬯謂秬鬯之酒賜以祭祀也緑韍詩三百)¶
　(赤韍注韍亦作芾音弗即&KR1302;也韋為之所以蔽膝其/色視裳其形圎殺直大抵下廣二尺象地上廣一尺)¶
　(象天長三尺象三才頸五寸象五行两角皆上接革/帯以繫之冕服謂之芾祭祀謂之&KR1302;名殊而義一也)¶
<pb:KR2o0020_WYG_015-9b>¶
　(衰冕周禮衮龍衣也衣五章裳四章凡九皆絺繡而/畫以為衮曲阿也謂繡龍蟠曲也五冕圖曰衮冕十)¶
　(二旒以則天數繅玉五采前後各用玉百四十四王/祀昊天五帝先王朝覲諸侯則服之上公亦龍衮前)¶
　(後皆九旒繅玉則用九焉輿服志冕冠垂旒前後邃/延注邃垂也延冕上覆瑒琫瑒珌瑒杖梗反玉名又)¶
　(音暢琫補孔反珌音必琫珌佩刀上飾詩瞻彼洛矣/鞞琫有珌注云鞞容刀鞞也琫上飾珌下飾䟽云古)¶
　(言鞞猶今言鞘句履句者履舄頭飾出履一寸其形/岐頭輿服志赤舄絇履以承大祭周禮履人注句當)¶
　(為絇絇謂之拘著舄屨之頭以為行戒絇音劭又姜/踰反䟽云状如刀衣鼻言絇者取自拘持使低目不)¶
　(妄顧視鸞輅注見成帝建始元年乘馬乘去聲馬供/武用四匹曰乘侯伯之賜無常以功大小為度龍旂)¶
　(九旒旂倚也畫两龍相倚以赤為之無文彩諸侯所/建旒亦作斿旌旗之旓也禮巾車金路建大旂以賔)¶
<pb:KR2o0020_WYG_015-10a>¶
　(同姓以封龍旂九斿以象大夫謂象蒼龍宿之形唐/車服志一品之旜九旒注周禮通帛為旜九旒至地)¶
　(諸侯九旒至軫大夫七旒至轂士三旒至肩皮弁素/積禮司服王眡朝則皮弁服注皮弁之服用十五升)¶
　(白布衣積素以為裳正義曰皮弁以鹿子皮為之髙/四寸長七寸制如覆杯前髙廣後卑鋭案積猶辟也)¶
　(蹙其腰中故謂之素積戎路戎車其飾如德車詳見/輿服志彤弓矢彤丹飾也諸侯有大功則賜弓矢得)¶
　(專征伐彤弓以講德習射藏示子孫盧弓矢盧或作/玈音龍都反黒也朱鉞金戚鉞戚並斧屬朱鉞謂以)¶
　(丹朱飾鉞之柄金戚謂以黄金飾戚也毛詩兵器圖/戚與揚皆斧鉞别名𫝊謂戚為斧揚為鉞鉞大而斧)¶
　(小秬鬯二㔽秬臼許反黒黍也鬯丑亮反香草也㔽/音酉又音由中尊也尊有三品彜中曰㔽下曰罍爾)¶
　(雅䟽彜受三斗㔽五斗罍六斗以黒黍米擣鬰金草/取汁而煑之和釀為酒其氣芬香條暢故謂之秬鬯)¶
<pb:KR2o0020_WYG_015-10b>¶
　(所以降神也謂當以錫命告其始祖故賜鬯禮書云/鬰草十二花狀如紅藍鬯未祼也實㔽其將祼則實)¶
　(彜矣禮九命然後賜秬鬯圭瓉以祭祖廟圭瓉禮典/瑞曰祼圭有瓉以肆先王以祼賔客鄭𤣥曰圭瓉鬯)¶
　(爵也鄭司農云於圭頭為器可以挹鬯祼祭謂之瓉/故詩云瑟彼玉瓉黄流在中國語謂之鬯圭以肆先)¶
　(王祼先玉祭也爵行曰祼漢禮瓉槃大五升口徑八/寸下有槃口徑一尺又禮玉人曰祼圭尺有二寸有)¶
　(瓉以祀廟注祼之為言灌也謂始獻酌奠也瓉形如/槃其柄用圭有流前注用以灌鬯九命青玉珪禮大)¶
　(宗伯有九儀之命正邦國之位一命受職再命受服/三命受位四命受器五命賜則六命賜官七命賜國)¶
　(八命作牧九命作伯又典命曰上公九命為伯其國/家宫室車旗衣服禮儀皆以九為節六器圖云以青)¶
　(圭禮東方東生物之方也故圭鋭以象春九命然後/賜之雜記云公圭博三寸厚半寸剡上左右各半寸)¶
<pb:KR2o0020_WYG_015-11a>¶
　(其下方朱戸注見九錫下納陛尊者之階曰納陛孟/康曰納内也謂鑿殿基際為陛不使露也顔師古曰)¶
　(尊者不欲露而升陛故納之於霤下虎賁賁舊作奔/言其勇猛如虎之賁騰也王莽以古有勇士孟賁故)¶
　(名虎/賁)¶
　　書法(書曰加命猶自上出也以莽之權而猶自上/出何於是平帝尚幼太后專之書加所以病)¶
　　(太后也書九錫始此終綱目書九錫十四莽曹操/司馬懿司馬昭趙王倫桓𤣥劉裕蕭道成蕭衍陳)¶
　　(覇先楊堅唐王淵王世充朱全忠書加一莽書以/書加者二懿全忠皆不受者也書自為復辭始受)¶
　　(者二昭裕/餘皆書自)¶
封王惲等八人為列侯¶
<pb:KR2o0020_WYG_015-11b>¶
　(王惲等還言天下風俗齊同詐造歌謡頌功德凡二/萬言詔以惲等宣明德化萬國齊同皆封為列侯時)¶
　(廣平相班穉獨不上嘉瑞及歌謡琅邪太守公孫閎/言災害於公府甄豐劾閎造不祥穉絶嘉應嫉害聖)¶
　(政皆不道穉班偼伃弟也太后曰班穉後宫賢家我/所哀也閎獨下獄誅穉懼上書陳謝願歸相印入補)¶
　(延陵圍郎莽又奏為市無二賈官無獄訟邑無盗/賊野無饑民道不拾遺男女異路之制犯者象刑)集¶
　覽(無二賈言純質也賈讀曰價象刑孔子曰三皇設/言民不違五帝畫象世順機何休曰此孝經緯文)¶
　(也畫音獲畫猶設也其象刑者即唐傳云唐虞之象/刑上刑赭衣不純注云純緣也時人尚徳義犯刑者)¶
　(但易之衣服自為大恥中刑雜屨屨履也下刑墨幪/幪巾也使不得冠飾以恥之也白虎通曰象刑者以)¶
　(衣服象五刑也犯墨者幪巾犯劓者赭其衣犯□者/墨其髕犯宫者扉犯大辟者布其衣裾而無顔縁投)¶
<pb:KR2o0020_WYG_015-12a>¶
　(之於市與衆棄/之也扉扶味反)質實(廣平國名注見武帝元狩四年/瑯琊郡名注見新莽天鳯四年)¶
發定陶共王母及丁姬冡取其璽綬秋八月太師大司¶
徒宫罷¶
　(莽奏共王母丁姬懐帝太后皇太太后璽綬以葬請/發冡取其璽綬太后不許莽固爭之太后詔因故棺)¶
　(改葬之莽奏共王母丁姬棺皆名梓宫珠玉之衣非/藩妾服請更之奏可公卿在位皆阿莽指入錢帛遣)¶
　(子弟及諸生四夷凡十餘萬人操持作具助將作掘/平之又隳壊共皇廟冷褒叚猶等皆徙合浦徵師丹)¶
　(封義陽侯月餘薨馬宫嘗與議傳太后諡至是為莽/所厚故追誅前議者而獨不及宫宫内慙懼上書自)¶
　(言詔以/侯就第)質實(合浦縣名注見武帝元鼎六年義/陽縣名注見梁武帝太清二年)¶
<pb:KR2o0020_WYG_015-12b>¶
　　書法(書發冢何甚之也終綱目書戮棺三是年唐/景龍四年武三思天寶十二年李林甫惟三)¶
　　(思非/譏辭)¶
冬十二月安漢公莽弑帝考異(按簒賊例曰以毒弑者/加進毒字而不地注曰)¶
(如莽冀之類今分注莽因臘日上椒酒置/毒酒中帝崩而大書不曰進毒蓋亦闕漏)考證(當加進/毒於弑)¶
(帝之上○按漢書平帝崩於未央宫斂加元服葬康陵/綱目於漢諸帝皆書葬夫何於平帝獨不曰葬康陵無)¶
(乃失書乎曰非也春秋弑賊不討不書葬以為無臣子/也王莽簒賊干統十有四年之乆然後劉𤣥起光武中)¶
(興衆共誅之綱目不書葬/平帝蓋夲春秋之法也歟)質實(一統志云康陵在西安/府咸陽縣西二十五里)¶
　(帝益壯以衛后故怨不悦莽因臘日上椒酒置毒酒/中帝有疾莽作策請命於泰畤願以身代藏策金縢)¶
<pb:KR2o0020_WYG_015-13a>¶
　(置於前殿敕諸公勿敢言帝崩莽令吏皆服䘮三年/歛加元服葬康陵班固曰孝平之世政自莽出褒善)¶
　(顯功以自尊盛觀其文辭方外百蠻無思不服休徵/嘉應頌聲並作至乎變異見於上民心怨於下莽亦)¶
　(不能/文也)集覽(臘日漢以大寒後戌日為臘記月令孟冬/臘先祖羅璧識遺曰鄭𤣥注臘即周禮所)¶
　(謂蜡祭也余讀玉燭寳典云臘祭先祖蜡祭百神則/蜡與臘異蜡祭因饗農以終嵗勤動而息之臘獵也)¶
　(獵取禽獸祭先祖重夲始也二祭寓意不同所以臘/於廟蜡於郊又注見新莽始建國三年祖臘藏策金)¶
　(縢武王有疾周公請命三王欲以身代死史錄其策/藏之於匱緘之以金故曰金縢匱也縢即束縛之義)¶
　　發明(平帝之終前史雖明言置毒酒中然皆以帝/崩為文至綱目始正名定罪直書弑逆者所)¶
　　(以誅亂臣賊子為萬世戒爾凡莽紛紛制作褒賞/殺戮不可勝紀綱目雖不盡削要之大逆大惡之)¶
<pb:KR2o0020_WYG_015-13b>¶
　　(人其姦偽之迹初無足/深論者故亦得略之)¶
以平晏為大司徒¶
　　書法(帝弑矣晏之為司徒孰以之以之者莽也凡/上書事下書拜官官其事也上書弑帝下書)¶
　　(以晏為司徒晏蓋與聞乎弑者故莽封拜平晏/不書書曰其黨與合而觀之當時之獄具矣)¶
○太皇太后詔徵宣帝𤣥孫又詔安漢公莽居攝踐祚¶
　(太后與羣臣議立嗣時元帝世絶而宣帝曽孫有見/王五人列侯四十八人莽惡其長大曰兄弟不得相)¶
　(為後乃悉徵宣帝𤣥孫選立之初泉陵侯劉慶上書/言皇帝富於春秋宜令安漢公攝行天子事如成王)¶
　(周公故事羣臣皆以為宜至是前輝光謝囂奏浚井/得白石有丹書文曰告安漢公莽為皇帝太后曰此)¶
<pb:KR2o0020_WYG_015-14a>¶
　(誣㒺天下不可施行太保舜謂太后事已如此無可/奈何莽非敢有他但欲稱攝以重其權鎮服天下耳)¶
　(太后力不能制乃下詔曰已徵孝宣皇帝𤣥孫二十/三人差度宜者以嗣孝平皇帝之後𤣥孫年在襁褓)¶
　(不得至徳君子孰能安之其令安漢公居攝踐祚如/周公故事具禮儀奏於是羣臣奏言請安漢公踐祚)¶
　(服天子韍冕背斧依於戸牖之間南面朝羣臣聼政/事車服警蹕民臣稱臣妾皆如天子之制祭賛曰假)¶
　(皇帝民臣謂之攝皇帝自稱曰子平决朝事常以皇/帝之詔稱制其朝見太皇太后皇帝皇后皆復臣節)¶
　(自施政敎於其宫家國采/如諸侯禮儀故事詔曰可)集覽(見王見在為王者前/輝光莽分京師置前)¶
　(輝光後承烈二郡踐阼記文王世子成王幼不能涖/阼周公相踐阼而治注涖視踐履也成王不能視阼)¶
　(階行人君之事周公代履阼階攝王位治天下背斧/依背亦作倍斧亦作黼依亦作扆三禮圗扆之狀從)¶
<pb:KR2o0020_WYG_015-14b>¶
　(廣八尺畫為斧形今之屏風則遺象也昔周公朝諸/侯於明堂天子負斧依南面而立鄭𤣥曰天子周公)¶
　(也負之言倍也斧依為斧文屏風於牖戸間周公於/前立焉家國采刑法志采地注采官也因官食地曰)¶
　(采地羅璧識遺曰采者采取賦税自供不得有其土/地人民仍不得世封後漢馮魴其先食菜馮城貢父)¶
　(曰案文菜當為/采音乃為菜耳)質實(泉陵漢之縣名屬零陵郡東漢/郡治於此晉以後因之隋改泉)¶
　(陵為零陵縣以應陽永昌祁陽三縣省入屬永州/唐宋元仍舊國朝因之為永州府治所仍屬焉)¶
　　書法(書又詔何病太后也既詔徵宣帝𤣥孫矣未/至而又詔莽居攝踐祚然則王莽之簒太后)¶
　　(不得辭/其咎矣)¶
(丙/寅)孺子嬰居攝元年春正月王莽祀南郊¶
<pb:KR2o0020_WYG_015-15a>¶
　　書法(前弑書安漢公莽矣此書王莽何不予其祀/南郊也綱目别嫌明㣲故於此斥書之自是)¶
　　(有事皆斥書/莽而削其姓)¶
　　發明(莽之竊國固無足言然自居攝以前綱目皆/書其官者明其猶為漢之臣子也至是始削)¶
　　(去之而稱王莽目/此以後止書莽矣)¶
○三月立宣帝𤣥孫嬰為皇太子號曰孺子¶
　(嬰廣戚侯勲之孫顯之子也年/二嵗託以為卜相最吉立之)質實(一統志云廣戚/漢之縣名屬沛)¶
　(郡元魏省之故城在徐州城/西北一百八十里沛縣境内)¶
尊皇后曰皇太后○夏四月安衆侯劉崇起兵討莽不¶
<pb:KR2o0020_WYG_015-15b>¶
克死之¶
　(安衆侯劉崇與相張紹謀曰莽必危劉氏天下非之/莫敢先舉此乃宗室之恥也吾帥宗族為先海内必)¶
　(和從者百餘人遂進/攻宛不得入而敗)質實(安衆縣名注見獻帝建中/三年宛縣名注見周赧王)¶
　(十七/年)¶
　　書法(於是崇帥百餘人攻宛不入而敗耳書起兵/死之予倡義也書死之始此終綱目書死之)¶
　　(五十五是年劉崇二年翟義莽己巳年劉快靈帝/中平四年𫝊爕獻帝建安二十三年耿紀等後主)¶
　　(景耀三年魏王經炎興元年𫝊僉諸葛瞻父子北/地王諶晉武帝太康元年呉張悌惠帝永熙七年)¶
　　(周處永興元年劉忱嵇紹懷帝永嘉五年譙登愍/帝建興元年庾岷等四年吉朗元帝建武元年辛)¶
<pb:KR2o0020_WYG_015-16a>¶
　　(賔大興四年叚匹磾永昌元年譙王承成帝成和/三年卞壺桓彛哀帝興寜三年沈勁孝武帝大元)¶
　　(元年凉掌據四年吉挹十年燕王兗十三年後秦/徐嵩十四年秦后毛氏安帝元興元年姚平義熙)¶
　　(十年何無忌齊壬午年顔見逺梁丁未年魏崔楷/己巳年梁韋燦張嵊等唐戊寅年劉感吕子臧己)¶
　　(夘年張善相辛巳年李𤣥通髙宗龍朔二年來濟/中宗嗣聖十五年髙叡𤣥宗天寳十四載李憕等)¶
　　(十五載顔杲卿張興肅宗至德二載張廵等德宗/建中元年叚秀實懿宗咸通四年蔡襲五代癸未)¶
　　(年唐裴約梁王彦章庚寅年唐姚洪辛夘年夏魯/竒甲午年宋令詢乙巳年晉沈斌辛亥年漢鞏廷)¶
　　(美乙夘年蜀趙崇&KR0270;丁巳年唐仁/瞻戊午年唐張彦卿凡六十一人)¶
　　發明(劉崇&KR0120;兵從者僅百餘人可謂㣲之㣲者矣/然書爵書討書死之者所以正逆賊之罪褒)¶
<pb:KR2o0020_WYG_015-16b>¶
　　(死節之&KR0105;為/後世勸也)¶
五月太皇太后詔莽朝見稱假皇帝¶
　(羣臣復白劉崇等謀逆者以莽權輕也宜尊/重以鎭海内太后乃詔莽朝見稱假皇帝)¶
冬十月朔日食○西羌反¶
　(西羌龎恬等怨莽奪其地反/攻西河太守莽遣兵撃破之)集覽(龎恬西/羌種名)¶
(丁/卯)二年夏五月莽更造貨¶
　(錯刀一直五千契刀一直五百大錢一直五十與五/銖錢並行民多盗鑄者禁列侯以下不得挾黄金輸)¶
　(御府受直然/卒不與直)集覽(錯刀食貨志貨寳於金利於刀如/淳曰名錢為刀以其利於民也莽)¶
<pb:KR2o0020_WYG_015-17a>¶
　(造錯刀葢身形如刀以黄金錯其文曰一刀直五千/錯塗也契刀其環如大錢徑寸二分文曰契刀五百)¶
　　書法(自吕氏乙卯始書行八銖錢終西漢之世錢/貨凡七變綱目悉書之於是莽鑄大錢一直)¶
　　(五十不書書更造貨略之也己巳作小錢重一銖/不書書禁剛卯金刀庚午更作金銀龜貝錢布不)¶
　　(書書作寳貨甲戌作貨布貨泉二品不書書改錢/貨法皆略之也其略之何數更也莽自居攝以至)¶
　　(傳首十有八年耳而錢貨凡四變莽之煩於改作/類如此自古以來錢弊數變未有如莽之亟者也)¶
秋九月東郡太守翟義&KR0120;兵討莽立劉信為天子三輔¶
豪桀起兵應之莽遣兵拒擊義戰不克死之信亡走¶
　(東郡太守翟義方進之子也與姊子陳豐謀曰新都/侯攝天子位必代漢家今宗室衰弱外無彊藩天下)¶
<pb:KR2o0020_WYG_015-17b>¶
　(傾首服從莫能亢扞國難吾父子受漢厚恩義當為/國討賊欲舉兵西誅不當攝者選宗室子孫輔而立)¶
　(之設令時命不成死國埋名猶可以不慙於先帝汝/肻從我乎豐年十八勇壯許諾義遂與都尉劉宇嚴)¶
　(卿侯劉信信弟璜結謀勒其車騎材官士募郡中勇/敢部署將帥立信為天子義自號大司馬柱天大將)¶
　(軍移檄郡國言莽鴆殺孝平皇帝攝天子位欲絶漢/室今天子已立共行天討郡國皆震比至山陽衆十)¶
　(餘萬莽間之惶懼不能食太皇太后謂左右曰人心/不相逺也我雖婦人亦知莽必以是自危莽乃拜孫)¶
　(建等七人為將軍將甲卒發奔命以擊義三輔豪桀/趙朋霍鴻等聞義起自稱將軍燒官寺殺郡尉相與)¶
　(謀曰諸將精兵悉東京師空可攻長安衆至十餘萬/火見未央前殿莽復拜王紀為將軍西擊朋等日抱)¶
　(孺子禱郊廟㑹羣臣而稱曰昔周公攝政而管蔡挾/禄父以畔今翟義亦挾劉信而作亂自古大聖猶懼)¶
<pb:KR2o0020_WYG_015-18a>¶
　(此况臣莽之斗筲羣臣皆曰不遭此變不章聖德莽/依周書作大誥諭天下以當反位孺子之意諸將東)¶
　(至陳留與翟義㑹戰/義敗死竟不得信)集覽(發奔命發徴發也奔命謂/奔走來歸命者荀子曰奔)¶
　(命者不獲禄父紂之/子即武庚也父音甫)質實(東郡注見光武建武八/年翟義汝南上蔡人)¶
　　發明(王莽簒逆舉朝和之舉天下和之是無一人/知義者前日劉崇起兵從者僅百餘人今翟)¶
　　(義之起遂至十餘萬衆義兵亦少振矣雖不克而/死然聲大義於天下使賊莽之罪益以暴著其有)¶
　　(功於漢為如何哉三輔應者書曰豪傑所以褒從/義之士為臣子之勸爾綱目急於討賊如此其為)¶
　　(後世之戒/豈不嚴哉)¶
(戊/辰)初始元年春地震○三輔兵皆破滅¶
<pb:KR2o0020_WYG_015-18b>¶
　(王級等擊趙朋霍鴻皆殄滅諸縣悉平莽乃置酒白/虎殿治校軍功依周制爵五等以封功臣當賜爵關)¶
　(内侯者更名曰附城莽於是自謂威德/日盛大獲天人之助遂謀即真之事矣)¶
　　書法(不書莽破滅之何不以逆加順也故上書義/戰不克死之此書三輔兵皆破滅不書漢兵)¶
　　(與莽守將甄阜梁丘賜戰不利皆不以逆加順/之辭也綱目訖莽之敗凡戰皆不以莽主之)¶
秋九月莽母功顯君死¶
　(莽母死意不在哀自以居攝踐祚奉漢大宗之後為/功顯君緦縗弁而加麻環絰如天子弔諸侯服凡壹)¶
　(弔再㑹而令孫新都侯宗為主服䘮三年司威陳崇/奏莽兄子光殺人莽怒切責光光遂母子自殺初莽)¶
　(以事母養嫂撫兄子為名/及後悖虐復以示公義馬)集覽(緦縗弁而加麻環絰/周禮司服王為諸侯)¶
<pb:KR2o0020_WYG_015-19a>¶
　(緦縗其首服弁絰注君為臣服弔服也弁絰者如爵/弁而素加環絰鄭司農云環絰謂弁絰服謂之環言)¶
　(輕細如/環之形)¶
　　書法(莽母何以書莽不子也卒書曰死綱目之疾/惡嚴矣是故莽母書死莽妻書死莽太師書)¶
　　(死莽大夫書死所以/賊莽也凡盗賊書死)¶
　　發明(莽母不書卒而書死惡其母所以惡莽也莽/前殺其子宇猶書之至是殺嫂及其子光削)¶
　　(而不書者大惡之/賊不責其小罪也)¶
十一月太皇太后詔莽號令奏事毋言攝¶
　(劉京言齊郡新井扈雲言巴郡石牛臧鴻言扶風雍/石莽皆迎受十一月莽奏壬子冬至巴石牛雍石文)¶
<pb:KR2o0020_WYG_015-19b>¶
　(皆到未央前殿臣與太保舜等視天風起塵㝠風止/得銅符帛圗於石前文曰天告帝符臣莽敢不承用)¶
　(臣請號令天下天下奏言事毋言攝以居攝三年為/初始元年用應天命臣莽夙夜養育隆就孺子令與)¶
　(周之成王比德俟加元服復/子明辟如周公故事奏可)集覽(新井齊郡臨淄縣/昌興亭長辛當一)¶
　(暮夣天公使來告之曰攝皇帝當為真即不信此亭/中當有新井晨&KR0120;視之誠有新井入地且百尺石牛)¶
　(在巴郡雍石石在扶風郡雍縣是也復/子明辟如周公故事事見周書洛誥篇)質實(齊郡注/見桓帝)¶
　(永康元年青州巴郡注見獻帝建安十九年扶風/郡名注見周顯王八年岐縣雍縣名注同上年)¶
　　書法(於是莽奏請也不書直書太皇太后詔何莽/之簒太后成之也故自詔居攝詔稱假皇帝)¶
　　(詔毋言攝每進必有太/皇太后所以深病之也)¶
<pb:KR2o0020_WYG_015-20a>¶
十二月哀章作銅匱以獻莽莽自稱新皇帝更號太皇¶
太后為新室文母太皇太后¶
　(梓潼人哀章學問長安素無行作銅匱為两檢署其/一曰天帝行璽金匱圗其一署曰赤帝璽邦傳予皇)¶
　(帝金策書日昏時衣黄衣持匱至髙廟以付僕射僕/射以聞莽至髙廟拜受金匱神禪御王冠謁太后還)¶
　(坐未央宫前殿下書曰皇天上帝隆顯大祐屬予以/天下兆民赤帝漢氏髙皇帝之靈承天命傳國金策)¶
　(之書予甚祗畏敢不欽受已御王冠即真天子位建/有天下之號曰新以十二月朔為始建國元年正月)¶
　(之朔時以孺子未立璽藏長樂宫莽請之太后不肯/授莽使安陽侯舜諭指太后怒罵之曰而屬父子宗)¶
　(族䝉漢家力富貴累世既無以報受人孤寄乘便利/時奪取其國不復顧恩義人如此者狗猪不食其餘)¶
<pb:KR2o0020_WYG_015-20b>¶
　(天下豈有而兄弟邪且若自以金匱符命為新皇帝/變更正朔服制亦當自更作璽傳之萬世何用此亡)¶
　(國不祥璽為而欲求之我漢家老寡婦旦暮且死欲/以此璽俱葬終不可得太后因涕泣而言旁側長御)¶
　(以下皆埀涕舜亦悲不能自止良乆乃仰謂太后臣/等已無可言莽必欲得傳國璽太后寜能終不與邪)¶
　(太后聞舜語切恐莽欲脅之乃出漢傳國璽投之地/曰我老已死如而兄弟今族滅也莽又欲改太后漢)¶
　(家舊號易其璽綬於是張永獻符命言太皇太后當/為新室文母太皇太后莽從之班彪曰三代以來王)¶
　(公失世稀不以女寵及王莽之興由孝元后歴漢四/世為天下母饗國六十餘載羣弟世權更持國柄五)¶
　(將十侯卒成新都位號已移於天下而元后/卷卷猶握一璽不欲以授莽婦人之仁悲夫)集覽(邦/傳)¶
　(予邦漢髙帝名予讀曰與臣等已無可言顔師古曰/言不可諌止也滹南王若虗諸史辯惑曰顔説非也)¶
<pb:KR2o0020_WYG_015-21a>¶
　(其意盖云不足道而已新都謂新都侯王莽也案新/都屬廣漢郡今成都府新都縣卷卷顔師古曰讀與)¶
　(拳拳同前書賈捐之/傳敢昩死竭卷卷)正誤(臣等已無可言今按王舜/意謂固知不可但事勢如)¶
　(此無可/説者)質實(一統志云梓潼郡名注見獻帝建安十/八年安陽縣名注見秦二世三年新都)¶
　(漢之縣名屬廣漢郡後置新都郡晉徙新都郡治雒/縣仍屬焉梁置始康郡西魏郡廢隋改新都曰興樂)¶
　(縣後併入成都唐復置新都縣宋/元仍舊國朝因之改屬成都府)¶
　　書法(書稱帝有之矣未有書自稱皇帝者此其書/自稱何若曰哀章作銅匱耳而莽遽自稱其)¶
　　(非天命明矣故雖以十二月朔為元年正月朔不/書不成之為帝也終綱目書自稱皇帝二王莽趙)¶
　　(王倫皆無故/而然者也)¶
<pb:KR2o0020_WYG_015-21b>¶
　　發明(書以莽為大司馬者太母也書詔莽居攝踐/祚者亦太母也書詔莽稱假皇帝書詔莽號)¶
　　(令奏事毋言攝者又皆太后也莽之為姦飾詐行/脅制之術元后固無如之何然非頼其主之於内)¶
　　(亦何以肆其謀哉至於改號即真乃始卷卷於一/璽盖已晚矣綱目書莽簒竊之由一則曰太皇太)¶
　　(后二則曰太皇太后所以推原其夲為後世外戚/之戒爾後之母后欲私其家者盍亦以是為鑒乎)¶
(已新莽始建/已國元年)考異(按嵗年例曰簒賊朱注國名墨注/年號則此新莽二字當用白字)春¶
正月莽廢孺子為定安公孝平皇后為定安太后¶
　(莽策命孺子為定安公封以萬戸地方百里立漢祖/宗之廟於其國與周後並行其正朔服色以孝平皇)¶
　(后為定安太后讀策畢莽親執孺子手流涕&KR1187;欷曰/昔周公攝位終得復子明辟今子獨廹皇天威命不)¶
<pb:KR2o0020_WYG_015-22a>¶
　(得如意哀嘆良乆中傅將孺子下殿北面稱臣百僚/陪位莫不感動定安第置門衛使者監領勅阿乳母)¶
　(不得與語常在四璧中/至長大不能名六畜)質實(一統志云安定漢縣名/屬安定郡後廢之故城)¶
　(在延安府/寜州城内)¶
按金匱封拜其黨與¶
　(莽按金匱封拜王舜平晏劉秀哀章為四輔甄邯王/尋王邑為三公甄豐王興孫建王盛為四將凡十一)¶
　(公王興故城門令史王盛賣餅兒莽按符命求得此/姓名十餘人两人容貎應卜相徑從布衣登用以示)¶
　(神/焉)¶
　　書法(特筆也於是封拜者十一公/不悉書書曰其黨與賤之也)¶
<pb:KR2o0020_WYG_015-22b>¶
改諸官名降漢諸侯王皆為公王子侯皆為子¶
　(王二十二人侯/百八十一人)¶
立九廟以漢髙廟為文祖廟¶
　(莽因漢承平之業一朝有之其意未滿陋小漢家制/度欲更為疏闊乃自謂皇帝虞舜之後至齊王建孫)¶
　(濟北王安失國齊人謂之王家因以為氏故以黄帝/為初祖虞舜為始祖追尊陳胡公為陳胡王田敬仲)¶
　(為齊敬王諡濟北王安為愍王立祖廟五親廟四天/下姚嬀陳田王五姓皆為宗室以漢髙廟為文祖廟)¶
　(漢氏園廟/祠薦如故)集覽(以漢髙廟為文祖廟書舜典受終于/文祖蔡氏傳曰受終者尭終帝位之)¶
　(事而舜受之也文祖者堯始祖之廟未詳所指為何/人今莽以漢高廟為文祖廟者欲法舜受終之義)¶
<pb:KR2o0020_WYG_015-23a>¶
禁剛卯金刀¶
　(莽以劉之為字卯金刀也詔正月剛卯金刀之利皆/不得行乃罷錯刀契刀及五銖錢更作小錢徑六分)¶
　(重一銖與前大錢五十者為二品/欲防民盗鑄乃禁不得挾銅炭)¶
夏四月徐鄉侯劉快起兵討莽不克死之質實(一統志/云徐鄉)¶
(漢之縣名屬東萊郡東漢省之故城在登州府/黄縣界内武帝封膠東王子為徐鄉侯即此)○莽禁¶
不得買賣田及奴婢¶
　(莽曰古者一夫百畝什一而稅秦壞聖制廢井田彊/者規田以千數弱者曽無立錐之居又置奴婢之市)¶
　(與牛馬同䦨制於民臣顓斷其命繆於天地之性人/為貴之義漢氏减輕田租三十稅一常有更賦罷癃)¶
<pb:KR2o0020_WYG_015-23b>¶
　(咸出豪民侵陵分田刼假實什稅五也故富者驕而/為邪貧者窮而為姦俱陷於辜刑用不錯今更名天)¶
　(下田曰王田奴婢曰私屬皆不得買賣其男口不盈/八而田過一井者分餘田予九族鄉里鄉黨故無田)¶
　(今當受田者如制度敢有非井田聖制無法惑衆者/投諸四裔以禦魑魅如皇始祖考虞帝故事胡氏曰)¶
　(井田良法致治平之夲也古之帝王以天下為公視/民饑寒如在已故均地利以子民而不專其奉加以)¶
　(公卿諸侯選賢舉德共行此道待以悠乆故法立而/弊不生維持千有餘年及秦廢之漢不能復至董仲)¶
　(舒始欲以限田漸復古制其意甚美然終不能行者/以人主自為兼并無以使民興於廉也又况莽賊而)¶
　(能行乎然井田實萬世之良法而買賣奴婢之禁/亦仁政所當先不可以莽所嘗為而指以為非也)集¶
　覽(與牛馬同闌莽夲傳䦨作蘭顔師古曰蘭遮蘭也田/即牛馬蘭圈分田刼假食貨志注分田謂貧者無)¶
<pb:KR2o0020_WYG_015-24a>¶
　(取富者田耕共分所收假者貧人賃富人田刼者富/人刼奪其稅侵欺之也刑用不錯錯置也古者民不)¶
　(犯法刑錯而不用今則刑用而不錯四裔賈逵曰四/裔之地去王城四千里裔衣裾也徐廣曰裾衣邉也)¶
　(故謂之四裔井田良法榖梁傳宣十五年古者三百/歩為里名曰井田井田者九百畝公田居一范寗注)¶
　(出除公田八十畝餘八百二十畝故井田之法八家/共一井八百畝餘二十畝家居二畝半為廬舍楊士)¶
　(勛疏云何休又云古者井田之法一夫一婦受田百/畝身與父母妻子五口以為一戸公田十畝又廬舍)¶
　(二畝半凡為田一頃一十二畝半也八家而有九頃/故曰井田若五口之外名曰餘夫餘夫率受田二十)¶
　(五畝半記異聞耳於/范氏注亦無所取)¶
秋遣五威將帥班符命更印綬¶
<pb:KR2o0020_WYG_015-24b>¶
　(遣五威将王竒等十二人班符命四十二篇於天下/王侯官吏外及蠻夷皆即授新印綬因収故漢印綬)¶
　(五威将乘乾文車駕坤六馬背負鷩鳥之毛服飾甚/偉毎一将各置五帥将持節帥持幢東至夫餘南歴)¶
　(益州西至西域/北至匈奴庭)集覽(鷩鳥顔師古曰鷩必滅反雉屬/即鵔鸃也釋名雉之憋惡者陸)¶
　(佃云冠背毛黄項上綠胷腹洞赤可禦火夫餘地名/在長城北夲髙麗國王子名東明者王欲殺之走渡)¶
　(施掩水因都夫餘故/以為號夫通作扶)質實(夫餘東夷國名注見桓帝/延熹九年益州郡名注見)¶
　(武帝元狩元年西域注見哀帝元壽/二年匃奴庭注見武帝元狩四年)¶
冬靁桐華大雨雹¶
(庚二/午年)春二月莽廢漢諸侯王為民¶
<pb:KR2o0020_WYG_015-25a>¶
　(五威将帥還奏事漢諸侯王為公者悉上璽綬為民/以獻符命封侯者三人班固曰漢興懲秦孤立之敗)¶
　(尊王子弟大啟九國諸侯比境周匝三&KR0183;天子自有/三河東郡潁川南陽自江陵以西至巴蜀北自雲中)¶
　(至隴西與京師内史凡十五郡公主列侯頗邑其中/而藩國大者跨州兼郡連城數十宫室百官同制京)¶
　(師可謂矯枉過其正矣然卒折諸吕之難成太宗之/業者亦頼之於諸侯也諸侯原夲以大末流濫以致)¶
　(溢小者淫荒越法大者聧孤横逆以害身䘮國故文/帝分齊趙景帝削呉楚武帝下推恩之令而藩國自)¶
　(析景遭七國之難抑捐諸侯減黜其官武有衡山淮/南之謀作左官之律設附益之法諸侯惟得衣食税)¶
　(租不與政事至於哀平之際皆繼體苖裔親屬踈逺/生於帷墻之中不為士民所尊埶與富室亡異而夲)¶
　(朝短世國統三絶是故王莽知漢中外殫㣲夲末俱/弱無所忌憚生其姦心因母后之權顓作威福詐謀)¶
<pb:KR2o0020_WYG_015-25b>¶
　(既成遂據南面之尊分遣五威之吏馳傳天下班行/符命漢諸侯王厥角稽首奉上璽韍惟恐在後或乃)¶
　(稱美頌德以求/容媚豈不哀哉)集覽(三垂東南西三邉末流濫以致/溢原父曰以其原夲大而末流)¶
　(易於汎濫故滿而溢聧孤横逆易睽卦注睽乖之時/孤立無援故曰聧孤孟子曰有人待我以横逆注不)¶
　(順理也七國之難景帝時呉王濞膠西王卬膠東王/雄渠菑川王賢濟南王辟光楚王戊趙王遂七國反)¶
　(衡山淮南之謀武帝時衡山王賜淮南王安二國謀/反左官之律漢書音義曰人道尚右故降秩為左遷)¶
　(捨天子仕諸侯為左官附益之法漢書音義曰謂背/正法而厚於私家也厥角稽首書泰誓百姓懔懔若)¶
　(崩厥角注危懼不安若崩摧其角無所容頭孟子盡/心若崩厥角稽首注若崩厥角&KR0725;角犀厥地名稽首)¶
　(拜命亦以/首至地也)正誤(大啓九國周匝三垂今按漢都長安/在西當謂東南北三邉九國者燕代)¶
<pb:KR2o0020_WYG_015-26a>¶
　(齊趙梁楚呉/淮南長沙也)¶
立五均司市錢府官令民各以所業為貢𣙜酒酤¶
　(國師公劉秀言周有泉府之官收不售與欲得莽遂/於長安及洛陽邯鄲臨淄宛成都立五均司市錢府)¶
　(官司市常以四時仲月定物上中下之賈各為其司/平民賣物不售者均官考驗得實用其夲賈取之物)¶
　(貴過平一錢則以平賈賣與民賤減平者聼民自相/與市又民有乏絶欲賖貸者錢府與之毎月百錢収)¶
　(息三錢諸取金銀連錫鳥獸魚鼈畜牧桑蠶織絍紡/績補縫工匠醫巫卜祝方技商賈皆各自占所為於)¶
　(其所之縣官除其夲計其利十分之而以其一為貢/敢不自占自占不以實者盡没入所采取而作縣官)¶
　(一嵗羲和魯匡復/奏請𣙜酒酤從之)集覽(泉府周禮泉府掌以市之征/布歛市之不售鄭司農云故)¶
<pb:KR2o0020_WYG_015-26b>¶
　(書泉或作錢収不售與欲得民賣物不售者均官收/之民欲賖貸者泉府之官與之周禮司市以泉府同)¶
　(貨而歛賖注同者謂民貨不售則為歛而買之民無/貨則賖貰而予之五均食貨志樂語有五均鄧展曰)¶
　(樂語樂元語河間獻王所傳道五均事贊曰其文云/天子取諸侯之士以立五均市無二賈四民常均司)¶
　(市周禮司市掌市之治敎政刑為其司平平去聲平/定物賈也周禮司市質劑鄭司農云今月平是也平)¶
　(皮命反連錫連夲作鏈鉛礦也錫鑞也自占注見武/帝元狩四年所之縣句絶之適也作縣官於所之之)¶
　(縣役作一嵗以示罰也羲和莽改/大司農曰羲和後又改名納言)正誤(於其所之縣/官除其夲計)¶
　(其利今按史註不敢指斥天子謂為縣官此云縣官/猶今言官司公家也於其所之當為一句謂所適之)¶
　(處也食貨志作於其所在之縣官多一在字謂所在/處之縣官也下文復出縣官字集覽破句專指所適)¶
<pb:KR2o0020_WYG_015-27a>¶
　(之縣/非也)¶
　　書法(漢武之篇書初𣙜酒酤至昭帝罷之矣於是/再見自是至晉有書開弛無書𣙜者則莽復)¶
　　(作俑/故也)¶
匈奴擊車師戊巳校尉官屬殺尉應之¶
　(莽既班四條䕶烏桓使者告烏桓毋得復與匈奴皮/布稅匈奴責稅收酋豪縛倒懸之酋豪昆弟共殺匈)¶
　(奴使單于聞之發兵攻擊敺婦女弱小且千人去置/左地曰持馬畜皮布來贖之烏桓持財畜徃贖匈奴)¶
　(受留不遣及五威将帥至匃奴易單于故印故印文/曰匈奴單于璽莽更曰新匈奴單于章單于再拜解)¶
　(故印綬奉上将帥受著新紱不解視印至夜右帥陳/饒曰單于視印見其變改必求故印此非辭説所能)¶
<pb:KR2o0020_WYG_015-27b>¶
　(距也不如椎破故印以絶禍根将帥猶與莫有應者/饒燕士果悍即引斧椎壞之明日單于果白将帥曰)¶
　(漢諸侯王已下乃有漢言章今去璽加新與臣下無/别願得故印将帥示以故印單于知已無可柰又多)¶
　(得賂遺即遣弟随将帥入謝将帥還過左地見烏桓/民多以聞詔匈奴還之單于重怨恨乃遣兵萬騎以)¶
　(䕶送烏桓為名勒兵朔方塞下莽遣兵擊之當出西/域車師後王憚於供給謀亡入匈奴都䕶但欽斬之)¶
　(其兄狐蘭支遂将衆二千降匈奴單于遣兵與共擊/車師殺後城長傷都䕶司馬戊巳校尉吏陳良終帶)¶
　(等殺校尉将/人衆降匈奴)集覽(四條平帝元始二年頒四條於匈/酋豪酋長豪彊也酋慈秋反不音)¶
　(囚酋長魁帥之稱左地即左方也先匈奴左方王将/居東方直上谷元封六年徙左方兵直雲中猶與注)¶
　(見秦孝文王元年猶豫有漢言章漢之諸侯王印乃/有漢字而謂之章也案漢官儀吏秩比二千石以上)¶
<pb:KR2o0020_WYG_015-28a>¶
　(銀印龜紐其文曰章刻曰某官之章後城長後王城/之長戊巳校尉吏陳良終帶皆戊巳校尉之吏也)¶
冬莽罷漢廟及諸劉為吏者¶
　(孫建奏陳良終帶自稱廢漢大将軍亡入匈奴漢氏/宗廟不當在長安城中及諸劉當與漢俱廢請皆罷)¶
　(之莽曰可嘉新公國師等三十二人皆知天命/勿罷賜姓曰王唯國師以女配莽子故不賜姓)集覽¶
　(嘉新公國師國師劉/秀也加封為嘉新公)¶
更號定安太后曰黄皇室主¶
　(太后年未二十白劉氏廢常稱疾不朝㑹莽欲嫁之/乃更號為黄皇室主欲絶之於漢令孫建世子盛飾)¶
　(将醫問疾太后大/怒因發病不肯起)¶
<pb:KR2o0020_WYG_015-28b>¶
　　書法(書何予守義也終綱目故后書更號者二黄/皇室主隋樂平公主皆守義者也據北齊太)¶
　　(原公主不書更/號改節故也)¶
十二月靁○莽改匈奴單于為降奴服于遣其將軍孫¶
建等擊之¶
　(莽恃府庫之富欲立威匈奴乃更名匈奴單于曰降/奴服于遣孫建等率十二将分道並出募卒三十萬)¶
　(人先至者屯於邉郡須畢具乃同時出窮追匃奴内/之丁令分其國土人民以為十五立呼韓邪子孫十)¶
　(五人皆/為單于)質實(丁令西域國名注/見武帝天漢元年)¶
　　書法(戰國之大夫稱其所以别外大夫也莽雖簒/逆天下一人矣則莽臣何以書其若曰其所)¶
<pb:KR2o0020_WYG_015-29a>¶
　(謂将軍云爾不/予其有将軍也)¶
更作寳貨¶
　(莽下書曰寳貨皆重則小用不給皆輕則僦載煩費/輕重大小各有差品則用便而民樂於是更作金銀)¶
　(龜貝錢布之品名曰寳貨凡五物六名二十八品百/姓憒亂其貨不行乃但行小錢直一與大錢五十二)¶
　(品盗鑄者不可禁乃重其法一家鑄錢五家坐之没/入為奴婢百姓便安漢五銖錢以莽錢大小两行難)¶
　(知又數變改不信皆私以五銖錢市買莽復下書諸/挾五銖錢者投四裔抵罪者不可勝數於是農商失)¶
　(業食貨俱廢民人/至涕泣於市道)集覽(僦載僦子就反賃也平凖書/注索隠曰服䖍謂載云僦言)¶
　(所輸物不足償其雇載之費也龜貝古者貨貝寳龜/食貨志曰金刀龜貝所以分財布利通有無者也注)¶
<pb:KR2o0020_WYG_015-29b>¶
　(龜以卜占貝以表飾又有十朋五貝皆用為貨直各/有多少两貝為朋故直二百一十六元龜十朋故直)¶
　(二千一百六十以下各有差錢布索隠曰周景王鑄/大錢布泉者言貨流布民間故周禮有三夫之布食)¶
　(貨志云貨布長二寸五分/首長八分足枝長八分)¶
莽将軍甄豐自殺莽遂殺劉棻甄尋丁隆等數百人¶
　(莽之謀簒也吏民爭為符命皆得封侯其不為者相/戱曰獨無天帝除書乎司命陳崇白莽此開姦臣作)¶
　(福之路而亂天命宜絶其原莽亦厭之遂使尚書驗/治非五威將率所班皆下獄初甄豐劉秀王舜為莽)¶
　(腹心唱𨗳在位褒揚功德安漢宰衡之號皆所共謀/而豐等亦受其賜並富貴矣非復欲令莽居攝也居)¶
　(攝之萌出於劉慶謝囂等莽羽翼已成意欲稱攝豐/等承順其意莽輙復封豐等子孫以報之豐等爵位)¶
<pb:KR2o0020_WYG_015-30a>¶
　(已盛心意已滿又實畏漢宗室天下豪桀而疏逺欲/進者並作符命莽遂據以即真舜秀内懼而已豐素)¶
　(剛彊莽覺其不説而豐子尋復作符命言黄皇室主/當為尋妻莽怒曰黄皇室主天下母此何謂也収捕)¶
　(尋豐自殺尋亡捕得辭連國師公秀子棻及門人丁/隆等牽引公卿黨親列侯以下死者數百人乃流棻)¶
　(於幽洲放尋於三危殛隆於/羽山皆驛車載其屍傳致云)集覽(棻扶分反幽洲馬/融曰北裔也水中)¶
　(可居者曰洲帝堯夲紀作幽陵括地志云故龔城在/檀州燕樂縣界故老傳云舜流共工居此城崇山南)¶
　(裔也在今澧州正義曰張楫云崇山即狄山也案海/外經云狄山帝堯葬其陽三危西裔也括地志云三)¶
　(危山有三峯故名三危一名卑羽山在沙州敦煌縣/東南三十里鄭𤣥引河圗及地説云三危在鳥鼠山)¶
　(西南與岐山相連或曰今金城河開縣西南羌地是/濵于析支至于河首綿亘千里羽山東裔也括地志)¶
<pb:KR2o0020_WYG_015-30b>¶
　(云羽山在今沂州臨沂縣索隠曰案水經羽山在東/海祝其縣南殛鯀之地杜預曰俗名懲父山祝其夾)¶
　(谷之地傳致傳株戀/反驛遞也致送詣也)質實(一統志云幽洲洲一作州/在順天府宻雲縣東北五)¶
　(十里即共城是也括地志云故共城在檀州燕樂縣/界乃舜流共工于幽洲之地崇山在岳州府慈利縣)¶
　(西北三十里舜放驩兠于崇山即此三危山名在陜/西行都指揮使司故沙州城東南二十里其山三峯)¶
　(峭絶舜殺三苖于三危即此羽山在登州府城東南/三十里舜殛鯀于羽山即此又淮安府贛榆縣西北)¶
　(八十里有羽山亦言是舜/殛鯀之處二説未詳孰是)¶
　　書法(於是莽既即真豐不悦莽覺之及豐子尋作/符命莽収捕尋豐自殺莽有誅意於豐則曷)¶
　　(為止以自殺書罪豐也豐以莽即真故不悦猶有/天理焉則其罪之何豐為莽腹心以成其簒莽事)¶
<pb:KR2o0020_WYG_015-31a>¶
　　(已成而始不悦則已晚矣書曰自殺若曰其所自/取云爾下書遂殺劉棻等數百人則甚莽也前書)¶
　　(殺敬武公主等數百人此書殺/劉棻等數百人而兵&KR0120;繼之矣)¶
起八風臺¶
　(莽始興神僊事以方士/言&KR0120;八風臺臺成萬金)集覽(八風臺觀四方而髙者/曰臺以别八方之風也)¶
　(左傳隠五年舞所以節八音而行八風又昭二十年/八風注易緯通卦驗云東北曰條風東曰明庶風東)¶
　(南曰清明風南曰景風西南曰凉風西曰閶闔風西/北曰不周風北曰廣莫風條風一名融風明庶風一)¶
　(名谷風景風一名凱風吕氏春秋八風東北焱東滔/東南熏南巨西南涼西颼西北厲北寒漢魏鮮正月)¶
　(旦日决八風風従南大旱西南小旱西有兵西北戎/菽為小雨趣兵北為中嵗東北為上嵗東大水東南)¶
<pb:KR2o0020_WYG_015-31b>¶
　(民有疾/疫嵗惡)¶
(辛三/未年)匈奴諸部分道入㓂殺守尉略吏民州郡兵起考¶
異(提要書曰分道入塞按征伐例中國無主但/云入塞據四年書貉人入邊當從提要為是)¶
　(莽遣將将兵多齎珍寳至雲中塞下招誘呼韓邪單/于諸子右犂汗王咸咸子登助三人至則脅拜咸為)¶
　(孝單于助為順單于皆厚加賞賜咸走出塞傳送助/登長安後助病死以登代之單于聞之怒曰先單于)¶
　(受漢宣帝恩不可負也今天子非宣帝子孫何以得/立遣兵入雲中塞大殺吏民歴告左右部諸邉王入)¶
　(塞殺太守都尉略吏民畜産不可勝數是時諸将在/邉以大衆未集未敢出擊嚴尤諫曰臣聞匈奴為害)¶
　(所従來乆矣未聞上世必有征之者也後世三家周/秦漢征之然皆未有得上策者也周得中策漢得下)¶
<pb:KR2o0020_WYG_015-32a>¶
　(策秦無策焉周宣王時獫狁内侵至于涇陽命将征/之盡境而還其視戎狄之侵譬猶蟁蝱敺之而已故)¶
　(天下稱明是為中策漢武帝選将練兵約齎輕糧深/入逺戍雖有克獲之功胡輙報之兵連禍結三十餘)¶
　(年中國罷耗匈奴亦創艾而天下稱武是為下策秦/始皇不忍小恥而輕民力築長城之固延袤萬里轉)¶
　(輸之行起於負海疆境既定中國内竭以䘮社稷是/為無策今天下比年饑饉西北邉尤甚發三十萬衆)¶
　(具三百日糧東㧞海岱南取江淮然後乃備計其道/里一年尚未集合兵先至者聚居暴露師老械弊勢)¶
　(不可用此一難也邉既空虛不能奉軍糧内調郡國/不相及屬此二難也計一人三百日食用糒十八斛)¶
　(非牛力不能勝牛又當自齎食加二十斛重矣胡地/沙鹵多乏水草以往事揆之軍出未滿百日牛必物)¶
　(故且盡餘糧尚多人不能負此三難也胡地秋冬甚/寒春夏甚風多齎釡鍑薪炭重不可勝食糒飲水以)¶
<pb:KR2o0020_WYG_015-32b>¶
　(歴四時師有疾疫之憂是故前世伐胡不過百日非/不欲乆勢力不能此四難也輜重身随則輕鋭者少)¶
　(不得疾行虜徐遁逃勢不能及幸而逢虜又累輜重/如遇險阻銜尾相随虜要遮前後危殆不測此五難)¶
　(也大用民力功不可必立臣伏憂之今既發兵宜縱/先至者令臣尤等深入霆擊且以創艾胡虜莽不聼)¶
　(轉兵穀如故吏士屯邉者所在放縱而内郡愁於徵/發民棄城郭始流亡為盗賊并州平州尤甚莽遣中)¶
　(郎繡衣執法分督之皆乘便為姦撓亂州郡北邉自/宣帝以來數世不見烟火之警人民熾盛牛馬滿野)¶
　(及莽擾亂匈奴與之搆難邉民死亡繫/獲數年之間北邊虛空野有暴骨矣)集覽(右犂汙/匈奴王)¶
　(之號也名咸汙音寒獫狁前書匈奴𫝊唐虞以土有/山戎獫狁薰粥居于北邊索隠曰唐虞以上曰山戎)¶
　(亦曰薫粥夏曰淳維殷曰鬼方周曰儼狁秦漢曰匈/奴釡鍑鍑大口釡也音富衘尾相隨馬銜随馬尾而)¶
<pb:KR2o0020_WYG_015-33a>¶
　(行也喻車不得方軌騎不得成列霆擊荀子疆國篇/黭然而雷擊之注黭然卒至貎言如雷震霆擊不可)¶
　(測也中郎繡衣前百官表中郎秩比六/百石侍御史有繡衣直指出討奸猾)質實(雲中塞/雲中注)¶
　(見秦王政三年并州注見晉愍帝建興/四年平州注見秦王政三年右北平)¶
　　書法(夷狄之害輕書入塞重書入㓂恒辭也於是/殺守尉略吏民矣其不書入㓂何莽故㓂也)¶
　　(故此書匈奴入塞下書貉人入邉壬申年兵起何/盗也盗也曷為以兵起書莽故盗也然則曷為不)¶
　　(書起兵衆辭也與起義者微異矣匈奴貉/人不書㓂盗不書盗綱目之討賊嚴矣哉)¶
　　發明(匈奴夷狄也不曰入㓂而曰入塞州郡部屬/也不曰盗起而曰兵起誠以簒逆之賊人皆)¶
　　(得而誅之故變文起義書法若此其汲汲討賊/之意為何如哉故曰綱目修而亂臣賊子懼)¶
<pb:KR2o0020_WYG_015-33b>¶
莽太師王舜死¶
　(舜自莽簒後/病悸寖劇死)¶
莽迎龔勝為太子師友祭酒勝不食而卒¶
　(莽遣使者奉璽書印綬安車駟馬迎龔勝即拜為太/子師友祭酒使者與郡縣長吏三老官屬行義諸生)¶
　(千人以上入里致詔使者欲令勝起迎乆立門外勝/稱疾篤為牀室中户西南牖下東首加朝服拖紳使)¶
　(者付璽書奉印綬内安車駟馬進謂勝曰聖朝制作/未定待君為政以安海内勝對曰素愚加以年老被)¶
　(病命在朝夕随使君上道必死道路無益萬分使者/要説至以印綬就加勝身勝輙推不受使者即上言)¶
　(方盛夏暑熱勝病少氣可湏秋凉乃發莽許之使者/為勝两子及門人髙暉等言朝廷虚心待君以茅土)¶
<pb:KR2o0020_WYG_015-34a>¶
　(之封雖疾病宜動移至傳舍示有行意必為子孫遺/大業暉等白之勝曰吾受漢家厚恩無以報今年老)¶
　(矣旦暮入地誼豈以一身事二姓下見故主哉因教/以棺歛䘮事語畢遂不復飲食積十四日死死時七)¶
　(十九矣是時清名之士又有琅邪紀逡齊薛方沛唐/林唐尊皆以明經飭行顯名逡两唐皆仕莽封侯貴)¶
　(重莽以安車迎方方因使者辭謝曰堯舜在上下有/巢由今明主方隆唐虞之徳小臣欲守箕山之節莽)¶
　(説其言不彊致隃麋郭欽為南郡太守杜陵蒋詡為/兖州刺史亦以㢘直為名莽居攝欽詡皆以病免官)¶
　(歸鄉里卧不出戸卒於家沛國陳咸以律令為尚書/見何武鮑宣死歎曰易説見㡬而作不俟終日吾可)¶
　(以逝矣即乞骸骨去職莽簒位召咸為掌冦大夫咸/謝病不肯應三子參豐欽皆在位咸悉令解官歸鄉)¶
　(里閉門不出入猶用漢家祖臘人問其故咸曰我先/人豈知王氏臘乎悉収歛其家律令書文壁藏之又)¶
<pb:KR2o0020_WYG_015-34b>¶
　(齊栗融北海禽慶蘇章山陽曹竟皆儒生去官不仕/於莽班固曰王貢之材優於龔鮑守死善道勝實蹈)¶
　(焉貞而不諒薛方近之郭欽/蔣詡好遯不汙絶紀唐矣)集覽(南牖下東首加朝/服拖紳記䘮大記)¶
　(寢東首於北牖下汪氏曰病者常居北牖北鄉隂也/人君所視南面南鄉陽也故有疾而君視之則遷向)¶
　(南牖下也詳見論語解要説要一遥反勒也説式芮/反誘之也下有巢由皇甫謐曰髙士傳許由字武仲)¶
　(聞堯致天下而譲焉乃遁於潁水之陽箕山之下堯/又召為九州長由不欲聞之洗耳於潁濵時有巢父)¶
　(牽犢欲飲之見由洗耳而問其故由對曰堯欲召我/我惡其聲是故洗耳巢父曰子若處髙岸深谷誰能)¶
　(見子子故浮㳺欲聞求其名譽洿吾犢口遂牽犢上/流飲之箕山之節荘子堯讓天下於許由由遂遁於)¶
　(箕山之下正義曰箕山在洛州陽城南三十里又漢/中郡襄城西北十五里有箕山漢成時鄭子真隠此)¶
<pb:KR2o0020_WYG_015-35a>¶
　(王鳯備禮聘之子真不聼隃麋地志扶風郡有隃麋/縣漢家祖臘祖者道祭也禮夏官大馭掌馭玉路以)¶
　(祀及犯軷注注謂祖道轢軷磔大也詩云取羝以軷/詩家説曰将出祖道犯軷之祭也備要餞送類注共)¶
　(工氏之子曰脩好逺逰祀之以為祖神漢以午日祖/也臘者嵗終之大祭月令孟冬臘先祖注臘謂以田)¶
　(獵所得禽祭也髙堂隆魏臺訪議曰王者各以其行/盛日為祖墓日為臘水土皆盛於子墓於辰今魏以)¶
　(土徳王天下宜以子祖辰臘如漢家以火德王火盛/於午墓於戌故以午祖戌臘説文冬至後第三戌日)¶
　(是王貢前漢王吉與貢禹絶紀唐/矣史曰絶於紀唐逺矣注絶殊也)質實(一統志云龔/勝彭城人祭)¶
　(酒官名注見獻帝建安元年箕山在河南府登封縣/東南三十里一名崿嶺昔許由隠此堯召為九州長)¶
　(不欲聞滌耳水濵巢父牽犢上流而飲之即此上有/許由墓隃麋漢之縣名屬右扶風晉省隃麋後周置)¶
<pb:KR2o0020_WYG_015-35b>¶
　(&KR0648;陽郡及縣以在&KR0648;水之陽故名尋廢郡以縣/屬隴州唐宋金元皆仍舊本朝因之屬鳳翔府)¶
　　書法(莽臣皆書死賊莽也終莽之篇惟龔勝書卒/所以殊之於莽臣也綱目書不食而卒三是)¶
　　(年龔勝桓帝延熹元年陳/龜晉穆帝永和六年辛謐)¶
　　發明(王舜雖殞於病悸然不免書莽太師書死者/簒漢之謀舜實預之且又居其位也龔勝雖)¶
　　(為莽所迎然特筆書不食卒者不仕簒逆能全大/節歸潔其身也一子一奪而褒貶之情見矣命義)¶
　　(之戒嚴矣士君子/出䖏之致昭矣)¶
瀕河郡蝗生質實(瀕河郡漢初所置治平隂縣以瀕河/山得名東漢省之故址在開封府鄭)¶
(州城西北/五十里)○河决¶
<pb:KR2o0020_WYG_015-36a>¶
　(河决魏郡泛清河以東數郡先是莽恐河决為元/城冢墓害及决東去元城不憂水故遂不隄塞)質¶
　實(魏郡注見成帝綏和二年清河郡名注見元帝永/光五年元城漢之縣名屬魏郡曹魏因之後魏析)¶
　(置貴鄉縣北齊省入貴鄉隋復置治古殷城唐貞觀/中又省入貴鄉大厯初復置五代唐改興唐縣晉復)¶
　(為元城縣宋金因之元初省入大名縣尋/復置夲朝因之改為大名府治所仍𨽻焉)¶
(壬四/申年)春莽殺匈奴順單于登¶
　(莽邉将言虜㓂皆咸/子角所為故莽斬登)集覽(咸子角咸右犂汗王/之名也其子名角)¶
定東西郡及諸侯員數¶
　(莽下書以洛陽為東郡常安為西都諸侯員千八百/附城數亦如之以俟有功諸公一同有衆萬户其餘)¶
<pb:KR2o0020_WYG_015-36b>¶
　(以是為差以圗簿未定未受國邑且令受奉/都内月錢數千諸侯皆困乏至有傭作者)集覽(附/城)¶
　(孺子嬰時當賜關内侯爵者更名附城諸公一同諸/公謂諸封公者一同皆百里也受奉都内奉與俸同)¶
　(百官表大司農屬官有都内令丞張安世傳/詔都内别藏張氏無名錢注都内主藏官也)質實(洛/陽)¶
　(縣名注見周顯王五年常安/縣名注見惠帝五年長安縣)¶
令民得賣田¶
　(莽性躁擾不能無為毎有所興造動欲慕古不度時/宜制度又不定吏縁為姦天下謷謷陷刑者衆莽知)¶
　(民愁怨乃令民食王田者皆得賣之然他/政誖亂刑罰深刻賦歛重數猶如故焉)集覽(吏緣/為姦)¶
　(吏治人者也/旁縁而為姦)¶
<pb:KR2o0020_WYG_015-37a>¶
西南夷殺牂牁大尹貉人入邉¶
　(初五威将帥出西南夷改句町王為侯王邯怨怒莽/諷牂牁大尹周歆詐殺邯邯弟承起兵殺歆州郡擊)¶
　(之不能服莽又發髙句驪兵擊匈奴不欲行彊廹之/亡出塞犯法為㓂嚴尤奏宜令州郡且慰安之今匈)¶
　(奴未克夫餘濊貉復起此大憂也莽不聼詔尤擊之/尤誘髙句驪侯騶至而斬焉於是貉人愈犯邉東北)¶
　(西南皆亂莽志方盛以為四/夷不足吞滅專念稽古之事)集覽(句町注見成帝河/平十年駒町國王)¶
　(邯句町王名邯髙句驪東夷國名居遼東之東句古/侯反驪與麗通力之反其先出夫餘王嘗得河伯女)¶
　(閉於室内為日所照既而有娠生一卵置煖處有一/男破而出及長字之曰朱䝉其俗言朱䝉者善射也)¶
　(雖一矢殪獸甚多夫餘人謀欲殺之朱䝉遂走至紇/骨城居焉號曰髙句麗因以髙為氏括地志云髙句)¶
<pb:KR2o0020_WYG_015-37b>¶
　(麗都平壤城夲漢樂浪郡王險城也古朝鮮地濊貉/東夷國名濊一作薉音烏外烏廢二反貉通作貊莫)¶
　(客反趙襄子破并代以臨胡貉索隠曰貉即薉也三/韓之屬與髙麗同種在辰漢之北髙麗沃沮之南朝)¶
　(鮮之東東窮大海皆以薉/為氏正義曰貊北方豸種)¶
　　書法(殺大尹叛也不書叛何莽叛者也/故益州殺大尹止書擊天鳯四年)¶
(癸五/酉年)春二月太皇太后王氏崩¶
　(莽既改號太后為新室文母絶之於漢乃隳壊孝元/廟更為太后起廟獨置孝元廟故殿以為文母篹食)¶
　(堂既成名曰長壽宫置酒請太后既至見廟廢徹塗/地驚泣曰此漢家宗廟皆有神靈與何治而壊之且)¶
　(使鬼神無知又何用廟為如令有知我乃人之妃妾/豈宜辱帝之堂以陳饋食哉私謂左右曰此人慢神)¶
<pb:KR2o0020_WYG_015-38a>¶
　(多矣能乆得祐乎飲食不樂而罷莽更漢家黒貂著/黄貂又改漢正朔伏臘日太后令共官屬黒貂至漢)¶
　(家正臘日獨與其左右相對飲食至是崩年八十四/葬渭陵與元帝合而溝絶之新室世世獻登其廟元)¶
　(帝配食坐/於牀下)集覽(篹食堂篹與饌同説文具食也與何/治而壤之與去聲讀如干預之預與)¶
　(何治者猶言干何事也壊音怪毁之也與元帝合而/溝絶之溝絶謂於兆域外溝穿之欲其絶於漢也左)¶
　(傳定元年昭公之䘮至自乾侯季孫使役如闞公氏/將溝焉榮駕鵞諫之乃葬於墓道南孔子之為司㓂)¶
　(也溝而合諸墓注闞魯羣公墓所在也公氏猶言公/之墓宅昭公将祔葬於闞季平子惡昭公欲使役徒)¶
　(溝絶其兆域不使與先君同後雖不為溝猶葬於先/君墓道之外孔子故自昭公墓外為溝使與先君墓)¶
　(合明臣無貶君之義獻登食貨志餘三年食進業曰/登再登曰平餘六年食三登曰泰餘九年食然後王)¶
<pb:KR2o0020_WYG_015-38b>¶
　(德流洽禮樂成焉注進/上農功諸事業名登)正誤(獻登其廟今按此但謂/祭獻登上其廟耳當依)¶
　(王莽傳及通鑑夲/文作獻祭其廟)質實(渭陵注見成/帝建始元年)¶
　　書法(不書新室文母何不絶之於漢也成新莽之/簒者太后也其不絶之何其握璽其令官屬)¶
　　(黒貂其用漢家正臘猶有漢氏之心焉然則其不/書漢太皇太后何不成莽之為新也故以恒辭書)¶
　　(之是故不成莽之為新則太皇太后不書漢成李/氏之為唐則故后蕭氏書隋唐太宗貞觀二十二)¶
　　(年/)¶
　　發明(莽已更號新室文母而此不書者不予其改/也太后雖為内主成莽之簒然實非夲心特)¶
　　(其始焉惑於莽之欺而已及夫事勢已成固己未/如之何况太后之心未嘗一日㤀漢此綱目所以)¶
<pb:KR2o0020_WYG_015-39a>¶
　(止書太皇太后之號亦以遂其夲心/不絶之於漢云爾夫豈過予之哉)¶
烏孫大小昆彌遣使入貢¶
　(莽以烏孫國人多親附小昆彌欲得烏孫心乃遣使/者引小昆彌使坐大昆彌使上師友祭酒滿昌劾奏)¶
　(使者曰夷狄以中國有禮誼故屈而服従大昆彌君/也今序臣使於君使之上非所以有夷狄也奉使大)¶
　(不敬莽怒/免昌官)質實(烏孫國名注見/武帝元狩元年)¶
焉耆殺莽都䕶但欽¶
　(西域諸國以莽積失恩信焉/耆先叛殺欽西域遂瓦解)質實(焉耆國名注見隋/煬帝大業元年)¶
十一月彗星出¶
<pb:KR2o0020_WYG_015-39b>¶
　　書法(間一嵗而兵大起矣天道恒象信哉終綱目/書彗十有七未有無應者也詳周顯王六年)¶
○匈奴烏珠留單于死烏累若鞮單于咸立¶
　(匈奴用事大臣湏卜當常欲與中國/和親見咸為莽所拜遂越次立之)集覽(烏累若鞮/單于之號)¶
　(也累力追反鞮丁奚反咸/為莽所拜事詳見前年)¶
(甲天鳯/戌元年)春正月莽遣其太傅平晏之洛陽相宅¶
　(莽下詔将以是嵗行廵狩禮即于土中居洛陽之都/既而不行先遣晏等相宅圗起宗廟社稷郊兆云)¶
　集覽(即于土中即就也書召誥王來紹上帝自服于/土中蔡氏曰洛陽天地之中四方朝貢道里均)¶
　(焉故曰土中社稷社所以祭后土稷所以祭榖神正/義曰記祭法云王為羣姓立社曰大社王自為立社)¶
<pb:KR2o0020_WYG_015-40a>¶
　(曰王社然為百姓祈也祭當主於大社其稷與社共/祭亦當為大社社稷焉左傳昭二十九年共工氏有)¶
　(子曰句龍為后土后土為社烈山氏之子曰柱為/稷自夏以上祀之周棄亦為稷自商以來祀之)¶
三月晦日食集覽(日食詩註疏日食者月食之也何休/云不言月者形不可得而覩故疑言)¶
(日有食之杜預曰日行遲月行疾月適及於日而與之/㑹交㑹而日月同道則食月或在日道表或在日道裏)¶
(則不食也又日食既注見惠帝七年又/日有食之詳見榖梁傳隠三年注疏)○莽策免其大¶
司馬逯並¶
　(莽自即真尤備大臣有言其過失者轍/㧞擢孔仁等以敢擊大臣故見信任)¶
夏四月隕霜殺草木¶
<pb:KR2o0020_WYG_015-40b>¶
　　書法(武帝之世嘗書四月隕霜殺草矣於是復見/而加重焉終綱目書霜四而書四月者二詳)¶
　　(武帝元光四年舍是/無書四月隕霜者矣)¶
○六月黄霧四塞¶
　　書法(終綱目書黄霧四塞二皆為王氏也五侯之/封也黄霧四塞莽之将敗也亦黄霧四塞霧)¶
　　(惡氛也王氏盖/以是始終焉)¶
○秋七月大風雨雹¶
　(風㧞木飛北闕/瓦雹殺牛羊)¶
　　書法(書雹多矣未有書大風雨雹者書大風雨雹/始此終綱目書雹二十四而書大風雨雹者)¶
<pb:KR2o0020_WYG_015-41a>¶
　(五是年安帝永初元年二年/元初六年靈帝建寕二年)¶
莽置萬國¶
　(莽以周官王制之文置卒正連率大尹州牧分六卿/六尉六隊六郊六服總為五國後嵗復變更一郡至)¶
　(五易名而還復其故吏民不能/紀毎下詔書輙繫其故名云)集覽(卒正莽改太守/曰卒正連率漢)¶
　(書莽改守曰連率疑守字誤必是監字率與帥同記/王制十國以為連連有帥注連猶聚也帥長也率色)¶
　(類反六隊以南陽為前隊河内為後隊潁川為左隊/𢎞農為右隊河東為兆隊滎陽為祈隊顔師古曰隊)¶
　(音/遂)¶
北邉大饑人相食莽與匈奴和親¶
<pb:KR2o0020_WYG_015-41b>¶
　(匈奴求和親莽即遣使賀單于初立紿言侍子登在/因購求陳良終帶等單于聼命莽燒殺之㑹縁邉大)¶
　(饑人相食莽乃徵還諸将罷屯兵單于實貪莽賂遺/故外不失漢家故事然内利宼掠又使還知子登前)¶
　(死怨恨宼虜從左地入不絶使者問單于輙曰烏桓/與匈奴黠民共為宼譬如中國有盗賊耳咸初立持)¶
　(國威信尚淺盡力禁止不/敢有二心莽復發軍屯)集覽(紿言侍子登在紿與/詒通欺紿也始建國)¶
　(三年登來入侍四年莽斬之矣今紿之曰登見存購/求陳良終帯購贖也良與帶先於始建國二年降匈)¶
　(奴/)¶
　　書法(於是匈奴求和親其不書求何建武/二十二年書求惡莽也故書莽與)¶
益州蠻夷殺其大尹莽發兵擊之質實(益州注見後/主建興三年)¶
<pb:KR2o0020_WYG_015-42a>¶
莽改錢貨法¶
　(莽復申下金銀龜貝之貨頗増減其價值而罷大小/錢改作貨布貨泉二品並行每一易錢民用破業而)¶
　(大䧟/於刑)¶
(乙二/亥年)春民訛言黄龍死¶
　(民訛言黄龍墮死黄山宫/中走觀者萬數莽捕擊之)集覽(黄山宫在京兆興平/縣西三十里地名槐)¶
　(里/)¶
　　書法(終綱目書訛言三詳成帝/建始三年舍是無書者矣)¶
莽改匈奴單于曰恭奴善于¶
<pb:KR2o0020_WYG_015-42b>¶
　(莽改單于號單于貪莽金/幣曲聼之然㓂盗如故)¶
五原代郡兵起質實(五原郡名注見明帝永平八/年代郡注見楚義帝元年)¶
　(莽意以為制定則天下自平故鋭思於地理制禮作/樂講合六經之説公卿旦入暮出論議連年不决不)¶
　(暇省獄訟寃結民之急務縣宰缺者數年守兼一切/貪殘日甚繡衣執法在郡國者並乘權勢傳相舉奏)¶
　(又公士分布勸農桑班時令按諸章冠蓋相望交錯/道路召㑹吏民逮捕證左郡縣賦歛遞相賕賂白黒)¶
　(紛然守闕告訴者多莽自見前顓權以得漢政故務/自覽衆事又好變改制度政令煩多當奉行者輙質)¶
　(問乃以從事前後相乘憒眊不渫莽常御燈火至明/猶不能勝尚書因是為姦寢事上書待報者連年不)¶
　(得去拘繫郡縣者逢赦而後出衛卒不交代者至三/嵗穀糴常貴邉兵二十餘萬人仰衣食縣官五原代)¶
<pb:KR2o0020_WYG_015-43a>¶
　(郡尤被其毒起為盗賊數千人為/輩轉入旁郡莽遣兵擊嵗餘乃定)集覽(守兼一切顔/師古曰大槩)¶
　(曰一切謂縣中事太守兼主之按諸章按察行也諸/章凡諸憲章也猶今之憲司照刷文卷證左前楊惲)¶
　(傳左驗明白注左子我反言在左右見此事者又唐/太宗召劉洎問狀引馬周為左注左子賀反證也)¶
　正誤(縣官缺者數年守兼一切貪殘日甚今按縣宰/缺乆不除補他官權守兼攝如毛義為安陽尉)¶
　(守安陽令也當於兼/字句絶一切屬下句)¶
邯鄲以北大雨水出質實(邯鄲縣名注見周/威烈王二十三年)¶
　(水深者數丈/流殺數千人)¶
(丙三/子年)春二月地震¶
<pb:KR2o0020_WYG_015-43b>¶
　(莽大司空王邑以地震乞骸骨莽不許曰天地有動/有震震者有害動者不害春秋記地震易繫坤動動)¶
　(靜辟翕萬物生焉其/好自誣飾皆此類也)集覽(辟翕辟通作闢/開也翕収歛也)¶
大雨雪¶
　(雪深一丈/竹柏或枯)¶
　　書法(三月雨雪四月雨雪記異也此二月爾何以/書大雪也二月矣而雪深一丈竹柏為枯斯)¶
　　(可謂異矣/是以書之)¶
夏莽始賦吏禄¶
　(先是莽以制作未定上自公卿下至小吏皆不得俸/禄至是始賦吏禄又曰古者嵗豐則充其禮災害則)¶
<pb:KR2o0020_WYG_015-44a>¶
　(有所損上計時通計天下幸無災害者太官膳羞備/品即有災害以什率多少而損膳焉公卿以下各分)¶
　(州郡國邑保其災害亦以什率多少而損其禄中都/官吏食禄者以太官膳羞備損而為節莽之制度煩)¶
　(碎如此課計不司理吏終不得禄各/因官職為姦受取賕賂以自共給焉)集覽(上計奉上/戸口錢穀)¶
　(之數若今計帳也注見漢宣帝地節三年中都/官吏謂京師諸官府也正義曰若京都府吏)¶
　　書法(書始賦何緩也莽簒位八年矣制度未定於/是始賦禄焉綱目書始賦禄三是年莽齊甲)¶
　　(子年魏乙卯年束魏書始命/邑一壬子年周皆緩辭也)¶
長平岸崩壅涇水莽復發兵擊匈奴質實(長平岸未詳/處所或疑即)¶
(長平坂注見漢宣帝甘露二/年涇水注見秦王政元年)¶
<pb:KR2o0020_WYG_015-44b>¶
　(莽羣臣以岸崩上夀曰河圗所謂以土填水匃/奴滅亡之祥也莽乃遣将擊匈奴至邉上屯)¶
　　書法(書復何莽背約/也既與和親矣)¶
秋七月晦日食○冬莽大發兵擊益州蠻不克越嶲蠻¶
亦殺其太守質實(益州注見後主建興三年越/嶲郡名注見武帝元鼎六年)¶
　(莽兵擊蠻者疾疫死十六七賦歛民財什取伍益州/虚耗而不克莽更遣将大發天水隴西騎士十萬人)¶
　(擊之始至頗斬首數千其後軍糧前後不相及士卒/饑疫復大賦歛就都大尹馮英言今調發諸郡兵榖)¶
　(訾民什取其四空破梁州功終不遂宜罷兵屯田明/設購賞莽怒免英官越嶲蠻夷任貴遂殺太守枚根)¶
　(自立為/卬糓王)集覽(兵榖訾民謂兵器/榖粟訾財民丁)正誤(調發諸郡兵榖/訾民仆取其四)¶
<pb:KR2o0020_WYG_015-45a>¶
　(今按當於榖字句絶訾民屬下句漢書訾上/有復字顔師古註發民訾財什取其四也)¶
莽遣五威将王駿出西域焉耆襲殺之¶
　(莽遣駿與都䕶李崇出西域諸國郊迎送兵榖焉耆/詐降而聚兵自備駿等至伏兵襲殺之西域遂絶)¶
(丁四/丑年)夏六月莽更授諸侯茅土於明堂¶
　(莽好空言慕古法多封爵人性實吝嗇託以地/理未定故且先賦菁茅四色之土用慰喜封者)集覽¶
　(賦菁茅四色之土漢書注顔師古曰賦班也儒者以/為菁菜名也茅三脊茅也莽此言以為一物則是謂)¶
　(菁茅為善茅也古者天子大社以五色土為壇廣五/丈凡封諸侯受天子大社之土各割其所封之方色)¶
　(土與之東方青南方赤西方白北方黑授之使立社/於其國燾以黄土苴以白茅黄取王者復燾四方茅)¶
<pb:KR2o0020_WYG_015-45b>¶
　(取其潔錫之以茅然後得祭使之縮酒案禹貢包匭/菁茅孔氏曰菁以為菹茅以縮酒鄭氏曰茅有毛刺)¶
　(曰菁茅所以供祭祀縮酒之用蔡氏曰管子曰江淮/之間一茅而三脊名曰菁茅菁茅一物也孔氏謂菁)¶
　(以為菹非是今辰州麻陽縣苞茅山出苞茅有刺而/三脊括地志云苞茅山在辰州盧溪縣西南三百五)¶
　(十/里)¶
秋鑄威斗¶
　(以五石銅為之若北斗欲以厭勝/衆兵司命負之出在前入在旁)集覽(五石銅李奇/曰以五色藥)¶
　(石及銅為之長二尺五寸/顔師古曰若作鍮石之為)¶
　　書法(秦鑄金人不書此其書何譏愚也莽鑄威斗/欲以厭勝衆兵以是為愚也故書終綱目書)¶
<pb:KR2o0020_WYG_015-46a>¶
　　(鑄六是年靈帝中平三年鑄銅人後主建興十五/年魏鑄銅人唐中宗嗣聖三年鑄大儀十一年鑄)¶
　　(天樞十四年鑄九鼎皆譏/也魏大像書作不與焉)¶
臨淮琅邪及荆州緑林兵&KR0120;¶
　(莽置羲和命士以督五均六筦皆用富賈為之乘𫝊/求利交錯天下因與郡縣通姦百姓愈病莽復下詔)¶
　(申明六筦為設科禁犯者罪至死民揺手觸禁不得/耕桑繇役煩劇而旱蝗相仍獄訟不决吏旁緣莽禁)¶
　(侵刻小民富者不自保貧者無以自存於是並起為/盗賊依阻山澤吏不能禽而覆蔽之浸滛日廣臨淮)¶
　(𤓰田儀等依阻㑹稽長州琅邪吕母聚黨數千人殺/海曲宰入海中為盗其衆浸多至萬數荆州饑饉民)¶
　(衆入野澤掘鳬茨而食之更相侵奪新市人王匡王/鳯為平理諍訟遂推為渠帥衆數百人諸亡命者馬)¶
<pb:KR2o0020_WYG_015-46b>¶
　(武王常成丹等皆往従之藏於緑林山中數月間至/七八千人又南郡江夏衆皆萬人莽遣使者赦之還)¶
　(言盗解復合問其故皆曰愁法禁煩苛不可舉手力/作所得不足以給貢稅閉門自守又坐鄰伍鑄錢挾)¶
　(銅姦吏因以愁民民窮悉起為盗賊莽大怒免之或/言民驕黠當誅及言時運適然且滅不乆莽說輙遷)¶
　(官/)集覽(六筦筦與管同漢書字作斡亦通用謂主領/也莽設六筦之令命縣官酤酒賣鹽鐵器鑄)¶
　(錢諸采取名山大澤衆物者稅之吏旁緣莽禁吏依/旁因縁莽之禁制而為侵刻臨淮郡名徐州之域南)¶
　(臨淮水今泗州是𤓰地名今𤓰州渡是在江都縣南/四十里江之濵夲揚子江中之沙磧也與京口西津)¶
　(渡對境長州州夲作洲秦置㑹稽郡長洲縣𨽻焉今/平江府長洲縣琅邪吕母琅邪郡徐州之域後漢為)¶
　(琅邪國唐改沂州今屬益都吕母姓名琅邪人鳬茨/鳬音符茨夲作茈音才支反爾雅芍鳬茈也注鳬茈)¶
<pb:KR2o0020_WYG_015-47a>¶
　(生下田苖似龍湏而細/根如指頭黒色可食)正誤(臨淮𤓰田儀等今按𤓰/非地名服䖍云姓𤓰田)¶
　(名/儀)質實(一統志云臨淮漢之郡名治盱眙縣晉改為盱眙/郡南齊於此置北兗州陳屬北譙州唐屬楚州宋)¶
　(置盱眙軍後仍為縣紹定中改招信軍元陞招信路/尋改臨淮府後仍為盱眙縣屬泗州國朝因之屬鳯)¶
　(陽府㑹稽郡名注見景帝三年越國長洲本呉之苑/名漢為呉縣地自晉至隋皆因之唐萬歲通天初析)¶
　(置長洲縣乾元間置長洲軍大歴間復為縣宋元仍/舊國朝因之屬蘇州府琅邪郡名注見光武建武五)¶
　(年海曲漢之縣名屬琅邪郡舊設鹽官名日照鎮魏/晉以來俱屬莒縣金始置日照縣屬莒州元仍舊國)¶
　(朝因之屬青州府荆州注見獻帝建安十二年野澤/未詳處所新市地名注見地皇三年馬武南陽湖陽)¶
　(人王常潁川舞陽人綠林山注見地皇二年南郡注/見獻帝建安十二年江夏郡名注見獻帝建安十三)¶
<pb:KR2o0020_WYG_015-47b>¶
　(年/)¶
(戊五/寅年)春北軍南門災○莽以費興為荆州牧未行免¶
　(莽以興為荆州牧見問到部方略興對曰荆揚之民/率依阻山澤以漁采為業間者國張六筦稅山澤妨)¶
　(奪民之利連年乆旱百姓饑窮故為盗賊興到部欲/令明曉告盗賊歸田里假貸犂牛種食闊其租賦冀)¶
　(可以解釋安集/莽怒免興官)¶
　　書法(自己巳改諸官名至是始書牧終莽之身書/牧者再費興田况皆賢而不果用者也為三)¶
　　(州民惜/之故書)¶
莽考吏致富者収其財以給軍考異(按統系例注曰簒/賊事亦連書但毎)¶
<pb:KR2o0020_WYG_015-48a>¶
(嵗首及有異事一加其名此上文已書/莽以費興為荆州牧此句上莽字疑羡)¶
　(吏以不得俸禄並為姦利郡尹縣宰家累千金莽乃/考諸軍吏及縁邊吏為姦利増産致富者収其家所)¶
　(有財産五分之四以助邊急開吏告其/将奴婢告其主冀以禁姦而姦愈甚)¶
莽孫宗自殺¶
　(宗自畫容貎被服天/子衣冠發覺自殺)¶
莽大夫揚雄死¶
　(成帝之世雄以奏賦為郎給事黄門與莽及劉秀並/列哀帝之初又與董賢同官莽賢為三公權傾人主)¶
　(所薦莫不㧞擢而雄三世不徙官及莽簒位雄以耆/老乆次轉為大夫恬於勢利好古樂道欲以文章成)¶
<pb:KR2o0020_WYG_015-48b>¶
　(名於後世乃作太𤣥法言用心於内不求於外人皆/忽之唯劉秀及范逡敬焉而桓譚以為絶倫鉅鹿侯)¶
　(芭師事焉劉棻嘗從雄學作奇字及棻坐事誅辭連/及雄時雄校書天禄閣上使者來欲収之雄恐不能)¶
　(自免乃從閣上自投下幾死莽聞之以雄不知情詔/勿問然雄所作法言卒章盛稱莽功德可比伊尹周)¶
　(公後又作劇秦美新之/文以頌莽君子病焉)集覽(三世歴仕哀平孺子嬰/耆老久次賀楊云耆至)¶
　(也言至老境也久次謂乆在位次未得改除太𤣥法/言揚雄以為經莫大於易故作太𤣥傳莫大於論語)¶
　(故作法言侯芭鉅鹿人芭音葩劇奉/美新劇奇逆反戱劇也美稱美也)正誤(揚雄三世/不徙官今)¶
　(按雄自成帝時奏賦為郎給事黄門三世正謂成帝/哀帝平帝也及王莽簒位乃以耆老乆次轉為大夫)¶
　(不數孺子嬰也劇秦美新之文今按文選載揚子雲/劇秦美新文篇内歴叙上古三代而曰獨秦屈起西)¶
<pb:KR2o0020_WYG_015-49a>¶
　(戎云云二世而亡何其劇歟注云劇甚也題曰劇/秦美新盖以秦皇無道為甚而美新莽之德也)質¶
　實(桓譚沛國相人鉅鹿郡/名注見靈帝中平元年)¶
　　書法(莽臣皆書死賊之也莽大夫多矣特書揚雄/所以深病雄也終綱目卒書死者莽臣之外)¶
　　(前范増後胡/僧不空而已)¶
　　發明(所貴乎士君子者以其審於出處之際明於/去就之義者也武王行大義平殘賊舉天下)¶
　　(莫或非之伯夷叔齊乃獨奮然恥其所為不食周/粟而死若二子者豈好死而惡生哉誠以君臣天)¶
　　(地之大義亘古今而不可泯故寧死而不屈爾自/世道堙微士君子不明於大節故有忍恥䝉垢仕)¶
　　(非其地者其間亦或身處下僚自以為託迹吏隱/禄以代耕借是以文其説抑不知辭尊居卑辭富)¶
<pb:KR2o0020_WYG_015-49b>¶
　　(居貧在昏庸之世猶或可以自解至於簒逆之人/烏可一日處其位哉揚雄在哀平間固嘗出仕於)¶
　　(朝與董賢王莽輩比肩並列當其權勢熏灼雄不/茍於附媚安於恬退誠足嘉尚者洎莽簒國之後)¶
　　(雄以前朝舊人不於此時亟引而退與龔勝薛方/郭欽蔣詡諸賢並驅爭先乃復貪戀爵禄隠忍不)¶
　　(去雖位非通顯然亦既立其朝而臣事之矣莽以/斗筲穿窬之才身負弑逆文姦飾偽盗竊漢祚士)¶
　　(君子稍有人心者必羞見其面目安有拜伏於前/為之臣子受其爵食其禄而不知愧恥者哉雄以)¶
　　(一身事二姓大節已虧况於稱莽功德與夫劇秦/美新等作又君子之所病者固宜直筆深貶之也)¶
　　(或者顧謂雄家素貧茍不仕莽朝何以自給豈知/士君子當安於命義不當以茍活為心誠使遁迹)¶
　　(丘園饑餓而殁既能不辱其身所𫉬多矣昔程頤/子有言饑餓死最輕失節事最大觀綱目所書莽)¶
<pb:KR2o0020_WYG_015-50a>¶
　　(大夫揚雄死則雄之失身於莽盡東海之波不足/以湔其恥矣士君子之立身至此豈不深可歎哉)¶
　　(豈不深/可惜哉)¶
琅邪樊崇東海刁子都等兵皆起¶
　(琅邪樊崇起兵於莒衆百餘人羣盜以崇猛勇皆附/之一嵗間至萬餘人逢安徐宣謝祿楊音各起兵合)¶
　(數萬人從崇轉掠青徐間又有東海刁子都亦/起兵鈔擊徐兖莽遣使者發兵擊之不能克)集覽¶
　(刁子都刁音貂姓出渤/海齊大夫豎刁之後)質實(莒縣名注見獻帝建安/二年東海郡名注見秦)¶
　(二世/二年)¶
烏累單于死弟呼都而尸道臯若鞮單于輿立考異(此/句)¶
<pb:KR2o0020_WYG_015-50b>¶
　(上漏匈/奴二字)¶
(己六/卯年)春莽立湏卜當為單于大募兵擊匈奴¶
　(莽遣王歙誘當将至長安立為湏卜單于大司馬嚴/尤曰當在右部單于動靜輙語中國此方面大助也)¶
　(今迎置長安藁街一胡人耳莽不聼而匈奴宼邊益/甚莽乃大募天下丁男及死罪囚吏民奴一切稅天)¶
　(下吏民訾三十取一欲以擊匈奴輔立當令公卿以/下至郡縣黄綬皆保養軍馬以秩為差又博募有竒)¶
　(技術可以攻匈奴者或言能度水不用舟楫連馬接/騎濟百萬師或言不持斗糧服食藥物三軍不饑或)¶
　(言能飛一日千里可窺匈奴莽輒試之知其不可用/茍欲獲其名皆拜為理軍賜以車馬待發嚴尤諫曰)¶
　(匈奴可且以為後先憂山東盗賊莽大怒策免尤大/司空史范升奏記司空正邑曰朝以逺者不服為至)¶
<pb:KR2o0020_WYG_015-51a>¶
　(念升以近者不悦為重憂今動與時戾事與道反馳/騖覆車之轍踵循敗事之後後出益可怪晚發愈可)¶
　(懼耳方春嵗首而動發逺役藜藿不充田荒不耕榖/價騰踊斛至數千吏民䧟於湯火之中非國家之民)¶
　(也如此則胡貊守闕青徐之㓂在於帷帳矣升有一/言可以解天下倒懸免元元之急不可書傳願䝉引)¶
　(見極陳所/懷邑不聼)集覽(輙語去聲說示之藁街注見元帝建/昭四年黄綬百官表大夫博士御史)¶
　(謁者郎秩比二百石以上皆銅印黄綬正義曰綬所/以貫佩玉相承受者也以秩為差随祿秩之髙下養)¶
　(軍多少也差楚宜反參差不齊也禮記其祿以是為/差注差音初佳反非也大司空史史官屬也范升為)¶
　(大司空史藜藿藜草名即今落帚也或謂落藜初生/可食藿豆葉也正義曰藜似藿而表赤史記糲粱之)¶
　(食藜藿/之羮)¶
<pb:KR2o0020_WYG_015-51b>¶
關東饑旱¶
　(時饑旱連年刁子都等/黨衆&KR0906;多至六七萬)¶
(庚地皇/辰元年)春正月莽令犯法者論斬毋湏時¶
　(莽下書曰方出軍行師敢有趨讙犯法者輙論斬/毋湏時於是春夏斬人都市百姓震懼道路以目)集¶
　覽(毋湏時毋禁止之辭也須待也自古立/春後不復行刑今莽則不待時之至)¶
秋七月大風毁莽王路堂集覽(王路堂堂以頓著王之/五路五路注見宋孝武)¶
(帝大明/三年)¶
　　書法(按堂即未央前殿莽所更名漢殿髙三十五/丈王路堂何莽所自名也甲戌大風雨雹矣)¶
<pb:KR2o0020_WYG_015-52a>¶
　　(而莽不悟於是復大風而毁其所謂王路堂者焉/若曰自是王不王矣間二嵗而莽誅天道不誣信)¶
　　(哉終綱目書大風十有三詳武帝元光五年毁宫/殿者一而已書堂始此終綱目書堂五是年莽王)¶
　　(路靈帝中平二年萬金晉元帝大興元年劉曜螽/斯則百孝武帝太元五年秦敎武唐中宗嗣聖五)¶
　　(年武后/天堂)¶
○九月莽起九廟於長安城南¶
　(黄帝廟方四十丈髙十七丈餘廟半/之功費數百餘萬卒徒死者萬數)¶
　　書法(宗廟書立臺觀書起恒辭也廟未有書起者/此其書起何峻宇也於是髙者至十七丈故)¶
　　(以臺觀之辭書之是故宫殿過髙則書起詳武帝/太初四年宗廟過髙則書起宗廟書起終綱目一)¶
<pb:KR2o0020_WYG_015-52b>¶
　　(而已/矣)¶
大雨六十餘日○鉅鹿男子馬適求等謀誅莽不克死¶
　(適求等謀覺連及郡國豪/傑數千人皆為莽所殺)¶
　　書法(劉崇翟義劉快起兵討莽書死之予節也此/書謀誅莽矣其不書死之何求謀誅莽正也)¶
　　(不克則死而已謀覺之後連及者數千人則與慷/慨就義者異矣故書謀誅一也於叚秀實則書死)¶
　　(之唐德宗建中四年於是馬適/求則止書死綱目之權衡審矣)¶
莽更鑄錢法¶
　(莽以私鑄犯法者多不可勝刑乃更輕其法鑄者與/妻子没入為官奴婢吏及比伍知而不舉告與同罪)¶
<pb:KR2o0020_WYG_015-53a>¶
　(由是犯者愈衆檻車鎻頸傳詣長/安鍾官以十萬數死者什六七)集覽(比伍比毗至/反周禮地官)¶
　(族師五家為比五人為伍使之相保相受刑罰慶賞/相及相共也鍾官百官表武帝置水衡都尉掌上林)¶
　(苑屬官有上林均輸鍾官令辨銅/令食貨志注如淳曰鍾官主鑄錢)¶
以唐尊為大傅¶
　(尊曰國虚民貧咎在奢泰乃身短衣小褏乘牝馬柴/車藉槀以瓦器飲食又以歴遺公卿出見男女不異)¶
　(路者尊自下車以象刑赭幡汙染其衣莽聞而/悦之下詔申敇公卿思與厥齊封尊為平化侯)集覽¶
　(柴車車之不裝飾者即棧車也竹木之車為棧車周/禮巾車曰士乘棧車注棧車不革輓而漆之棧才産)¶
　(反楚世家篳路藍褸服䖍曰篳路柴車素大輅也藉/槀藉慈夜反身之所依據也槀亦作藁禾稈也史炤)¶
<pb:KR2o0020_WYG_015-53b>¶
　(曰槀蒲蒻也藉槀而坐以示儉約以象刑赭幡汙染/其衣象刑注見平帝元始五年赭音者以丹汙漬巾)¶
　(幡也白虎通曰犯劓者以赭/著其衣注謂以赤土染衣也)¶
収郅惲繫獄¶
　(惲明天文厯數以為漢必再受命上書説莽曰上天/&KR0183;戒欲悟陛下令就臣位取之以天還之以天可謂)¶
　(知命矣莽大怒繫惲/詔獄踰冬會赦得出)集覽(郅惲姓名郅之/日反惲於粉反)質實(郅惲/汝南)¶
　(西平/人)¶
(辛二/巳年)春正月莽妻死太子臨謀殺莽事覺自殺¶
　　書法(書莽殺其子宇矣又書莽孫宗自殺矣於是/復書太子臨謀殺莽自殺屢書不一書所以)¶
<pb:KR2o0020_WYG_015-54a>¶
　　(著簒逆之應為世戒也宋劭書弑臨書太子矣其/書殺何賊莽也綱目之法夷蠻盗賊書殺不書弑)¶
　　(是故太子臨書殺安慶緒書殺史/朝義書殺臣不臣故子不子也)¶
　　發明(臨乃莽之子何以不書反莽自弑逆之賊爾/然而不書謀誅者臨不得而誅之也若馬適)¶
　　(求等則可以書謀誅矣權其輕重而/書之此綱目之所以為綱目也歟)¶
○秋隕霜殺菽¶
　　書法(綱目嘗書三月隕霜一書四月隕霜二皆記/異也此秋也霜其常爾何以書菽未収而霜)¶
　　(殺之以是為灾也故書終綱目書霜四詳武帝元/光四年書秋霜一而已舍是無書霜者矣史失之)¶
　　(也/)¶
<pb:KR2o0020_WYG_015-54b>¶
○關東大饑蝗○莽毁漢髙廟¶
　(莽惡漢髙廟神靈遣虎賁武士入廟㧞劒四面提擊/斧壞户牖桃湯赭鞭鞭酒屋壁令輕車校尉居其中)¶
　集覽(虎賁漢百官表虎賁武帝時期門也平帝改曰/虎賁郎中郎將掌之主宿衞無常員多至千人)¶
　(次右将府郎賈逵曰天子卒曰虎賁賁舊作奔言其/勇猛如虎之奔騰也王莽以古有勇士孟賁故名焉)¶
　(提擊注見景/帝三年提殺)¶
南郡秦豐兵起¶
　(豐聚衆萬人平原女子遲昭平亦聚數千人在河阻/中莽召問羣臣禽賊方畧皆曰此天囚行尸命在漏)¶
　(刻故左将軍公孫祿徵來與議祿曰太史令宗宣以/凶為吉亂天文誤朝廷太傅唐尊飾虚偽以媮名位)¶
<pb:KR2o0020_WYG_015-55a>¶
　(賊夫人之子國師劉秀顛倒五經毁師法令學士疑/惑張邯孫陽造井田使民棄土業魯匡設六筦以窮)¶
　(工商崔發阿諛取容令下情不上通宜誅此數子以/慰天下又言匈奴不可攻當與和親恐新室憂不在)¶
　(匈奴而在封域之中也莽怒使虎賁扶/祿出然頗采其言左遷匡為五原卒正)集覽(天囚行/尸顔師)¶
　(古曰行尸走肉言人之無能為猶死尸/之僅能行耳以媮媮與偷通茍且也)質實(南郡注/見獻帝)¶
　(建安十二年平原縣名注見光武建武/五年五原郡名注見明帝永平八年)¶
莽以田况為青徐二州牧既而罷之¶
　(初四方皆以饑寒窮愁起為盗賊稍稍羣聚常思嵗/熟得歸鄉里衆雖萬數不敢畧有城邑轉掠求食日)¶
　(闋而已諸長吏牧守皆自亂鬬中兵而死賊非敢欲/殺之也而莽終不諭其故是嵗荆州牧討緑林賊王)¶
<pb:KR2o0020_WYG_015-55b>¶
　(匡等迎擊大破牧軍鉤牧車屏泥刺殺其驂乘然終/不敢殺牧賊遂攻㧞竟陵安陸多畧婦女還入緑林)¶
　(中至有五萬餘口又大司馬士按章豫州為賊所獲/賊送付縣士還上書具言狀莽大怒因下書責七公)¶
　(曰夫吏者理也宣德明恩以牧養民仁之道也抑彊/督姦捕誅盗賊義之節也今則不然盗發不輙得至)¶
　(成羣黨遮畧乘傳宰士士得脱者又妄自言我責數/賊何故為是賊曰以貧窮故耳賊䕶出我今俗人議)¶
　(者率多若此惟貧困饑寒犯法為非羣盗偷穴不過/二科今乃結謀連黨以千百數是逆亂之大者豈饑)¶
　(寒之謂邪七公其嚴敕卿大夫卒正連率庶尹謹牧/養善民急捕殄盗賊有不同心并力疾惡黠賊而妄)¶
　(曰饑寒所為輙捕繫請其罪於是羣下愈恐莫敢言/賊情者州郡又不得擅發兵賊由是遂不制唯翼平)¶
　(連率田况素果敢發民年十八以上四萬餘人授與/庫兵與刻石為約樊崇等聞之不敢入界况自劾奏)¶
<pb:KR2o0020_WYG_015-56a>¶
　(莽讓况弄兵以况自詭必禽滅賊故且勿治後况自/請出界擊賊所嚮皆破莽以璽書令况領青徐二州)¶
　(牧事况上言盗賊始發其原甚㣲部吏伍人所能禽/也咎在長吏不為意縣欺其郡郡欺朝廷實百言十)¶
　(實千言百朝廷忽畧不輙督責遂至延蔓連州乃遣/将帥多發使傳相監趣郡縣力事上官應責詰對共)¶
　(酒食具資用以救斷斬不睱復憂盗賊治官事将帥/又不能躬帥吏士戰則為賊所破吏氣寖傷徒費百)¶
　(姓前幸䝉赦令賊欲解散或反遮擊轉相驚駭恐見/詐滅饑饉易動旬日之間更十萬餘人此盗賊所以)¶
　(多之故也今宜急選牧尹以下明其賞罰収合離鄉/小國無城郭者徙其老弱置大城中積藏穀食并力)¶
　(固守賊來攻城則不能下所過無食勢不得羣聚如/此招之必降擊之則滅今空復多出将帥郡縣苦之)¶
　(反甚於賊宜盡徴還乘傳諸使者以休息郡縣委任/臣况以二州盗賊必平定之莽畏惡况遣使者賜况)¶
<pb:KR2o0020_WYG_015-56b>¶
　(璽書因令代監其兵遣况/西詣長安况去齊地遂敗)集覽(日闋而已闋空穴反/每轉掠求食隨日而)¶
　(盡鉤牧車屏泥古兵有鉤有鑲引來曰鉤推去曰鑲/晏嬰曰曲兵将鉤之是也牧車州牧所乘車也屏必)¶
　(政反棄也謂鉤取其車而棄諸泥塗中竟陵孫宗鑑/東臯雜錄曰自蔡州南至信陽始有山路直至安防)¶
　(又丙鐸至復州並無丘陵之阻曰竟陵者陵至此而/竟也括地志云故城在郢州長壽縣南百五十里今)¶
　(復州亦是其地安陸江夏邑屬荆州南朝宋置安陸/郡後宋陞德安府綠林元和志緑林山在荆門軍當)¶
　(陽縣東南百二十里輿地廣記曰即當陽長阪也曹/操追劉備而張飛拒之即此大司馬士按章豫州大)¶
　(司馬之屬官而位為士也行豫州按察憲章遮畧遮/道而抄畧宰士宰相之屬官而位為士也周榮傳宰)¶
　(士注榮辟司徒袁安府故稱宰士七公謂四輔三公/也四輔注見漢平帝元始元年三公注見漢哀帝元)¶
<pb:KR2o0020_WYG_015-57a>¶
　(壽元年又注見光武建武十三年責數賊計數賊罪/而一一責之二科猶言二件謂饑與寒也翼平郡名)¶
　(在齊地自詭自責認滅賊延蔓連州延去聲言賊之/滋長猶草之延蔓遂至連接數州力事上官謂郡縣)¶
　(中出力服/事之長官)正誤(鉤牧車屏泥今按屏泥車上器屛蔽/泥者謂鉤取州牧所乘車上之屛泥)¶
　(也黄覇傳别駕主簿車緹油屏泥於軾前按章豫州/今按漢書顔師古注有上章相告者就而按治之二)¶
　(科今按王莽傳大者羣盗小者偷穴不過二科非謂/饑與寒也郡縣力事上官今按此謂郡縣盡力奉事)¶
　(上官應塞/詰對也)質實(荆州注見獻帝建安十二年一統志/云竞陵漢之縣名屬江夏郡晉因之)¶
　(西魏改曰霄城後周復曰竟陵隋初於此置復州後/徙治沔陽唐初復移復州治竟陵五代晉改曰景陵)¶
　(縣宋𨽻安州又仍𨽻復州端平中縣隨州徙沔陽鎮/元仍還舊治國朝因之改屬沔陽州安陸漢之縣名)¶
<pb:KR2o0020_WYG_015-57b>¶
　(屬江夏郡晉江夏郡治此劉宋以後為安陸郡治隋/以吉陽縣省入唐安州宋元德安府皆治於此國朝)¶
　(初省入德安州後陞州為府而安陸復為縣仍屬德/安府綠林山名在荆州府當陽縣東南一百一十里)¶
　(即王莽末年/綠林兵起處)¶
　　書法(莽之吏唯費興田况二人而已皆不果用此/莽所以終敗也既而罷之其辭二有幸之之)¶
　　(辭有惜之之辭終綱目書既而罷之七莽以田况/為青徐二州牧是年隋詔劉孝孫定歴間皇十四)¶
　　(年唐設科舉壬子年皆惜之也明帝大起北宫永/平三年晉明帝詔琅邪共王為皇考大興二年唐)¶
　　(聘鄭氏為充華貞觀八年唐主敕齊王景遂參决/庶政甲辰年皆幸之也書未行而罷五詳漢丁酉)¶
　　(年書尋罷之四詳唐景龍四年/書未果行十一詳漢綏和二年)¶
<pb:KR2o0020_WYG_015-58a>¶
(壬三/午年)春二月關東人相食¶
　　書法(終綱目書人相食十詳漢初丙申年而莽/世凡再書民之不幸甚矣甲戌年是年)¶
○夏四月樊崇兵自號赤眉莽遣其太師王匡將軍㢘¶
丹擊之¶
　(初樊崇等衆既寖盛乃相與為約殺人者死傷人者/償創莽遣太師王匡更始將軍廉丹討之崇等恐其)¶
　(衆與莽兵亂乃皆朱眉以相識别由是號曰赤眉匡/丹合將鋭士十餘萬人所過放縱東方為之語曰寧)¶
　(逢赤眉不逢太師太師尚可/更始殺我卒如田况之言)集覽(償創創初莊反傷/也識别識與誌同)¶
　(記也别/異也)¶
<pb:KR2o0020_WYG_015-58b>¶
緑林兵分為下江新市兵莽遣其將軍嚴尤陳茂擊之¶
　(緑林賊遇疾疫死者且半乃各分散王常等西入南/郡號下江兵王匡等北入南陽號新市兵皆自稱將)¶
　(軍莽遣嚴尤/陳茂擊之)集覽(新市晉太康地記江夏/郡新市縣屬古荆州)質實(一統/志云)¶
　(新市地名在德安府孝感縣後漢/書王常起新市平林之兵即此地)¶
蝗飛蔽天¶
　　書法(書蝗多矣未有書蔽天者飛至蔽天害稼可/知矣終綱目書大蝗十六蝗三十七詳景帝)¶
　　(後元六年莫逺於至燉煌武帝/大初元年莫盛於飛蔽天者也)¶
○流民入關者數十萬人¶
<pb:KR2o0020_WYG_015-59a>¶
　(莽聞城中饑饉以問中黄門王業業曰皆流民也乃/市所賣粱飯肉羮持入示莽曰居民食咸如此莽信)¶
　(之/)¶
秋七月荆州平林兵起¶
　(新市王匡等進攻隨平林人陳牧廖/湛復聚衆千餘人號平林兵以應之)集覽(平林地名/在隨州隨)¶
　(縣屬古/荆州)質實(一統志云平林漢之縣名屬隨州晉省/入之故城在德安府隨州城東北八十)¶
　(里漢王莽末關東平林人陳牧廖湛起兵號平林/兵城于此隨縣名注見宋文帝元嘉二十二年)¶
赤眉破㢘丹誅之¶
　(莽以詔書讓㢘丹丹惶恐夜召其掾馮衍以書示之/衍因説丹曰張良以五世相韓椎秦始皇博浪之中)¶
<pb:KR2o0020_WYG_015-59b>¶
　(將軍之先為漢信臣新室之興英俊不附今海内潰/亂人懷漢德甚於詩人思召公也人所歌舞天必從)¶
　(之方今為將軍計莫若屯據大郡鎮撫吏士砥厲其/節納雄傑之士詢忠智之謀興社稷之利除萬人之)¶
　(害則福祿流於無窮功烈著於不滅何與軍覆於中/原身膏於草野功敗名䘮恥及先祖哉丹不聼衍奉)¶
　(世曽孫也赤眉别校董憲等衆數萬人在梁郡匡丹/引兵進戰兵敗匡走丹曰小兒可走吾不可遂戰死)¶
　質實(梁郡注見景帝三年梁國詩人思/召公注見唐文宗開成元年甘棠)¶
　　書法(赤眉破㢘丹何不以莽主兵也自書州郡兵/起凡戰未嘗主莽言之逆順之辭也於是馮)¶
　　(衍説丹毋戰丹不聼及敗王匡走丹曰小兒可走/吾不可遂戰死綱目不書死之書誅之勇於從逆)¶
　　(者可以/懲之矣)¶
<pb:KR2o0020_WYG_015-60a>¶
　　發明(赤眉賊也廉丹將也觀丹盡心所事力戰而/死自謂得死節之誼而綱目乃以誅書之何)¶
　　(哉誅丹所以誅莽也賊莽簒逆凡事莽之徒皆賊/爾雖盗賊亦得而誅之綱目於事莽之人必正其)¶
　　(罪蓋誅其黨所以孤元惡窒賊亂之原也其㫖嚴/矣昔荀况有曰凡誅非誅百姓也誅其亂百姓者)¶
　　(也百姓有捍其賊者是亦/賊也此即㢘丹之類也)¶
漢宗室劉縯及弟秀起兵舂陵興復帝室新市平林兵¶
皆附之¶
　(初長沙定王發生舂陵節侯買買生戴侯熊渠熊渠/生孝侯仁仁以南方卑濕徙封南陽之白水鄉與宗)¶
　(族徃家焉仁卒子敞嗣值莽簒位國除節侯少子外/為欝林太守外生鉅鹿都尉囘囘生南頓令欽欽娶)¶
<pb:KR2o0020_WYG_015-60b>¶
　(湖陽樊重女生三男縯仲秀縯性剛毅慷慨有大節/常憤憤懷復社稷之慮不事家人居業傾身破産交)¶
　(結天下雄俊秀隆凖日角嘗受尚書長安畧通大義/性勤稼穡縯常非笑之比於髙祖兄仲秀嘗過穰人)¶
　(蔡少公少公頗學圗䜟言劉秀當為天子或曰是國/師公劉秀乎秀戯曰何由知非僕邪坐者皆大笑宛)¶
　(人李守好星厯䜟記嘗謂其子通曰劉氏當興李氏/為輔及新市平林兵起南陽騷動通從弟軼謂通曰)¶
　(今四方擾亂漢當復興南陽宗室獨劉伯升兄弟汎/愛容衆可與謀大事通笑曰吾意也會秀賣榖於宛)¶
　(通遣軼徃迎秀與相約結定謀欲以立秋材官都試/騎士日刼前隊大夫甄阜及屬正梁丘賜以號令大)¶
　(衆使軼與秀歸舂陵舉兵以相應於是縯召諸豪傑/計議曰王莽暴虐百姓分崩今枯旱連年兵革並起)¶
　(此亦天亡之時復髙祖之業定萬世之秋也衆皆然/之於是分遣親客於諸縣起兵縯自發舂陵子弟子)¶
<pb:KR2o0020_WYG_015-61a>¶
　(弟恐懼皆亡匿曰伯升殺我及見秀綘衣大冠皆驚/曰謹厚者亦復為之乃稍自安凡得子弟七八千人)¶
　(部署賔客自稱柱天都部秀時年二十八李通未發/事覺亡走父守及家屬坐死者六十四人縯死族人)¶
　(招説新市平林兵與其帥王鳯陣牧西擊長聚進屠/唐子鄉又殺湖陽尉進拔棘陽李軼鄧晨皆將賔客)¶
　(來/㑹)集覽(舂陵章懷曰舂陵鄉名本屬零陵郡冷道縣/漢元時徙南陽蔡陽縣白水鄉仍改舂陵案)¶
　(今道州古舂陵郡隆凖日角應劭曰隆髙也凖謂鼻/頭也日角謂庭中骨起狀如日縯常非笑之縯好俠)¶
　(養士每見其弟事田業輙非而笑之比於髙祖兄仲/仲髙祖兄之名也髙祖曰始大人常以臣亡頼不能)¶
　(治産業不如仲力今某之業孰與仲多穰注見周赧/王十四年宛注見同上十七年軼弋質反伯升劉縯)¶
　(子立秋材官都試騎士日材官多力之士也都試謂/總閲試習武備也以立秋日為期貢父曰案漢謂講)¶
<pb:KR2o0020_WYG_015-61b>¶
　(武為都試有誤以都字為尉字者前隊隊音遂天鳯/元年莽分六隊以南陽為前隊梁丘賜梁丘複姓賜)¶
　(名也大冠武冠也俗謂之大冠環纓無㽔以青絲為/緄加雙鶡尾豎左右謂之鶡冠鶡音芬勇雉也其鬭)¶
　(對一死而止董巴輿服志大冠者謂武官冠之貢父/曰案當云大冠者謂武冠武官冠之少武冠二字棘)¶
　(陽本漢蔡陽縣地屬南陽郡/隋改棗陽縣宋陞為棗陽軍)質實(一統志云長沙國/名注見獻帝興平)¶
　(二年舂陵郷名在襄陽府棗陽縣南三十里漢記云/元朔五年以零陵郡冷道縣舂陵鄉封長沙王子買)¶
　(為舂陵侯至戴侯仁請徙南陽郡元帝時乃徙蔡陽/縣白水鄉為舂陵侯望氣者蘇伯阿見舂陵城唶曰)¶
　(氣佳哉欝欝葱葱及光武即位改曰章陵南陽郡名/注見秦二世三年白水鄉在襄陽府棗陽縣南三十)¶
　(里其東南二里有漢光武故宅在焉欝林郡名注見/武帝元鼎六年鉅鹿郡名注見楚義帝元年襄國南)¶
<pb:KR2o0020_WYG_015-62a>¶
　(頓縣名注見光武建武十九年湖陽漢之縣名屬南/陽郡晉省入棘陽魏復置西魏於此置湖州後州廢)¶
　(唐以縣屬唐州元廢之故址在南陽府唐縣南漢光/武封姊為湖陽公主即此唐子鄉即唐子山也在南)¶
　(陽府唐縣南一百里漢髙鳯嘗隠於此棘陽漢之縣/名屬南陽郡即古謝國地以居棘水之陽得名後周)¶
　(省入新野縣故城在南陽府鄧州境内元志云棘陽/有鎮介於新野湖陽二縣之間是也集覽以為棗陽)¶
　(釋之可謂誤矣鄧/晨南陽新野人)¶
　　書法(縯書漢宗室則與崇快又異矣是故書起兵/多矣未有書興復帝室者書興復帝室特筆)¶
　　(也終綱目惟劉縯兄弟書起兵興復唯琅邪王冲/書舉兵匡復唐中宗嗣聖五年唯淮南西川書移)¶
　　(檄興復唐昭宣/帝天祐四年)¶
<pb:KR2o0020_WYG_015-62b>¶
　　發明(前此臨淮緑林樊崇秦豐等皆書兵起以見/討賊之意然猶不盡予之者崇等依阻山林)¶
　　(聚衆為盗非能仗義誅討故也至是伯升兄弟唱/義其名始正是以綱目大書漢宗室起兵興復帝)¶
　　(室然後人神之憤可/伸賊莽不足平矣)¶
下江兵與莽荆州牧戰大破之¶
　(嚴尤陳茂破下江兵成丹等収散卒/復振與荆州牧戰於上唐大破之)集覽(上唐地名/在江陵境)¶
　(内/)¶
冬十一月有星孛于張○漢兵與莽守將甄阜梁丘賜¶
戰不利遂與下江合兵襲取其輜重¶
<pb:KR2o0020_WYG_015-63a>¶
　(劉縯欲進攻宛至小長安聚與甄阜梁丘賜戰敗縯/復収兵保棘陽阜賜乘勝留輜重於藍鄉引精兵十)¶
　(萬南臨沘水新市平林見漢兵數敗各欲解去合下/江兵五千餘人至宜秋縯與秀俱造其壁曰願見下)¶
　(江一賢將議大事衆推王常縯見常説以合從之利/常大悟曰王莽殘虐百姓思漢今劉氏復興即真主)¶
　(也縯遂與常深相結而去常還具為餘將言之皆曰/大丈夫既起當各自為主何故受人制乎常乃徐曉)¶
　(説之曰王莽苛酷積失百姓之心民之謳吟思漢非/一日也故使吾屬因此得起夫民所怨者天所去也)¶
　(民所思者天所與也舉大事當下順民心上合天意/功乃可成若負彊恃勇觸情恣欲雖得天下必復失)¶
　(之以秦項之勢尚至夷覆况今布衣相聚草澤以此/行之滅亡之道也今南陽諸劉舉宗起兵觀其來議)¶
　(者皆有深計大慮王公之才與之并合必成大功此/天所以祐吾屬也諸將素敬常乃皆謝曰無王將軍)¶
<pb:KR2o0020_WYG_015-63b>¶
　(吾屬幾䧟於不義即引軍與漢軍及新市平林合於/是諸部齊心同力鋭氣益壯縯大饗軍士設盟約休)¶
　(卒三日分為六部十二月晦潛/師夜起襲取藍鄉盡獲其輜重)集覽(沘水索隠曰南/陽郡沘陽縣沘)¶
　(水出焉沘卑履反宜秋地名合從之利言講好為便/也從將容反瓚曰以利合曰從過秦論合從締交徐)¶
　(曉説之徐紓緩也曉開喻也説音輸芮反/曲為辭語以誘之也夷覆夷滅覆敗也)正誤(宜秋/今按)¶
　(李賢曰宜秋聚名在池陽縣續/漢志南陽平氏縣有宜秋聚)質實(一統志云沘水/源出南陽府唐)¶
　(縣大胡山一名馬仁陂乃聚澤也/溉田萬頃漢因此水置沘陽縣)¶
　　書法(特筆也其特筆何此阜賜所以速誅也綱目/之法征戰之際苟有關於成敗之故者必特)¶
　　(筆書之故漢王燒楚積聚書詳楚漢丁酉年漢兵/襲取莽輜重書是年曹操襲破紹輜重書獻帝興)¶
<pb:KR2o0020_WYG_015-64a>¶
　　(平五/年)¶
　¶
　¶
　¶
　¶
　¶
　¶
　¶
<pb:KR2o0020_WYG_015-64b>¶
　¶
　¶
　¶
　¶
　¶
　¶
　¶
御批資治通鑑綱目卷八上¶
