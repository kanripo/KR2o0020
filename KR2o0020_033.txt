# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.047746
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二十二 
<pb:KR2o0020_WYG_033-1a>¶
　欽定四庫全書¶
御批資治通鑑綱目卷二十二¶
　　(起乙酉晉孝武帝大元十年/盡戊戌晉安帝隆安二年)凡十四年¶
　(乙/酉)十年(秦王苻丕大安元燕二後秦白雀二年○西燕/王慕容冲更始元年○西秦王乞伏國仁建義)¶
　(元年○舊大國三新大/國一小國一凡五僣國)考異(提要分註作秦哀平帝苻/丕據此年書丕稱帝王當)¶
　(作/主)春正月燕慕容冲稱帝于阿房¶
　　(是為西燕○冲稱帝改元頗有自得之志賞罰任情/慕容盛年十三謂慕容柔曰十人之長亦須才過九)¶
　　(人然後得安今中山王才不逮/人功未成而驕已甚殆難齊乎)質實(阿房城名注見/秦始皇三十五)¶
<pb:KR2o0020_WYG_033-1b>¶
　　(年中山國名注見周威烈王二十/三年時慕容冲封中山王故云)¶
　西燕主冲襲長安秦王堅與戰敗之¶
　　(秦王堅與西燕主冲戰于仇班渠及雀桑皆破之又/戰于白渠秦兵敗冲遣尚書令髙蓋夜襲長安入其)¶
　　(南城秦將軍竇衝等擊破之秦王堅與/戰于城西又大破之追奔至阿城而還)集覽(仇班渠/地名雀)¶
　　(桑地名載記云甲寅戰于仇班渠乙卯戰于雀桑/皆在京兆東北白渠漢武時白公所穿在京兆)質¶
　　實(白渠注見漢武/帝太始元年)¶
　秦益州刺史王廣棄成都走質實(益州注見武帝泰始/八年成都國名注同)¶
　(上/年)○燕將軍平規攻薊㧞之質實(薊縣名注見漢/帝𤣥更始二年)○西¶
<pb:KR2o0020_WYG_033-2a>¶
燕馮翊太守韋謙來奔¶
　(西燕主冲執秦尚書韋鍾以其子謙為馮翊太守使/招集三輔壘主邵安民賁之曰君雍州望族今乃從)¶
　(賊與之為不忠不義何面目以行/於世乎謙以告鍾鍾自殺謙來奔)質實(馮翊郡名注/見漢武帝太)¶
　(初元年三輔注見/漢武帝征和元年)¶
滎陽郡降質實(滎陽郡注見秦/莊襄王元年)○燕遣將軍慕容麟屯¶
信都温屯中山¶
　(燕王垂攻鄴久不下將北詣冀州乃命趙王麟屯信/都樂浪王温屯中山召遼西王農還鄴於是逺近以)¶
　(燕為不振頗懐去就農至高邑遣從事眭邃近出違/期不還長史張攀請討之農不應假邃髙陽太守參)¶
<pb:KR2o0020_WYG_033-2b>¶
　(佐家在趙北者悉假署遣歸退謂攀曰君所見殊誤/當今豈可自相魚肉俟吾北還邃等當迎於道左耳)¶
　(温在中山兵力甚弱撫舊招新勸課農桑民歸附者/相繼壁壘爭送軍糧倉庫充溢翟真夜襲中山温擊)¶
　(破之乃遣兵運糧以/餉垂且營中山宫室)集覽(眭邃姓名眭息/為反邃音粹)質實(鄴縣/名注)¶
　(見漢獻帝建安十五年信都國名注見秦二世二年/樂浪郡名注見漢武帝元封二年遼西郡名注見漢)¶
　(獻帝建安十年高邑縣名注見漢光武建武元年鄗/縣高陽郡名注見愍帝建興四年趙國名注見漢景)¶
　(帝三/年)¶
夏四月劉牢之進兵至鄴燕王垂逆戰敗走中山牢之¶
追擊大敗而還¶
<pb:KR2o0020_WYG_033-3a>¶
　(牢之至枋頭楊膺姜讓謀泄長樂公丕收殺之牢之/聞之盤桓不進及是乃至鄴燕王垂逆戰而敗遂撤)¶
　(圍北遁牢之引兵追之疾趨二百里至五橋澤爭燕/輜重垂邀擊大破之牢之單馬走㑹秦救至得免鄴)¶
　(中饑甚丕帥衆就晉榖於枋頭牢之入屯鄴城兵復/少振尋坐軍敗徵還丕亦還鄴燕秦相持經年幽冀)¶
　(人相食邑落蕭條垂以桑椹為軍糧北趣/中山使農先驅眭邃等皆來迎上下如初)質實(枋頭/地名)¶
　(注見成帝咸和八年一統志云五橋澤在開封府陳/州城西南一十五里澤有五橋因名一名五梁溝輜)¶
　(重注見周顯/王三十六年)¶
太保安出鎮廣陵¶
　(㑹稽王道子專權復為姦諂所搆與安有隙㑹秦來/求救安乃請自將救之出鎮廣陵築新城而居之)¶
<pb:KR2o0020_WYG_033-3b>¶
　質實(會稽國名注見漢和帝永元元年廣陵郡名注/見漢武帝元朔五年新城在揚州府城北一十)¶
　(八/里)¶
　　書法(前書太傅越出鎮許昌罪專也於是秦來求/救安請自將救之則請命矣書與越同何病)¶
　　(晉也安自淮淝之捷上忌其功道子專權讒諂交/構安之求出蓋自危也書曰太保安出鎮則晉之)¶
　　(君臣有餘責矣是故書出鎮許昌所以著越之自/專懷帝永嘉六年書出鎮廣陵所以著安之自危)¶
　　(是年美惡/不嫌同辭)¶
蜀郡太守任權攻㧞成都復取益州○後秦攻秦新平¶
㧞之¶
<pb:KR2o0020_WYG_033-4a>¶
　(秦新平太守茍輔堅守以拒後秦糧竭矢盡外救不/至後秦王萇使人謂曰吾方以義取天下豈讐忠臣)¶
　(邪卿但帥衆還長安吾止欲得/城耳輔帥民出萇圍而阬之)質實(新平郡名注見/太元九年長安)¶
　(縣名注見漢/惠帝五年)¶
五月西燕攻長安秦王堅出奔五將山¶
　(西燕主冲攻長安秦王堅身自督戰飛矢滿體冲縱/兵暴掠士民流散道路斷絶有堡壁三十餘結盟冒)¶
　(難遣兵糧助堅多為西燕兵所殺三輔民為冲所畧/者密遣人告堅欲縱火為内應堅曰甚哀諸卿忠誠)¶
　(吾以猛士利兵困於烏合之虜豈非天乎恐徒使諸/卿夷滅吾不忍也其人固請果不克而死堅驍將楊)¶
　(定戰復被禽堅大懼以䜟書云帝出五將乆長得乃/留太子宏守長安帥騎數百與張夫人中山公詵奔)¶
<pb:KR2o0020_WYG_033-4b>¶
　(五將山告州郡期/以孟冬救長安)質實(一統志云五將山在鳳翔府/岐山縣北三十里亦名武將)¶
　(山連亘扶風/長安縣界)¶
六月秦太子宏奔下辨西燕主冲入長安¶
　(宏不能守出奔冲入長安/縱兵大掠死者不可勝計)質實(下辨道名注見漢/光武建武十一年)¶
秋七月旱饑井竭○後秦圍五將山執秦王堅以歸○¶
秦太子宏來奔處之江州質實(江州注見漢武帝/元鼎五年豫章郡)○八¶
月太保建昌公謝安卒¶
　(安有疾求還至建昌而卒/詔加殊禮以塟諡曰文靖)質實(建昌縣名注見漢獻/帝建安三年海昬)¶
<pb:KR2o0020_WYG_033-5a>¶
以琅琊王道子領揚州刺史録尚書都督中外諸軍事¶
○後秦王萇弑秦王堅¶
　(後秦王萇幽秦王堅于别室使求𫝊國璽堅叱之曰/五胡次序無汝羌名璽已送晉不可得也萇復遣右)¶
　(司馬尹緯説堅堅問緯在朕朝何官緯曰尚書令史/堅歎曰卿王景畧之儔而朕不知宜其亡也堅自以)¶
　(平生遇萇有恩尤忿之數罵萇求死萇遣人縊之張/夫人中山公詵皆自殺後秦將士亦皆哀慟萇欲隠)¶
　(其名諡堅曰壯烈天王司馬公曰論者皆以為堅之/亡由不殺慕容垂姚萇臣獨以為不然使堅治國無)¶
　(失其道則垂萇皆秦之能臣也烏能為亂哉李克有/言數戰則民疲數勝則主驕以驕主御疲民未有不)¶
　(亡者也堅/似之矣)質實(尹緯天水人景/畧王猛表字)¶
<pb:KR2o0020_WYG_033-5b>¶
　　書法(萇書起兵矣此以王書弑何萇堅臣也雖並/稱王而君臣之分固在也故叛可不書弑不)¶
　　(可以不書萇不書弑則亂臣賊子接跡於天下矣/是故荼廣皆王也茶嘗臣廣則書燕王荼弑遼東)¶
　　(王廣漢初乙未年萇堅皆王也萇嘗臣堅則書後/秦王萇弑秦王堅故曰綱目之修君臣之分而已)¶
　　(矣/)¶
　　發明(萇前日叛秦書起兵者迫於自救故原情而/恕其罪也今日殺堅則書弑者已實臣之故)¶
　　(正名而定/其罪也)¶
秦苻丕稱帝于晉陽¶
　(秦長樂公丕將赴長安時幽州刺史王永自薊走壺/闗遣使招之丕乃帥鄴中男女六萬餘口西如潞川)¶
<pb:KR2o0020_WYG_033-6a>¶
　(將軍張蚝并州刺史王騰迎入晉陽永/以騎來㑹丕始知堅死乃發喪即位)質實(長樂公/丕長樂)¶
　(縣名注見太元三年丕符堅之長庶子幽州注見唐/高祖武徳四年壺闗縣名注見漢獻帝建安七年并)¶
　(州注見愍帝建興四年晉陽縣/名注見周威烈王二十三年)¶
燕遣南中郎將慕容和守鄴考異(提要無南中/郎將四字)○劉顯¶
弑其君頭眷而自立考異(按太元元年書秦分代為二/部此書劉顯代南部劉庫仁)¶
(之子也據後書魏南部此/劉顯上當有代南部三字)¶
　(顯庫仁之子也既殺頭眷又將殺拓䟦珪珪遂奔賀/蘭部依其舅賀訥訥兄染干忌珪得衆心舉兵圍之)¶
　(珪母謂曰汝等欲於何置我/而殺吾子乎染干慙而去)¶
<pb:KR2o0020_WYG_033-6b>¶
九月秦吕光還自龜兹擊涼州殺其刺史梁熙而代之¶
　(初吕光以龜兹饒樂欲留居之天竺沙門鳩摩羅什/曰此不足留將軍但東歸自有福地可居光乃以駝)¶
　(二萬餘頭載外國珍寳竒玩驅駿馬萬匹而還兵至/宜禾凉州刺史梁熙謀閉境拒之高昌太守楊翰曰)¶
　(尤新破西域兵彊氣鋭聞中原喪亂必有異圖若出/流沙其勢難敵高梧谷口險阻之要宜先守之而奪)¶
　(其水彼既窮渴可以坐制如以為逺伊吾闗亦可拒/也度此二阨雖有子房之䇿無所施矣熙不聽美水)¶
　(令張統曰行唐公洛上之從弟勇冠一時若奉為盟/主以帥羣豪則光雖至不敢有異心資其精鋭東合)¶
　(四州掃兇逆寜帝室此桓文之舉也熙又不聽而殺/洛於西海光聞翰謀懼不敢進杜進曰熙文雅有餘)¶
　(機鑒不足終不能用宜及其上下離心速取之光至/高昌翰以郡降至玉門熙移檄責光擅命還師遣其)¶
<pb:KR2o0020_WYG_033-7a>¶
　(子𦙍帥衆拒之光破擒之武威太守彭濟執熙以降/光殺之入姑臧自領凉州刺史郡縣皆降獨酒泉西)¶
　(郡宋皓索泮不下光攻而執之責泮不降泮曰將軍/受詔平西域不受詔亂凉州梁公何罪而將軍殺之)¶
　(泮力不足不能報讎主滅臣死固其宜也光皆殺之/主簿尉祐姦佞傾險與濟同執熙光寵信之祐譛殺)¶
　(名士十餘人凉/州人由是不悦)質實(龜兹國名注見漢光武建武二/十二年天竺國名注見漢武帝)¶
　(元狩元年沙門僧名注見漢明帝永平八年宜禾縣/名注見漢明帝永平十六年高昌郡名注見齊明帝)¶
　(建武四年伊吾闗注見漢明帝永平十六年伊吾屯/美水縣名未詳處所西海郡名注見元帝建武元年)¶
　(玉門闗名注見漢武帝元鼎二年武威郡名注見漢/光武建武十年姑臧縣名注見漢光武建武十二年)¶
　(酒泉郡名注見漢武帝元封三年/西郡注見漢宣帝元康四年湟中)¶
<pb:KR2o0020_WYG_033-7b>¶
乞伏國仁自稱單于¶
　(國仁稱單于置將相分其地置十二郡築勇/士城而都之秦封以為苑川王是為西秦)質實(苑/川)¶
　(城名在臨洮府蘭縣西即乞伏國仁/所都後為赫連定滅之今故城存焉)¶
河北州郡復降於秦¶
　(苻定苻紹苻謨苻亮皆自河北遣使謝罪中山太守/王兖固守博陵為秦拒燕丕以定等皆為河北牧守)¶
　(楊定自西燕亡奔隴右収集舊衆竇衝據兹川有衆/數萬與定及秦州刺史王統河州毛興益州王廣南)¶
　(秦州楊璧皆自隴右遣使邀丕共擊後秦丕各進其/位號定尋徙治歴城自稱仇池公遣使稱藩于晉後)¶
　(又取天水畧陽之/地自稱隴西王)質實(博陵郡名注見周威烈王二/十三年中山兹川地名未詳)¶
<pb:KR2o0020_WYG_033-8a>¶
　(處所秦州注見漢光武建武元年河州注見穆帝永/和三年南秦州注見漢光武建武十一年下辨歴城)¶
　(縣名注見漢光武建武五年歴下仇池縣名注見惠/帝元康七年天水郡名注見漢光武建武元年畧陽)¶
　(郡名注見懐帝永嘉四年隴/西郡名注見秦王政三年)¶
冬十一月燕以慕容農為幽州牧守龍城考異(提要無/為幽州)¶
(牧四字/今從之)¶
　(燕將軍餘巖叛據令支而髙句麗亦擊取其遼東二/郡燕王垂遣農討巖斬之進擊高句麗復取二郡還)¶
　(至龍城繕脩陵廟垂以農為幽州牧留鎮之農法制/寛簡清刑獄省賦役勸農桑居民富贍四方流民至)¶
　(者數/萬)質實(令支縣名注見成帝咸康四年高句麗東/夷國名注見新莽始建國五年遼東郡名)¶
<pb:KR2o0020_WYG_033-8b>¶
　(注見秦王政三年龍城/注見成帝咸康六年)¶
十二月燕慕容麟攻秦博陵守將王衮死之¶
　(麟攻博陵城中糧竭矢盡功曹張猗踰城出聚衆以/應麟兖臨城數之曰卿是秦民吾是卿君卿起兵應)¶
　(賊而號義兵何名實之相違也古人求忠臣必於孝/子之門卿母在城棄而不顧吾何有焉今人取卿一)¶
　(時之功則可矣寜能忘卿不忠不孝之罪乎不意中/州禮義之邦乃有如卿者也麟㧞博陵執衮殺之)¶
　　發明(秦雖夷狄非劉石比故其臣有能守節者得/書于冊此則進于中國者也後書徐嵩及毛)¶
　　(后其義/亦同)¶
燕定都中山¶
<pb:KR2o0020_WYG_033-9a>¶
　(燕王垂北如中山謂諸將曰樂浪王招流散實倉廩/外給軍糧内脩宫室雖蕭何何以加之乃定都焉)¶
　質實(樂浪郡名注見漢/武帝元封二年)¶
(丙/戌)十一年(秦王苻登太初元燕建興元後秦建初元西/燕王慕容永中興元年○魏太祖道武帝拓)¶
(䟦珪登國元年○凉王吕光天安元年○舊大/國四西秦小國一新大國一小國一凡七僣國)考異(據/此)¶
(年書苻登稱帝分注當作秦主苻登凉王吕光上/當注前凉張大豫鳳凰元年凉王上當有後字)春正¶
月拓䟦珪復立為代王¶
　(珪從曾祖紇羅與諸部大人共請賀訥推珪為主大/㑹於牛川即代王位以長孫嵩叔孫普洛為南北部)¶
　(大人分治其衆以張衮為左長史許謙為右司馬王/建等為外朝大人奚牧為治民長皆掌宿衛及叅謀)¶
<pb:KR2o0020_WYG_033-9b>¶
　(議長孫道生/等出納教命)¶
燕王垂稱皇帝¶
　(始置公卿百官/繕治宗廟社稷)質實(社稷注見新/莽天鳯元年)¶
丁零翟遼據黎陽¶
　(翟斌之死也遼奔黎陽太守滕恬之甚愛信之恬之/喜畋獵不愛士卒遼潜施姦惠以收衆心遂執恬之)¶
　(而據/其郡)集覽(丁零北狄種名注見漢武帝天漢元/年黎陽縣名注見漢獻帝建安四年)¶
二月西燕弑其主冲立段隨為燕王¶
　(冲樂在長安且畏燕主垂之彊課農築室為乆安計/鮮卑咸怨將軍韓延因衆心殺之立冲將段隨為燕)¶
<pb:KR2o0020_WYG_033-10a>¶
　(王/)質實(鮮卑東夷種名注見漢/光武建武二十五年)¶
張大豫起兵攻姑臧¶
　(初張天錫之南奔也秦長水校尉王穆匿其世子大/豫與俱奔河西至是魏安人焦松聚兵迎大豫為主)¶
　(攻㧞昌松進逼姑臧穆曰吕光糧豐城固甲兵精鋭/不如席卷嶺西礪兵積粟然後東向不及朞年光可)¶
　(取也大豫不從自稱凉州牧使穆説/諭嶺西諸郡皆起兵應之保據楊塢)質實(長氷校尉/注見漢順)¶
　(帝陽嘉二年河西郡名注見漢安帝元初元年魏安/縣名未詳處所昌松地名未詳處所楊塢地名未詳)¶
　(處/所)¶
代徙都盛樂¶
<pb:KR2o0020_WYG_033-10b>¶
　(代王珪徙居定襄之盛/樂務農息民國人悦之)集覽(盛樂注見漢後/主景耀四年)質實(定/襄)¶
　(郡名注見懐/帝永嘉六年)¶
三月泰山太守張願叛謝𤣥退屯淮陰¶
　(初謝𤣥欲使朱序屯梁國而自屯彭城以北固河上/西援洛陽朝議以征役既久欲令𤣥置戌而還至是)¶
　(張願以郡叛降翟遼北方騷動𤣥/謝罪乞解職詔慰諭令還淮陰)質實(梁國注見漢/景帝三年彭)¶
　(城郡名注見秦始皇二十八年淮/陰縣名注見漢獻帝建安元年)¶
燕主垂追尊母蘭氏為文昭皇后¶
　(燕主垂欲遷文明段后為别室而以蘭后配享太祖/議者皆以為當然博士劉詳董謐以為堯母為帝嚳)¶
<pb:KR2o0020_WYG_033-11a>¶
　(妃位第三不以子貴陵姜嫄文昭后宜立别廟垂怒/逼之詳謐曰上所欲為無問於臣臣按經奉禮不敢)¶
　(有貳垂乃不復問而卒行之又以可足渾后傾覆社/稷追廢之尊烈祖昭儀段氏為景徳皇后配享崔鴻)¶
　(曰齊桓公命諸侯無以妾為妻夫之於妻猶不可以/妾代之况子而易其母乎春秋所稱母以子貴者君)¶
　(母既没得以妾母為小君也至於享祀則不得為配/矣君父之所為臣子必習而效之寳之殺母由垂為)¶
　(之漸也可足渾氏雖有罪於前朝然小君之禮成/矣垂以私憾廢之又立兄妾之無子者皆非禮也)質¶
　實(堯母為帝嚳妃位第三通鑑外紀云帝嚳第三妃/曰慶都乃陳鋒氏之女也有赤龍之祥孕十四月)¶
　(而生堯於丹陵詳/見史記及世編)¶
西燕人殺段隨而東至聞喜立慕容忠復稱帝¶
<pb:KR2o0020_WYG_033-11b>¶
　(燕慕容恒慕容永殺段隨立宜都王子顗帥鮮卑男/女四十餘萬口去長安而東恒弟韜殺顗恒又立冲)¶
　(之子瑤永又殺之乃立泓之子忠為帝忠以永為丞/相永持法寛平鮮卑安之至聞喜聞燕主垂已稱帝)¶
　(不敢進築燕熙城而/居之永廆弟之孫也)集覽(聞喜本絳州曲沃縣漢/武改聞喜今屬解州)質¶
　實(一統志云宜都晉之郡名治夷陵縣唐為縣後廢/之故城在荆州府夷陵州境又注見漢光武建武)¶
　(九年夷道聞喜漢之縣名屬河東郡即秦之左邑也/武帝經邑之桐鄉聞破南粤因置聞喜縣東漢罷左)¶
　(邑移聞喜&KR0403;此後魏屬正平郡後周移治柏壁隋屬/絳州又移治甘谷唐復徙縣於桐鄉故城宋屬解州)¶
　(金元仍舊本朝因/之改屬平陽府)¶
　　書法(段隨書立為王矣不書弑何外之也曷為外/之不當立也故不成其君而以兩下相殺書)¶
<pb:KR2o0020_WYG_033-12a>¶
　　(之/)¶
夏四月代改稱魏○後秦王萇取長安稱皇帝¶
　(鮮卑既東長安空虚萇/取之始稱皇帝置百官)¶
六月以楊亮為雍州刺史鎮衛山陵荆州刺史桓石民¶
取𢎞農初置湖陜二戍質實(𢎞農郡名注見周顯王四/十五年湖陜二縣名湖注)¶
(見漢武帝征和二年陜/注見周顯王四十五年)○西燕弑其主忠立慕容永為¶
河東王¶
　　發明(西燕既弑冲而立段隨又殺隨而立忠未幾/忠又見弑而永立矣半年之間四易其主醜)¶
<pb:KR2o0020_WYG_033-12b>¶
　　(類相殘如此綱目皆正其罪者不以夷狄昏亂之/故而廢上下之分也段隨書殺非慕容氏之族故)¶
　　(不成/乎君)¶
○秦河北州郡復降於燕○闗隴諸郡復起兵為秦¶
　(秦主丕以王永為左丞相傳檄四方共討姚萇慕容/垂於是天水馮翊河東京兆扶風咸起兵遣使詣秦)¶
　質實(傳檄注見楚義帝元年河東郡名注見漢獻帝/建安七年京兆郡名注見漢武帝太初元年扶)¶
　(風郡名注/同上年)¶
　　書法(前書河北州郡復降於秦不書燕河北於是/復降於燕則書秦河北何不以河北予燕也)¶
　　(河北故燕土曷為不以予燕垂叛者也綱目書垂/以叛固不得以河北予之矣然則西燕書起兵非)¶
<pb:KR2o0020_WYG_033-13a>¶
　　(叛者也闗隴諸郡西燕嘗得之何以不繫之西燕/西燕而既東矣闗隴則秦舊地或繫或不繫綱目)¶
　　(之權衡/審矣)¶
秋八月秦以苻登為南安王考異(提要作秦苻/登起兵南安)¶
　(枹罕諸氏以河州刺史衛平衰老議欲廢之㑹七夕/宴氐啖靑抽劔而前曰天下大亂非賢主不可濟衛)¶
　(公老矣宜返初服狄道長苻登王室疎屬志畧雄明/請共立之有不同者即下異議乃奮劒攘袂將斬異)¶
　(已者衆皆從之於是推登為雍河二州牧帥衆五萬/下隴攻南安㧞之馳使請命秦主丕即而命之仍封)¶
　(南安/王)集覽(枹罕注見漢靈帝中平元年氐啖青氐註/見漢武帝元狩元年啖青姓名氐人也狄)¶
　(道長隴西郡狄/道縣之長也)質實(河州注見穆帝永和三年狄道/縣名注見漢高后六年雍州注)¶
<pb:KR2o0020_WYG_033-13b>¶
　(見唐𤣥宗開元十一年隴山名注見漢光武建/武八年隴坻南安郡名注見漢後主建興六年)¶
冬十月西燕擊秦敗之秦主丕奔東垣將軍馮該擊殺¶
之¶
　(慕容永遣使詣秦主丕求假道東歸丕不許與戰于/襄陵秦兵大敗丞相王永等皆死丕帥騎數千南奔)¶
　(東垣謀襲洛陽馮該自陜邀擊殺之/執其太子寜等送建康詔赦不誅)質實(襄陵縣名/注見周顯)¶
　(王十七年東垣城名注見漢高帝八年洛陽縣名注/見周顯王三年建康郡名注見漢獻帝興平二年金)¶
　(陵/)¶
西燕慕容永稱帝於長子¶
<pb:KR2o0020_WYG_033-14a>¶
　(永進據長子即帝位將以秦后楊氏/為上夫人楊氏引劒刺之為永所殺)質實(長子縣名/注見周威)¶
　(烈王二/十三年)¶
海西公奕薨於呉考異(提要薨作卒按凡例正統失尊/曰卒注曰周赧漢獻之類竊考)¶
(帝奕為權臣所廢而國未亡故從/北鄉侯之例當從綱目刋本為是)質實(呉郡名注見漢/獻帝建安三年)¶
　　書法(嘗書帝奕矣此其不書帝何避今帝也書薨/何故晉主也所以别於諸臣也綱目自分王)¶
　　(外書薨十有四而廢主書/薨者二晉海西公唐酅公)¶
　　發明(此何以書海西公避今帝也名/之失國之君也書薨異乎臣也)¶
○秦苻登及後秦主萇戰大破之¶
<pb:KR2o0020_WYG_033-14b>¶
　(登既克南安夷夏歸之者三萬餘户遂進攻後秦主/萇之弟碩徳于秦州萇自徃救之登與戰大破之啖)¶
　(靑射萇中之萇走保/上邽碩徳代統其衆)質實(上邽縣名注見漢/光武建武八年)¶
十一月秦苻登稱帝於南安考異(提要無於/南安三字)¶
　(秦尚書寇遺奉渤海王懿自杏城奔南安登發丕喪/行服議立懿為主衆曰渤海年幼未堪多難非大王)¶
　(不可登乃即/帝位置百官)質實(渤海郡名注見漢獻帝建安八年/南皮杏城鎮名注見漢獻帝建安)¶
　(十七/年鄜)¶
十二月吕光自稱酒泉公¶
　(初光得秦主堅凶問舉軍縞/素至是自稱凉州牧酒泉公)質實(酒泉郡名注見漢/武帝元朔三年)¶
<pb:KR2o0020_WYG_033-15a>¶
秦主登伐後秦¶
　(秦主登立世祖神主於軍中載以輜軿衛以虎賁凡/所欲為必唘而後行引兵五萬東擊後秦將士皆刻)¶
　(鉾鎧為死休字每戰以劒矟為方圓大陣知有厚薄/從中分配故人自為戰所向無前初長安之將敗也)¶
　(將軍徐嵩胡空各聚衆結壘自固既而受後秦官爵/後秦以王禮塟秦主堅於二壘之間及登至嵩空以)¶
　(壘降登拜嵩雍州刺史空京/兆尹改塟堅以天子之禮)集覽(輜軿輜厠也衣物/雜厠載之故曰輜)¶
　(車軿屏也四面屏蔽故曰軿車輿服志/注軿車有衣蔽無後轅者謂之輜車)質實(虎賁注/見漢平)¶
　(帝元始/五年)¶
　　書法(書伐何義登也於是登祀世祖於軍中所為/必啓將士皆刻鉾鎧為死休字庶乎其有復)¶
<pb:KR2o0020_WYG_033-15b>¶
　　(讐之志矣故特書伐既而兵各引/還則非能義討者也故後復書擊)¶
(丁/亥)十二年(秦太初二燕建興二後/秦建初二魏登國二年)春正月以朱序為青¶
兖刺史鎮淮陰謝𤣥為㑹稽内史○燕寇東阿䧟之¶
　(濟北太守温詳屯東阿燕主垂觀兵河上分兵擊之/詳奔彭城其衆皆降垂以太原王楷為衮州刺史鎮)¶
　(之初垂在長安秦王堅嘗與之交手語冗從僕射光/祚言於堅曰陛下頗疑慕容垂乎垂非乆為人下者)¶
　(及燕取鄴祚奔晉晉以為河北郡守至是詣燕軍降/垂見之流涕曰秦主待我深吾事之亦盡但為公猜)¶
　(忌懼死而負之每一念之中宵不寐祚亦悲慟垂賜/祚金帛祚辭垂曰卿復疑耶祚曰臣昔者惟知忠於)¶
　(所事不意陛下至今懐之臣敢逃死垂曰此卿/之忠固吾之所求也前言戲之耳待之彌厚)集覽¶
<pb:KR2o0020_WYG_033-16a>¶
　(冗從僕射顔師古曰冗從散職之從王者也僕射秦/官僕主也古者重武事每官有主射課督之特闗中)¶
　(語𫝊為夜音耳史炤曰冗從僕/射主武賁中郎羽林郎將之屬)質實(濟北郡名注見/漢王劉邦元年)¶
　(東阿縣名注見/周顯王六年)¶
秦封苻纂為魯王考異(提要作秦苻/纂起兵杏城)¶
　(初纂自長安奔晉陽襄陵之敗奔杏城至是秦主登/遣使拜纂為大司馬封魯王纂怒曰渤海王先帝之)¶
　(子南安王何以不立而自立乎長史王旅諫曰南安/王已立理無中改今寇虜未滅不可宗室中自為仇)¶
　(敵也纂乃受命於是盧水胡彭沛穀新/平羌雷惡地等皆附於纂有衆十餘萬)質實(盧水縣/名注見)¶
　(安帝隆/安元年)¶
<pb:KR2o0020_WYG_033-16b>¶
燕擊張願破之以慕容紹為青州刺史守歴城¶
　(青兖徐州郡縣壁壘多降於燕垂/以陳留王紹為青州刺史鎮歴城)質實(陳留郡名注/見周顯王二)¶
　(十九年歴城縣名注見/漢光武建武五年歴下)¶
夏四月尊帝母李氏為皇太妃考異(帝字羨按漢本初/元年書尊母匽氏)¶
(為博園貴人及前後書/嫡母庶母並不加帝字)○燕慕容柔等自長子歸于燕¶
　(燕主垂之子柔及孫盛會皆在長子盛謂柔㑹曰主/上中興東西未壹吾屬居嫌疑之地為智為愚皆將)¶
　(不免不若以時東歸無為坐待魚肉也遂相與亡歸/垂問長子人情如何盛曰西軍擾擾人冇東歸之志)¶
　(若大軍一臨必投戈而來若孝子之歸/慈父也後嵗餘西燕殺垂子孫無遺者)質實(長子縣/名注見)¶
<pb:KR2o0020_WYG_033-17a>¶
　(周威烈王/二十三年)¶
五月燕使其太原王楷擊翟遼降之考異(提要楷/誤作紹)¶
　(髙平人翟暢執太守以郡降遼燕王垂曰遼以一城/之衆反覆二國之間不可不討乃帥諸將南攻遼以)¶
　(太原王楷為先鋒遼衆皆燕趙人聞楷至曰太/原王子吾之父母也相帥歸之遼懼遣使請降)質實¶
　(高平縣名注見漢/光武建武六年)¶
徵處士戴逵不至¶
　(詔徵㑹稽處士戴逵逵累辭不就郡縣敦逼不已逵/逃匿于呉内史謝𤣥上疏曰逵自求其志今王命未)¶
　(囘將罹風霜之患陛下既已愛而器之/宜使其身名並存請絶召命帝許之)質實(戴逵譙/國人)¶
<pb:KR2o0020_WYG_033-17b>¶
秋七月西秦擊鮮卑三部降之○後秦主萇軍陰密以¶
太子興守長安質實(陰密縣名注見周/赧王五十八年)○魏王珪以燕¶
師擊劉顯大破之顯奔西燕考異(按前書劉顯弑君/此擊字當作討)¶
　(劉顯地廣兵彊雄於北方㑹其兄弟乖争魏張衮言/於魏王珪曰顯志在并吞今不乘其内潰而取之必)¶
　(為後患請與燕攻之珪乃遣使乞師於燕會柔然獻/馬於燕而顯掠之燕主垂怒遣兵㑹魏擊顯大破之)¶
　(顯奔西燕垂立其弟為烏桓王/以撫其衆徙八萬餘落於中山)集覽(柔然北狄國名/元魏神元帝末)¶
　(掠騎得一奴髪始齊眉其主字之曰木骨閭葢木骨/閭虜語首秃也木骨閭與郁乆閭音相近因以為氏)¶
　(至其子車鹿㑹雄健始有部衆自號柔然魏太武帝/以其無知狀類動蟲故改其號曰蠕蠕也蠕乳兖反)¶
<pb:KR2o0020_WYG_033-18a>¶
吕光殺張大豫○八月立子徳宗為皇太子○秦苻師¶
奴殺其兄纂後秦擊走之而降其衆¶
　(秦馮翊太守蘭櫝帥衆二萬與魯王纂謀攻長安纂/弟師奴勸纂稱尊號纂不從師奴殺而代之櫝遂與)¶
　(師奴絶後秦攻之師/奴敗走其衆悉降)¶
秦主登進據將軍胡空堡考異(提要無將/軍二字)¶
　(戎夏歸之/者十餘萬)¶
冬十月翟遼復叛燕○十二月後秦攻秦㧞將軍徐嵩¶
壘嵩死之¶
<pb:KR2o0020_WYG_033-18b>¶
　(後秦姚方成㧞嵩壘執而數之嵩罵曰汝姚萇罪當/萬死先帝赦之授任内外榮寵極矣曽不如犬馬識)¶
　(所養之恩親為大逆汝羌輩豈可以人理期也何不/速殺我早見先帝取萇於地下治之方成怒三斬嵩)¶
　(悉坑其士卒萇掘秦主堅屍鞭/撻剥裸薦之以棘坎土而埋之)¶
凉州大饑人相食¶
　　書法(綱目書人相食十詳漢/丙戌年舍是無書者矣)¶
(戊/子)十三年(秦太初二燕建興三後秦建初三魏登/國三年○西秦王乞伏乾歸太初元年)春正¶
月康樂公謝𤣥卒質實(一統志云康樂晉之縣名屬豫/章郡劉宋末省入建城縣故城)¶
(在瑞州府高安縣東北四里劉宋封謝靈運為康樂侯/即此城外周迴山水靈運無不遊宴有繙經石登山路)¶
<pb:KR2o0020_WYG_033-19a>¶
(書臺石硯/猶存焉)¶
　(諡獻/武)¶
秦主登軍朝那後秦主萇軍武都質實(朝那縣名注見/漢文帝十四年)¶
(武都郡名注見漢獻/帝建安二十三年)○翟遼自稱魏天王¶
　(遼遣使謝罪於燕燕主垂以其反/覆斬之遼乃自稱魏王徙屯滑臺)質實(滑臺注見/太元九年)¶
吕光殺其武威太守杜進¶
　(光之定凉州也進功居多貴寵用事羣僚莫及光甥/石聡自闗中來光問之曰中州人言我為政何如聡)¶
　(曰但聞有杜進耳不聞有舅光由是忌進殺之他日/與羣僚語及政事參軍段業曰明公用法太峻光曰)¶
<pb:KR2o0020_WYG_033-19b>¶
　(呉起無恩而楚彊商鞅嚴刑而秦興業曰起喪其身/鞅亡其家皆殘酷之致也明公慕之豈此州士女所)¶
　(望哉光改/容謝之)質實(武威郡名注見唐中宗景龍二年凉/州注同上年呉起無恩而楚彊事在)¶
　(周安王十五年商鞅嚴刑/而秦興事在周顯王十年)¶
夏四月以朱序都督司雍等州軍事戍洛陽譙王恬都¶
督兖冀等州軍事鎮淮陰○六月西秦王乞伏國仁卒¶
弟乾歸立考異(立當作嗣又按十年書國仁/自稱單于未嘗書稱王疑漏)考證(當去/乞伏)¶
(二/字)¶
　(乾歸號河南王遷都金城秦封以/為金城王秦凉鮮卑羌胡多附之)質實(金城郡名注/見漢武帝元)¶
<pb:KR2o0020_WYG_033-20a>¶
　(狩二年鮮卑東胡種名注/見漢光武建武二十五年)¶
秋七月兩秦兵各引還¶
　(兩秦自春相持屢戰互有勝負至是各觧/歸闗西豪傑以後秦無成功多去而附秦)¶
八月魏遣使如燕¶
　(魏主珪密有圖燕之志遣九原公儀奉使至中山還/言於珪曰燕主衰老太子闇弱范陽王自負材氣非)¶
　(少主臣燕王既没内難必作於/時乃可圖也今則未可珪善之)質實(九原郡名注見/秦始皇三十五)¶
　(年范陽國名注/見秦二世元年)¶
(己/丑)十四年(秦太初四燕建興四後秦建初/四魏登國四年○凉麟嘉元年)春正月燕以¶
<pb:KR2o0020_WYG_033-20b>¶
慕容隆為幽州牧守龍城考異(提要無為幽/州牧四字)¶
　(遼西王農在龍城五年庶務脩舉表請代還燕王垂/乃召農還為侍中司隸校尉而以高陽王隆代之農)¶
　(建留臺龍城使隆録留臺尚書事/隆因農舊䂓修而廣之遼碣遂安)質實(遼碣注見穆/帝永和七年)¶
二月吕光自稱三河王○秋八月秦主登擊安定後秦¶
主萇襲破其輜重秦后毛氏死之質實(安定郡名注見/漢光武建武元)¶
(年/)¶
　(初後秦主萇以秦戰屢勝謂得秦主堅之助亦於軍/中立堅像而禱之曰新平之禍臣為兄襄報讐耳且)¶
　(陛下命臣以龍驤建業臣敢違之秦主登升樓遙謂/之曰為臣弑君而立像求福庸有益乎因大呼曰弑)¶
<pb:KR2o0020_WYG_033-21a>¶
　(君賊姚萇何不自出吾與汝決之萇不應乆之以軍/未有利斬像首以送秦至是登留輜重於大界自將)¶
　(輕騎攻安定諸將勸萇決戰萇曰與窮寇爭勝兵家/之忌也吾將以計取之乃留兵守安定夜帥騎三萬)¶
　(襲大界克之擒名將數十人掠男女五萬口登后毛/氏美而勇善騎射兵入其營猶彎弓跨馬帥壯士力)¶
　(戰殺七百餘人衆寡不敵為後秦所執萇將納之毛/氏罵且哭曰姚萇汝已殺天子又欲辱皇后皇天后)¶
　(土寜汝容乎萇殺之諸將欲因秦軍駭亂擊之萇曰/登衆雖亂怒氣猶盛未可輕也遂止登收餘衆屯胡)¶
　(空/堡)¶
　　書法(書死之何予節也婦人死節終綱目一人而/已秦世氐耳前書王兖繼書徐嵩此書毛氏)¶
　　(死節者凡三人世亂識忠臣信哉終綱目書烈/婦二漢獻帝建安九年孫翊妻徐氏是年毛氏)¶
<pb:KR2o0020_WYG_033-21b>¶
冬十一月以范甯為豫章太守¶
　(初帝既親政事威權已出有人主之量已而溺於酒/色委政於琅琊王道子道子亦嗜酒日夕與帝以酣)¶
　(歌為事又崇尚浮屠窮奢極費所親眤者皆姏姆僧/尼近習弄權交通請託賄賂公行官爵濫雜刑獄繆)¶
　(亂尚書令陸納望宫闕歎曰好家居纖兒欲撞壊之/邪左衛將軍許營上疏曰局吏衛官僕𨽻婢兒皆為)¶
　(守令或帶内職僧尼乳母競進親黨又受貨賂輙使/臨官政教不均暴濫無罪且佛者清逺𤣥虚之神今)¶
　(僧尼於五誡麤法尚不能遵而流俗競加敬事以至/侵漁百姓取財為惠亦未合布施之道也疏奏不省)¶
　(道子勢傾中外帝漸不平侍中王圖寳以讒佞有寵/於道子諷八座啓道子宜加殊禮護軍車𦙍曰此乃)¶
　(成王所以尊周公者今主上當陽豈得為此乃稱疾/不署疏奏帝大怒而嘉𦙍有守中書侍郎范甯徐邈)¶
<pb:KR2o0020_WYG_033-22a>¶
　(為帝所親信數進忠言補正闕失指斥姦黨國寳甯/之甥也甯尤疾其阿䛕勸帝黜之國寳遂與道子譛)¶
　(甯出為豫章太守○甯臨發上疏曰今邊烽不舉而/倉庫空匱古者使民嵗不過三日今之勞擾殆無三)¶
　(日之休至有生兒不復舉養鰥寡不敢嫁娶臣恐社/稷之憂厝火積薪不足喻也又言中原士民流寓江)¶
　(左嵗乆安業謂宜正其封疆户口皆以土斷又人性/無涯奢儉由勢今并兼之室亦多不贍由用之無節)¶
　(爭以靡麗相高故也禮十九為長殤以其未成人也/今以十六為全丁十三為半丁傷天理困百姓謂宜)¶
　(二十為全丁十六為半丁則人無夭折生長滋矣帝/多納用之○甯在豫章遣十五議曹下屬城採求風)¶
　(政并吏假還訊問官長得失徐邈與甯書曰足下聽/斷明允庶事無滯則吏慎其負而人聽不惑矣豈須)¶
　(邑至里詣飾其游聲哉非徒不足以致益乃實蠶漁/之所資豈有善人君子而干非其事多所告白者乎)¶
<pb:KR2o0020_WYG_033-22b>¶
　(自古以來欲為左右耳目者無非小人皆先因小忠/而成其大不忠先藉小信而成其大不信遂使讒諂)¶
　(並進善惡倒置可不戒哉足下慎選綱紀必得國士/以攝諸曹諸曹皆得良吏以掌文案又擇公方之人)¶
　(以為監司則清濁能否與事而明足下但平心而處/之何取於耳目哉昔明徳馬后未嘗顧左右與言可)¶
　(謂逺識况大丈夫而不能免此乎○寗好儒學性質/直常謂王弼何晏之罪深於桀紂或以為貶之太過)¶
　(甯曰王何蔑棄典文幽沉仁義游辭浮説波蕩後生/使縉紳之徒翻然改轍以至禮壊樂崩中原傾覆遺)¶
　(風餘俗至今為患桀紂縱暴一時適足以喪身覆國/為後世戒豈能回百姓之視聽哉故吾以為一世之)¶
　(禍輕歴代之患重自喪/之惡小迷衆之罪大也)集覽(姏姆姏武酣反老女稱/也姆莫補反女師也纖)¶
　(兒猶言小兒也五誡𫝊燈錄曰元珪禪師有異人峩/冠而至曰我嶽神也稽首乞戒師曰付汝五戒能不)¶
<pb:KR2o0020_WYG_033-23a>¶
　(淫乎能不盜乎能不殺乎能不妄乎能不遭酒敗乎/對曰能師曰如上是為佛誡主上當陽顔師吉曰天)¶
　(子臨朝謂之當陽左傳文四年天子當陽諸侯用命/也注湛露曰湛湛露斯匪陽不晞晞乾也言露見日)¶
　(而乾猶諸侯禀天子命而行并兼之室謂大家并役/小民之力富者兼有貧者之財長殤記檀弓上篇注)¶
　(年十六至十九為長殤十二至十五為中殤八嵗至/十一為下殤七嵗以下為無服之殤生未三月不為)¶
　(殤宜二十為全丁十六為半丁晉武帝初有司奏男/子年十六以上至六十為正丁十五以下至十三六)¶
　(十以上至六十五為次丁十二以下六十六以上為/老小不事也宋武帝時王敬𢎞言十五至十一宜為)¶
　(半丁十七為全丁并吏假還吏休假歸家而未還職/者并令採訪之慎選綱紀綱紀注見宋文帝元嘉元)¶
　(年/)正誤(并吏假還今按并猶及也此謂吏休假而還/郡則問以所見屬城官長之得失非謂并令)¶
<pb:KR2o0020_WYG_033-23b>¶
　(議曹採訪吏/假還家者也)質實(浮屠僧名注見宋明帝泰始七年/陸納呉郡人玩之子八座官名注)¶
　(見唐太宗貞觀十年車𦙍南平人育之子豫章郡/名注見漢武帝元鼎五年明徳馬后漢章帝之后)¶
秦將軍雷惡地降於後秦考異(提要無將/軍二字)¶
　(後秦主萇使人詐招秦主登許開門納之登將從之/將軍雷惡地在外聞之馳騎見登曰萇多詐不可信)¶
　(也萇聞之謂諸將曰此羌見登事不成矣登/亦以惡地勇畧過人憚之惡地乃降於後秦)¶
(庚/寅)十五年(秦太初五燕建興五後/秦建初五魏登國五年)春正月西燕主永冦¶
洛陽朱序擊走之還擊翟遼又走之¶
　(西燕主永引兵向洛陽朱序自河陰北濟河擊敗之/永走還上黨序追至白水㑹翟遼謀向洛陽序乃引)¶
<pb:KR2o0020_WYG_033-24a>¶
　(兵還擊走之留將軍朱黨守石門/使其子畧督䕶洛陽身還襄陽)質實(河陰縣名注/見漢光武建)¶
　(武十五年平陰上黨郡名注見周赧王五十三年白/水縣名注見秦王政九年垣又澤州城南三里有白)¶
　(水其源出湖泓水東南流合/丹水石門注見周顯王五年)¶
　　書法(書又走之/重嘉序也)¶
二月以王恭都督青兖等州軍事¶
　(琅琊王道子恃寵驕恣帝浸不能平欲選時望為藩/鎮以潜制之問於太子左衛率王雅曰吾欲用王恭)¶
　(殷仲堪何如雅曰恭風神簡貴志氣方嚴仲堪謹於/細行以文義著稱然皆峻狹自是幹畧不長天下無)¶
　(事足以守職若其有事必為亂階矣/帝不從使恭鎮京口恭藴之子也)集覽(京口今鎮/江府治東)¶
<pb:KR2o0020_WYG_033-24b>¶
　(五里有京峴山其城因山為壘謂之京/鎮一曰京口隋置潤州宋陞鎮江府)質實(京口郡/名注見)¶
　(成帝咸和三年王雅東海郯人肅之/曽孫王恭琅琊臨沂人定皇后之兄)¶
夏四月秦將軍魏揭飛攻後秦之杏城雷惡地應之後¶
秦主萇擊斬揭飛惡地降考異(提要亦無將軍二字杏/城上之字羨據義熙七)¶
(年書夏攻秦/杏城無之字)¶
　(秦將軍魏揭飛帥氐胡攻後秦將姚當成於杏城將/軍雷惡地應之攻李潤後秦主萇欲自擊之羣臣曰)¶
　(陛下不憂六十里苻登乃憂六百里魏揭飛何也萇/曰登非可猝滅吾城亦非登所能猝㧞惡地智畧非)¶
　(常若南引掲飛東結董成得杏城李潤而據之長安/東北非吾有也乃潜引精兵一千六百赴之掲飛惡)¶
<pb:KR2o0020_WYG_033-25a>¶
　(地有衆數萬氐胡赴之者首尾不絶見後秦兵少悉/衆攻之萇固壘不戰示之以弱潜遣騎出其後揭飛)¶
　(兵擾亂萇縱兵擊之斬掲飛及其將士萬餘級惡地/請降萇待之如初命姚當成於所營之地每柵孔中)¶
　(樹一木以旌戰功嵗餘問之當成曰營地太小已廣/之矣萇曰吾自結髪以來與人戰未嘗如此之快以)¶
　(千餘兵破三萬之衆營地/惟小為竒豈以為大貴哉)質實(杏城鎮名注見漢獻/帝建安十七年鄜)¶
秋七月馮翊人郭質起兵應秦不克¶
　(質起兵廣鄉移檄三輔曰姚萇凶虐毒被神人吾屬/世蒙先帝之仁非常伯納言之子即卿校牧守之孫)¶
　(也與其舎恥而存孰若蹈道而死於是三輔壁壘皆/應之獨鄭縣人茍曜不從聚衆數千附於後秦擊質)¶
　(質走/洛陽)集覽(附於後秦附於二字之下脱一秦字/當是附於秦也其後秦二字屬下句)正誤¶
<pb:KR2o0020_WYG_033-25b>¶
　(郭質起兵為秦獨茍曜附於後秦擊質今按郭質起/兵&KR0063;苻秦獨茍曜不從故附於後秦而擊質晉書載)¶
　(記此下有云後秦以曜為豫州刺史及曜變計密許/秦為内應與後秦未顯絶也後秦主萇知之故謂太)¶
　(子曰茍曜來見汝執誅之若曜初即附秦安得/密召秦主登詐為内應又何為見後秦太子也)質實¶
　(一統志云廣鄉鎮名在鞏昌府秦州東八十里宋為/兩當縣治所元廢之常伯官名注見漢桓帝光和元)¶
　(年納言官名注同上年鄭縣秦初所置屬内史即鄭/桓公之封邑漢屬𢎞農郡魏晉以後因之故城在西)¶
　(安府華州城北後周移於州西南/九里隋又移於州城内元省入州)¶
　　書法(人耳且不克何以書予義也茍義也雖人必/書故漢書析人帝𤣥更始元年秦書馮翊人)¶
　　(是年唐書虢州人/中宗嗣聖四年)¶
<pb:KR2o0020_WYG_033-26a>¶
八月劉牢之擊翟遼敗之張願來降○九月以王國寳¶
為中書令王珣為尚書僕射¶
(辛/卯)十六年(秦太初六燕建興六後/秦建初六魏登國六年)夏五月秦主登及後¶
秦主萇戰秦師敗績¶
　(茍曜密召秦主登許為内應登自曲牢赴之軍于馬/頭原後秦主萇率衆逆戰登擊破之斬其右將軍呉)¶
　(忠萇収兵復戰姚碩徳曰陛下慎於輕戰每欲以計/取之今失利而更前何也萇曰登用兵遲緩不識虚)¶
　(實今輕兵直進此必苟曜與之有謀也緩之則其謀/得成故及其未合急擊之耳遂進戰大敗之登退屯)¶
　(郿/)質實(郿縣名注見漢/靈帝中平六年)¶
<pb:KR2o0020_WYG_033-26b>¶
　　發明(春秋書戰以及者為主然春秋惡兵之書凡/戰專罪及者故傳者謂及猶汲汲也烏有為)¶
　　(子民之君而可汲汲與人戰者哉至於復讐討賊/則汲汲為美是以莊公九年書及齊師戰於乾時)¶
　　(我師敗績葢謂莊公能與讐戰故書以與之今姚/萇有弑堅之罪苻登能與之戰意葢在於復讐討)¶
　　(賊故綱目書此與乾時同義是亦與之之意爾不/然則是以好攻戰樂殺人為事也豈春秋之法哉)¶
西燕寇河南太守楊佺期擊破之○魏王珪遣其弟觚¶
如燕¶
　(初燕遣趙王麟㑹魏兵伐賀訥破之歸言於燕主垂/曰臣觀拓䟦珪舉動終為國患不若攝之還朝使其)¶
　(弟監國事垂不從至是珪遣觚獻見於燕垂衰/老子弟用事留觚以求良馬珪弗與遂與燕絶)¶
<pb:KR2o0020_WYG_033-27a>¶
秋九月黜博士范𢎞之為餘杭令質實(餘杭縣名注見/隋煬帝大業九)¶
(年/)¶
　(𢎞之論殷浩宜加贈諡因叙桓溫不臣之迹王珣溫/故吏也以為溫廢昬立明有忠貞之節遂黜𢎞之)¶
　　書法(博士為令書黜/何惡桓黨也)¶
　　發明(𢎞之之黜不書其罪以分注考之乃王珣黨/於桓氏為桓温隠諱不臣之迹私意誣而黜)¶
　　(之爾故其/書法如此)¶
冬十月魏王珪擊柔然大破之徙之雲中¶
　(初柔然部人世服於代及秦滅代遂附於劉衛辰魏/王珪即位高車諸部皆服獨柔然不下珪引兵擊之)¶
<pb:KR2o0020_WYG_033-27b>¶
　(柔然舉部遁走珪追奔六百里諸將曰賊逺糧盡不/如早還珪曰殺副馬足以為三日食矣乃復倍道追)¶
　(之及於大磧南牀山下大/破之悉徙其部衆於雲中)集覽(高車古赤狄之餘種/初號狄歴北方以為)¶
　(高車語畧與匈奴同而時有/小異謂其先匈奴之甥也)質實(大磧注見梁武帝/普通三年南牀山)¶
　(未詳處所雲中郡名/注見秦王政三年)¶
　　書法(柔然始/見綱目)¶
翟遼死子釗代領其衆○劉衛辰攻魏南部魏王珪大¶
破之衛辰走死諸部悉降¶
　(劉衛辰遣子直力鞮率衆九萬攻魏南部魏王珪引/兵五六千人大破之乘勝追奔部落駭亂珪遂直抵)¶
<pb:KR2o0020_WYG_033-28a>¶
　(其所居悦䟦城衛辰父子出走分遣輕騎追之獲直/力鞮衛辰為其下所殺珪誅其宗黨五千人河南諸)¶
　(部悉降獲馬三十餘萬匹牛羊四百餘萬頭國用由/是遂饒衛辰少子勃勃亡奔薛干部薛干部送於没)¶
　(奕干没奕干/以女妻之)集覽(薛干本鮮卑别部之人/名其後因以為號焉)¶
十二月秦主登攻安定後秦主萇擊敗之¶
　(秦主登攻安定後秦主萇如陰密以拒之謂太子興/曰茍曜聞吾北行必來見汝汝執誅之萇既行曜果)¶
　(至長安興誅之萇敗登於安定城東登退據路承堡/萇置酒高㑹諸將皆曰若值魏武王不令此賊至今)¶
　(陛下將牢太過耳萇𥬇曰吾不如亡兄有四身長八/尺五寸臂垂過膝人望而畏之一也將十萬之衆望)¶
　(麾而進前無横陣二也溫古知今講論道藝收羅英/儁三也董帥大衆人盡死力四也所以得建立功業)¶
<pb:KR2o0020_WYG_033-28b>¶
　(驅䇿諸賢者正望/算畧中有片長耳)集覽(魏武王姚萇兄襄也先襄攻/秦為符堅所殺後萇僣位追)¶
　(諡為魏武王將牢將養也詩云天不我將又將衛䕶/也宋太祖曰朕於臣下務在將䕶牢猶牢籠也後漢)¶
　(馬融傳臯牢陵山/又孫子臯牢天下)正誤(將牢今按或本牢誤作勞後/漢書袁紹𫝊紹欲攻許沮授)¶
　(不可郭圖曰監軍之計在於將牢將牢一作持牢謂/持守牢固猶言持重兩秦兵相持七年姚萇慎於輕)¶
　(戰每欲以計取之/故曰將牢太過)質實(安定郡名注見漢光武建/武元年路承堡未詳處所)¶
(壬/辰)十七年(秦太初七燕建興七後/秦建初七魏登國七年)春三月後秦殺其將¶
軍王統徐成¶
　(後秦主萇寢疾召興詣行營姚方成言於興曰今㓂/敵未滅王統等皆有部曲終為人患興遂殺統及王)¶
<pb:KR2o0020_WYG_033-29a>¶
　(廣苻𦙍徐成毛盛等萇怒曰統兄弟吾之州/里成等前朝名將吾方用之柰何輒殺之)質實(部/曲)¶
　(注見陳文帝/天嘉元年)¶
夏五月朔日食○燕主垂擊翟釗釗奔西燕¶
　(燕主垂擊翟釗釗求救於西燕西燕主永謀於羣臣/尚書郎鮑遵曰使兩寇相弊吾乘其後此卞莊子之)¶
　(䇿也侍郎張騰曰垂彊釗弱何弊之乘不如速救之/以成鼎足之勢今我引兵趨中山畫多疑兵夜多火)¶
　(炬垂必懼而自救我衝其前釗躡其後此天授之機/不可失也永不從垂軍黎陽臨河欲濟釗列兵南岸)¶
　(以拒之垂徙營就西津去黎陽西四十里為牛皮船/百餘艘偽列兵仗泝流而上釗亟引兵趨之垂潜遣)¶
　(桂林王鎮等自黎陽津夜濟營於河南比明營成釗/亟還攻垂命堅壁勿戰釗兵徃來疲暍攻營不㧞將)¶
<pb:KR2o0020_WYG_033-29b>¶
　(引去鎮等出戰慕容農自西津濟夾擊大破之盡獲/其衆及所統七郡三萬餘户釗奔長子嵗餘謀反永)¶
　(殺之垂以章武王宙鎮滑臺崔䕃為司馬䕃明敏彊/正善規諌宙嚴憚之簡刑法輕賦役流民歸之户口)¶
　(滋/息)集覽(翟釗翟直格反釗音招卞莊子之䇿注見惠/帝永興二年自效於卞莊黎陽津注見漢王)¶
　(劉邦三年白馬津疲暍/疲勞也暍音謁傷暑也)質實(黎陽縣名注見漢成帝/綏和元年章武國名注)¶
　(見穆帝升/平四年)¶
秋七月秦主登引兵逼安定後秦主萇拒郤之¶
　(秦主登聞後秦主萇病大喜秣馬厲兵進逼安定萇/疾小瘳出兵拒之登懼而還萇夜引兵躡其後旦而)¶
　(候騎告曰賊營已空不知所向登驚曰彼為何人去/來不令我覺謂其將死忽然復至朕與此羌同世何)¶
<pb:KR2o0020_WYG_033-30a>¶
　(其厄哉登遂還/雍萇亦還安定)集覽(秣馬厲兵秣本作䬴音末食馬/穀也厲磨也磨厲兵器以須也)¶
　(左傳僖三十三年/束載厲兵秣馬矣)質實(雍縣名注是/周顯王八年)¶
冬十一月以殷仲堪都督荆益寜州軍事¶
　(仲堪雖有時譽資望猶淺到官好行小惠綱目不舉/南郡公桓𤣥負其才比以雄豪自處朝廷疑而不用)¶
　(年二十三始拜洗馬嘗詣琅琊王道子值其酣醉張/目謂衆客曰桓溫晚塗欲作賊云何𤣥伏地流汗不)¶
　(能起由是不自安而切齒於道子後出補義興太守/鬰鬰不得志嘆曰父為九州伯兒為五湖長遂棄官)¶
　(歸國上疏自訟不報桓氏累世臨荆州𤣥復豪橫士/民畏之甞於仲堪聽事前戲馬以矟擬仲堪叅軍劉)¶
　(邁曰馬矟有餘精理不足𤣥不悅既出仲堪謂邁曰/卿狂人也𤣥夜遣殺卿我豈能相救邪使邁避之𤣥)¶
<pb:KR2o0020_WYG_033-30b>¶
　(果使人追之不及征虜叅軍胡藩過江陵見仲堪曰/𤣥志趣不常節下崇待太過非計也藩内弟羅企生)¶
　(為仲堪功曹藩謂曰殷侯倒戈授/人必及於禍君不早去悔無及矣)集覽(義興懐帝永/嘉四年琅琊)¶
　(王睿以陽羨人周玘糾合鄉里討斬錢璯故於玘/鄉里置義興郡以旌之即此按陽羨今常州是)質¶
　實(殷仲堪陳郡長平人浩之從子南郡注見漢獻帝/建安十三年洗馬官名注見武帝太始三年義興)¶
　(郡名注見漢後主建興六年劉邁東萊掖人羅企生/豫章人荆益寜三州名荆注見漢獻帝建安十三年)¶
　(益注見晉武帝泰始八年/寜注見漢武帝元狩元年)¶
立子徳文為琅琊王徙道子為會稽王○李遼表請脩¶
孔子廟不報¶
<pb:KR2o0020_WYG_033-31a>¶
　(清河人李遼上表請敕兖州脩孔子廟給户灑掃仍/立庠序以教學者曰事有如賖而實急者此之謂也)¶
　(疏奏/不省)質實(清河郡名注見漢帝𤣥更始二年/孔子廟注見周太祖廣順二年)¶
　　書法(李遼何清河人也所請兖州廟也何以書嘉/遼也故特書而揭名之兖州夫子所生也廟)¶
　　(廢不脩他可知矣綱目前書罷遣太學生徒繼書/立佛精舍於是書請脩孔子廟不報重傷晉也書)¶
　　(孔子廟始此綱目書孔子廟三是年壬/午年宋脩孔子廟乙酉年梁立孔子廟)¶
　　發明(晉氏立國無逺猷前因軍興罷遣生徒由是/學校遂廢今李遼請修孔子廟使其從之不)¶
　　(過一敕下兖州爾疏入不報果何為者是時人君/崇尚浮屠而朝廷薦紳方好老莊故其所為如此)¶
　　(特筆貶之/可媿甚矣)¶
<pb:KR2o0020_WYG_033-31b>¶
(癸/巳)十八年(秦太初八燕建興八後/秦建初八魏登國八年)秋七月秦竇衝叛秦¶
主登討之後秦使太子興救衝遂襲平凉¶
　(秦丞相竇衝叛稱秦王改元秦主登討之衝求救於/後秦尹緯言於後秦主萇曰太子仁厚有聞而英畧)¶
　(未著請使擊登萇從之使興將兵攻胡空堡登解/衝圍以赴之興因襲平凉大獲而歸復鎮長安)質¶
　實(平凉郡名注見唐𤣥宗天寳十五/載長安縣名注見漢惠帝五年)¶
冬十月燕主垂擊西燕¶
　(燕主垂議伐西燕諸將曰永未有釁我連年征討士/卒疲弊未可也范陽王徳曰永國之枝葉僣舉位號)¶
　(宜先除之以壹民心垂曰司徒意正與吾同吾雖老/叩囊底智足以取之終不留此賊以遺子孫也遂發)¶
<pb:KR2o0020_WYG_033-32a>¶
　(中山次/于鄴)集覽(叩囊㡳智叩音寇發也謂我當盡發囊/底之智算以取西燕漢書鼂錯智囊顔)¶
　(師古注言一身所有皆/是智算若囊橐之盛物)正誤(叩囊底智今按漢鼂錯/有智辯號曰智囊燕主)¶
　(垂自言雖老然發囊底所/存之餘智足以取西燕也)¶
十二月後秦主萇卒太子興帥兵擊秦¶
　(萇疾甚還長安召太尉姚旻僕射尹緯等受遺輔政/謂太子興曰有毁此諸公者慎勿受之汝撫骨肉以)¶
　(恩接大臣以禮待物以信遇民以仁四者不失吾/無憂矣萇卒興秘不發喪自稱大將軍帥衆伐秦)¶
(甲/午)十九年(秦主苻崇延初元燕建興九後秦主姚興皇/初元魏登國九年○是嵗秦及西燕亡大三)¶
(小二凡/五僣國)春正月三河王光以秃髪烏孤為河西都統¶
<pb:KR2o0020_WYG_033-32b>¶
　(烏孤本鮮卑别種與拓䟦同柤後徙河西烏孤雄勇/有大志與大將紛陁謀取凉州紛陁曰公必欲得凉)¶
　(州宜先務農講武禮賢脩政然後可也烏孤從之吕/光遣使拜烏孤鮮卑大都統羣下皆曰吾士馬衆多)¶
　(何為屬人石真若留曰吾根本未固大小非/敵不如受以驕之俟釁而動烏孤乃受之)集覽(秃/髪)¶
　(注見武帝/泰始六年)質實(河西郡名注見漢/宣帝元康四年)¶
夏四月秦主登及後秦戰敗績奔平凉¶
　(秦主登聞後秦主萇死喜曰姚興小兒吾折校笞之/耳乃留安成王廣守雍太子崇守胡空堡盡衆而東)¶
　(後秦太子興使尹緯據廢橋以待之秦兵爭水不得/渴死什二三緯與戰大敗之其衆夜潰登單騎奔雍)¶
　(崇廣皆棄城走登奔平/凉收遺衆入馬毛山)質實(安成郡名注見周赧王/三十一年馬毛山未詳)¶
<pb:KR2o0020_WYG_033-33a>¶
　(處/所)¶
五月西燕主永及燕戰敗績¶
　(燕主垂以二月部分諸將出壺闗滏口沙庭以擊西/燕標榜所趣軍各就頓西燕主永聞之分道拒守聚)¶
　(糧臺壁遣兵戍之既而垂頓軍鄴西南月餘不進永/疑垂欲詭道由太行入乃悉斂諸軍杜太行口惟留)¶
　(臺壁一軍四月垂引大軍出滏口入天井闗五月至/臺壁破之永召太行軍還自將拒之垂陳于臺壁南)¶
　(遣千騎伏澗下及戰偽退永衆追之澗中㐲發/斷其後諸軍四面俱進大破之永走歸長子)集覽¶
　(滏口滏奉甫反水名在鄴按輿地記滏水在/磁州滏陽縣南天井闗在潞州上黨縣南)質實(一/統)¶
　(志云滏口滏水之口源出彰徳府磁州西北神麕山/湧沸如湯出釡東流至臨漳縣界入漳河太行山名)¶
<pb:KR2o0020_WYG_033-33b>¶
　(注見周安王十六年天井/闗在澤州城南太行山頂)¶
後秦主興立○六月追尊會稽太妃鄭氏曰簡文宣太¶
后¶
　(羣臣或謂宣太后應配食元帝太子前率徐邈曰太/后平素不伉儷於先帝子孫豈可為祖考立配國學)¶
　(助教臧燾曰尊號既正則罔極之情申别建寢廟則/𫿞禰之義顯繫子為稱兼明貴之所由一舉而合三)¶
　(義不亦善乎乃立/廟於太廟路西)集覽(太子前率注見惠帝元康九/年四率嚴禰嚴敬也禰乃禮)¶
　(反父廟/曰禰)質實(臧燾東莞莒/人熹之兄)¶
秋七月後秦主興擊秦主登殺之秦太子崇立奔湟中¶
<pb:KR2o0020_WYG_033-34a>¶
質實(湟中注見漢宣/帝元康元年)○八月尊太妃李氏為皇太后¶
　(居崇/訓宫)¶
燕主垂圍長子㧞之殺西燕主永¶
　(永困急求救於晉魏兵皆未至將士開門納燕/兵燕主垂執永斬之得所統八郡七萬餘户)¶
冬秦主崇及隴西王楊定攻西秦兵敗皆死定弟盛遣¶
使來稱藩¶
　(西秦主乾歸攻秦主崇崇奔隴西王楊定定帥衆三/萬與崇共攻乾歸大敗見殺苻氏遂亡乾歸於是盡)¶
　(有隴西之地自稱秦王定叔父之子盛先守仇池自/稱秦州刺史仇池公乃遣使稱藩于晉分氐羌為二)¶
<pb:KR2o0020_WYG_033-34b>¶
　(十部䕶軍各為/鎮戍不置郡縣)質實(隴西郡名注見/秦王政三年)¶
秦遣使如燕¶
　(是後姚氏/止稱秦)¶
(乙/未)二十年(燕建興十秦皇初/二魏登國十年)春正月燕遣使如秦○三¶
月朔日食○以丹陽尹王雅領太子少傅¶
　(時㑹稽王道子専權奢縱趙牙本倡優茹千秋本捕/賊吏也皆以諂賂得進道子以牙為郡守千秋為叅)¶
　(軍牙為道子開東第築山穿池功用鉅萬帝嘗幸其/第謂道子曰府内乃有山甚善然脩餙太過道子無)¶
　(以對帝去道子謂牙曰上若知山是人力所為爾必/死矣牙曰公在牙何敢死營作彌盛千秋賣官招權)¶
<pb:KR2o0020_WYG_033-35a>¶
　(聚貨累億博平令聞人奭上疏言之帝益惡道子而/逼於太后不忍廢黜乃擢王恭殷仲堪王珣王雅等)¶
　(居内外要任以防之道子亦引王國寳王緒為心腹/由是朋黨競起無復鄉時友愛之驩矣太后每和解)¶
　(之徐邈言於帝曰漢文明主猶悔淮南㑹稽王雖有/酣媟之累宜加𢎞貸以慰太后之心帝納之委任道)¶
　(子如/故)集覽(聞人奭聞人複姓奭名也風俗通曰少正/卯魯之聞人也其後因以為氏漢文明主)¶
　(猶悔淮南淮南厲王名長漢文帝之弟/不奉法度被廢處蜀而死後文帝悔之)質實(丹陽郡/名注見)¶
　(漢獻帝興平二年金陵一統志云博平漢之縣名屬/東郡即戰國時齊之博陵邑晉屬平原國隋初屬毛)¶
　(州改屬博州大業初屬清河郡唐屬博州貞觀初省/入聊城天授間復置宋景祐間徙治寛河鎮即今治)¶
　(金元仍舊本朝因/之仍改屬東昌府)¶
<pb:KR2o0020_WYG_033-35b>¶
夏五月燕遣其太子寳擊魏秋七月降其别部進軍臨¶
河¶
　(魏王珪叛燕侵逼附塞諸郡燕主垂遣太子寳帥衆/八萬自五原伐魏散騎常侍高湖諌曰魏與燕世為)¶
　(婚姻結好乆矣間以求馬不獲而留其弟曲在於我/柰何遽擊之渉珪沈勇有謀㓜歴艱難兵精馬彊未)¶
　(易輕也太子年少氣壯必小魏而易之萬一不如所/欲傷威損重願陛下圗之垂怒免湖官湖泰之子也)¶
　(魏張衮言於珪曰燕狃於屢勝有輕我心宜羸形以/驕之乃可克也珪從之悉徙部落畜産西渡河千餘)¶
　(里以避之燕軍至五原降魏别部三萬餘家/收穄田百餘萬斛進軍臨河造船為濟具)集覽(渉/珪)¶
　(即拓䟦珪也初其祖什翼犍命名曰渉圭後改圭作/珪狃於屢勝本作狃於長子之㨗爾雅狃復郭璞注)¶
<pb:KR2o0020_WYG_033-36a>¶
　(狃&KR1016;也慣&KR1016;復/為之也&KR1016;音誓)質實(五原郡名注見漢武帝元封元/年一統志云臨河秦之縣名屬)¶
　(上郡漢屬朔方郡東漢省後魏復置尋改為文安縣/隋改為延川縣取界内吐延川為名唐屬延州又析)¶
　(置安民縣後改安民曰延水宋省延水縣入焉/屬延安府金元仍舊本朝因之改屬延安府)¶
秃髪烏孤徙都廉川¶
　(烏孤擊乙弗折掘部降之徙都廉川廣武趙振少好/竒畧棄家從烏孤烏孤喜曰吾得趙生大事濟矣拜)¶
　(左司/馬)集覽(乙弗代北複姓折掘代北複姓廉川興元/府廉水縣是廉水出大巴山北密谷中)¶
　正誤(廉川今按廉川在湟中河西界/非興元也湟中見集覽第五卷)質實(廣武縣名/注見漢王)¶
　(劉邦/四年)¶
<pb:KR2o0020_WYG_033-36b>¶
長星見¶
　(有長星見自須女至于哭星帝心惡之於華林園舉/酒祝之曰長星勸汝一盃酒自古何有萬嵗天子邪)¶
　集覽(長星見漢文本紀長星出東方注文頴曰孛彗/長三星其占畧同孛星光芒短其光四出蓬蓬)¶
　(勃勃彗星光芒長參參如掃彗然長星光芒有一直/指或竟天或十丈或三丈二丈大抵孛彗多為除舊)¶
　(布新火災長星多為兵革須女索隠曰爾雅須女謂/之務女或作婺正義曰須女四星亦婺女天少府也)¶
　(越之分野主布帛裁製嫁娶哭星天官書虚為哭泣/之事索隠曰姚氏案荆州古以為其宿二星南星主)¶
　(哭泣虚中六星不/欲明明則有喪)質實(華林園注見漢/後主建興四年)¶
　　書法(綱目書長星三矣漢文帝八年景帝三年武/帝元狩四年未有不書所出者此其止書見)¶
<pb:KR2o0020_WYG_033-37a>¶
　　(何特畧之也於是長星見自須女至于哭星貴人/張氏之弑若合符節矣綱目惡𫝊㑹故止書見)¶
　　發明(古人遇星變則恐懼後世遇星變則戲豫若/秦主生謂太白為渴入井晉孝武勸長星盃)¶
　　(酒是已綱目書之初無異詞然當時不聞有修省/之實曾未閲嵗而見及則知天變之形其應甚速)¶
　　(尚可以玩忽待之乎書/此亦所以為後世鑒也)¶
九月魏主珪將兵拒燕冬十月燕軍夜遁十一月追至¶
參合陂大敗之¶
　(九月魏主珪進軍臨河燕太子寳列兵將濟風漂其/船泊南岸魏獲其甲士三百餘人皆釋而遣之寳之)¶
　(發中山也燕主垂已有疾既至五原珪使人邀中山/之路伺其使者盡執之寳等數月不聞垂起居珪使)¶
<pb:KR2o0020_WYG_033-37b>¶
　(所執使者臨河告之曰若父已死何不早歸寳等憂/恐士卒駭動珪使畧陽公遵將七萬騎塞燕軍之南)¶
　(十月燕軍燒船夜遁時河氷未結寳以魏軍必不能/度不設斥候十一月暴風氷合珪引兵濟河選精鋭)¶
　(二萬餘騎急追之燕軍至參合陂有大風黒氣如堤/自軍後來覆軍上沙門支曇猛曰魏軍將至之候宜)¶
　(遣兵禦之寳不應司徒徳勸寳從之寳乃遣趙王麟/帥騎三萬居軍後以備非常麟亦以曇猛言為妄縱)¶
　(騎遊獵不復設備魏軍晨夜兼行至參合陂西燕軍/在彼東山南水上珪夜部分諸部令士卒銜枚束馬)¶
　(口潜進旦日登山下臨燕營燕軍大驚擾亂珪縱兵/擊之死者以萬數畧陽公遵還兵擊其前復禽四五)¶
　(萬人寳等單騎僅免珪擇燕臣之有才用者留之其/餘悉給衣糧遣還以招懐中州之人中部大人王建)¶
　(曰燕衆彊盛不如悉殺之則國空虚取之為易乃盡/坑之而還燕司徒徳言於垂曰虜以參合之㨗有輕)¶
<pb:KR2o0020_WYG_033-38a>¶
　(太子心宜及陛下神畧以服之不然將為/後患垂乃㑹兵中山期以明年大舉擊魏)集覽(斥候/注見)¶
　(漢武帝元光元年參合/陂注見恵帝元康五年)質實(中山國名注見周威烈/王二十三年五原郡名)¶
　(注見漢武帝元封元年銜枚注見秦二/世二年畧陽郡名注見懐帝永嘉四年)¶
(丙/申)二十一年(燕主慕容寳永康元秦皇初三/魏皇始元年○凉龍飛元年)春閏三月¶
燕主垂襲魏平城克之夏四月還卒于上谷太子寳立¶
　(燕主垂留范陽王徳守中山引兵密發踰青嶺經天/門鑿山通道出魏不意直指雲中魏陳留公䖍鎮平)¶
　(城垂襲之䖍出戰敗死燕軍盡收其部落魏王珪震/怖欲走諸部皆有貳心珪不知所適垂之過參合陂)¶
　(也見積骸如山為之設祭軍士慟哭聲振山谷垂慙/憤嘔血由是發疾至是轉篤乃築燕昌城而還卒于)¶
<pb:KR2o0020_WYG_033-38b>¶
　(上谷寳/即位)質實(青嶺未詳處所一統志云天門闗名在/太原府城西北四十里路通舊嵐管州)¶
　(其東北崖隋煬帝為晉王時所開名楊廣道平城縣/名注見漢髙帝七年燕昌城未詳處所上谷郡名注)¶
　(見秦王/政三年)¶
五月燕以慕容徳為冀州牧守鄴慕容農為并州牧守¶
晉陽考異(提要無為冀州牧/為并州牧八字)○燕主寳弑其太后段氏¶
　(初燕主垂先段后生子令寳後段后生子朗鑒愛諸/姬子麟農隆柔熈寳初為太子有美稱已而荒怠中)¶
　(外失望後段后嘗言於垂曰今國歩多艱太子非濟/世之才也遼西高陽陛下賢子宜擇一人付以大業)¶
　(趙王姦詐彊愎必為國患宜早圖之寳善事垂左右/多譽之者故垂以為賢謂段氏曰汝欲使我為晉獻)¶
<pb:KR2o0020_WYG_033-39a>¶
　(公乎段氏泣而退告其妺范陽王妃曰太子不才天/下所知吾為社稷言之主上乃以吾為驪姬何其苦)¶
　(哉太子必喪社稷范陽王有非常器度若燕祚未盡/其在王乎寳麟聞而恨之至是寳使麟謂段氏曰宜)¶
　(早自裁以全段宗段氏怒曰汝兄弟不難逼殺其母/况能守先業乎吾豈愛死但念國亡不乆耳遂自殺)¶
　(寳議以段后謀廢適統無母后道不宜成喪中書令/眭邃颺言於朝曰子無廢母之義漢安思閻后親廢)¶
　(順帝猶得配饗太廟况先/后曖昧之言乎乃成喪)集覽(國歩詩大雅桑柔篇/國歩斯頻文公集傳)¶
　(曰歩猶運也頻急蹙也遼西高陽謂遼西王農高陽/王隆為晉獻公獻公得驪姬生子奚齊遂欲廢太子)¶
　(申生驪姬譛之申生自殺因譛二公子重耳懼而奔/蒲夷吾奔屈適統適與嫡通正長曰嫡漢安思閻后)¶
　(漢安帝后閻氏譛太子保而廢之/安帝崩復迎而立之是為順帝)質實(曖昧日/不明貌)¶
<pb:KR2o0020_WYG_033-39b>¶
六月燕定士族舊籍¶
　(燕主寳定士族舊籍分辯清濁校閲户口罷軍/營封蔭之户悉屬郡縣由是士民嗟怨有離心)¶
三河王光自稱凉天王¶
　(光即天王位國號大凉置百官遣使拜秃髪烏孤為/益州牧烏孤謂使者曰吕王諸子貪淫三甥暴虐逺)¶
　(近愁怨吾安可違百姓之心受不/義之爵乎留其鼓吹羽儀謝遣之)質實(三河郡名末/詳處所益州)¶
　(注見武帝泰始八年鼔/吹注同上太康三年)¶
秋八月魏王珪擊燕¶
　(魏羣臣勸魏王珪稱尊號珪始建天子旌旗出入警/蹕叅軍張恂勸珪進取中原珪善之燕遼西王農鎮)¶
<pb:KR2o0020_WYG_033-40a>¶
　(晉陽部曲數萬并州素乏儲偫民不能供農又遣䕶/軍分監諸胡民夷皆怨潜召魏軍八月珪大舉伐燕)¶
　(歩騎四十餘萬南出馬邑踰句注旌旗二/千餘里鼔行而進遣别將從東道襲幽州)集覽(儲偫/注見)¶
　(漢章帝元和元年馬邑注見漢武帝/元光二年句注注見漢高帝六年)質實(出入警蹕/注見漢文)¶
　(帝三年幽州注見/唐高祖武徳四年)¶
燕立子䇿為太子¶
　(燕主寳之子清河公會母賤而年長雄俊有器藝燕/主垂愛之及伐魏遣鎮龍城委以束北之任國官府)¶
　(佐皆選一時才望遺言命寳以為嗣而寳/愛少子䇿立之會聞之慍懟始有異志)質實(龍城/注見)¶
　(成帝咸/康六年)¶
<pb:KR2o0020_WYG_033-40b>¶
　　書法(僣國太子非有故不書立/書立策何志㑹之亂也)¶
九月燕慕容農及魏師戰敗走魏遂取并州¶
　(魏主珪軍至晉陽慕容農出戰大敗奔還司馬慕輿/嵩閉門拒之農遂東走魏追獲其妻子燕軍盡没農)¶
　(獨與三騎逃歸東山魏遂取并州初建臺省置刺史/太守尚書郎以下官悉用儒生為之士大夫詣軍門)¶
　(者皆引入存慰使人人盡言少有才用咸加擢敘以/張恂等為諸郡守招撫離散勸課農桑燕主寳聞魏)¶
　(軍將至議于東堂苻謨曰魏軍乘勝氣鋭若縱之入/平土不可敵也宜杜險以拒之眭邃曰魏多騎兵馬)¶
　(上齎糧不過旬日宜令郡縣聚民千家為一堡清野/以待之彼不過六旬食盡自退封懿曰魏軍數十萬)¶
　(民雖築堡不能自固是聚兵及糧以資之也且動揺/民心示之以弱不如阻闗拒戰趙王麟曰魏鋒不可)¶
<pb:KR2o0020_WYG_033-41a>¶
　(當宜完守中山待其弊而乘之於是脩/城積粟為持乆之備悉以軍事委麟)質實(張恂上/谷人衮)¶
　(之弟封懿渤海/蓨人孚之弟)¶
貴人張氏弑帝於清暑殿太子徳宗即位會稽王道子¶
進位太傅冬十月葬隆平陵¶
　(帝嗜酒流連内殿外人罕得進見張貴人寵冠後宫/時年近三十帝戲之曰汝以年亦當廢矣吾意更屬)¶
　(少者已而醉寢清暑殿貴人使婢以被蒙帝面而弑/之重賂左右曰因魘暴崩時太子闇弱㑹稽王道子)¶
　(昬荒遂不復推問王國寳夜叩禁門欲入為遺詔侍/中王爽拒之曰大行晏駕皇太子未至敢入者斬國)¶
　(寳乃止爽恭之弟也太子即位道子進位太傅揚州/牧假黄鉞太子㓜而不慧口不能言至於寒暑饑飽)¶
<pb:KR2o0020_WYG_033-41b>¶
　(亦不能辨飲食寢興皆非已出母弟琅琊王徳文嘗/侍左右為之節適初國寳黨附道子驕縱不法武帝)¶
　(惡之國寳懼遂更媚於帝道子大怒以劒擲之及帝/崩國寳復事道子與王緒共為邪諂道子又倚為腹)¶
　(心遂參管朝權威振内外王恭入赴山陵每正色直/言道子憚之深布腹心而恭每及時政輒厲聲色道)¶
　(子遂欲圖之或勸恭誅國寳王珣曰彼罪逆未彰今/先事而發必失朝野之望若其不改惡布天下然後)¶
　(順衆心以除之亦無不濟也恭乃止既而謂珣曰比/來視君一似胡廣珣曰王陵廷爭陳平慎黙但問嵗)¶
　(晏何如耳山陵既畢恭將還鎮謂道子曰主上諒閣/冡宰之任伊周所難惟大王親萬機納直言放鄭聲)¶
　(逺佞人國/寳等愈懼)集覽(大行注見漢昭帝元平元年一似胡/廣胡廣東漢時人歴事安順冲質桓)¶
　(靈雖無謇直之風屢有補闕之益故京師諺曰萬事/不理問伯始天下中庸有胡公伯始廣之字也諒闇)¶
<pb:KR2o0020_WYG_033-42a>¶
　(注見漢昭帝元平元年鄭/聲注見漢光武建武二年)正誤(比來視君一似胡廣/今按漢書胡廣仕漢)¶
　(周流四公三十餘年歴事六帝溫柔謹慤常遜言恭/色以取媚於時無忠直之風或勸王恭誅王國寳而)¶
　(王珣止之故恭以廣比珣珣以陳平慎黙為對也/大指集覽不原所言之本旨故引證多泛而不切)質¶
　實(一統志云隆平陵在應天府上元縣境内清暑殿在/應天府上元縣治東北五里臺城内乃晉孝武帝)¶
　(所建爽塏竒麗夏月常有清風宋孝武帝改曰嘉禾/殿晏駕注見漢髙帝十二年假黄鉞注見漢後主建)¶
　(興六年王珣琅琊臨沂人導之孫王陵廷爭陳平慎/黙事在漢髙后元年冢宰注見陳宣帝太建九年伊)¶
　(周謂伊尹周公伊注見元帝太興/元年周注見秦昭襄王五十二年)¶
　　書法(弑書主名矣下書即位進位如常時則其君/臣縱賊之罪不貶自見矣道子以自進為文)¶
<pb:KR2o0020_WYG_033-42b>¶
　　(專也○君弑賊不討而急於葬桓帝嘗見之漢建/和元年於是再見直書其事當時君臣之罪著矣)¶
　　發明(是時君臣沈湎内外留連由是變起宫掖不/復推問故綱目直書貴人張氏則見其秩品)¶
　　(卑微非有正位中宮之尊凶暴可畏之勢而當時/自不克討也下書道子進位太傅則見大臣失職)¶
　　(徒能受爵位之尊而不能推究大行晏駕之由失/於討賊也夫晉君以一言之戲身嬰大禍張氏亦)¶
　　(以一言之故躬行大逆女徳無厭婦亂無極聖人/所以正心脩身齊家者非但曰將以治國平天下)¶
　　(而已亦所以保衛其身而蘄免於迷亂之禍爾人/主觀此則視衽席如冦壘視女徳如蟊賊其亦庶)¶
　　(乎可也○天子七月而葬禮也今晉孝武以九月/庚申崩即以十月甲甲葬則是未及一月爾據事)¶
　　(直書其/失自見)¶
<pb:KR2o0020_WYG_033-43a>¶
魏王珪㧞常山¶
　(魏王珪使冠軍將軍于栗磾潜自晉陽開韓信故道/自井陘趨中山進攻常山㧞之郡縣皆降唯中山鄴)¶
　(信都三城為燕守珪命東平公儀攻鄴冠軍王建攻/信都珪進攻中山既而謂諸將曰中山城固急攻則)¶
　(傷士乆圍則費糧不如先取信都然後圖之乃引兵/而南軍于魯口髙陽太守崔宏奔海渚珪素聞其名)¶
　(遣吏追獲以為黄門侍郎與張衮對掌機要創立法/度博陵令屈遵降以為中書令出納號令兼總文誥)¶
　集覽(井陘注見秦/王政十八年)質實(于栗磾代人一統志云井陘/地名在太原府平定州東九)¶
　(十里昔韓信撃趙東下井陘即此今置闗右巡檢司/在焉東平郡名注見漢獻帝興平元年魯口地名未)¶
　(詳處所崔宏東武城人浩之父海渚注見秦始皇三/十七年高陽郡名注見晉愍帝建興四年張衮上谷)¶
<pb:KR2o0020_WYG_033-43b>¶
　(沮陽人/恂之兄)¶
魏别將拓䟦儀攻鄴燕慕容徳擊破之¶
　(魏東平公儀攻鄴燕范陽王徳使南安王青等夜撃/破之魏軍退屯新城青等請追擊之别駕韓&KR1202;曰古)¶
　(人先計而後戰魏軍不可擊者四懸軍逺客利在野/戰一也深入近畿頓兵死地二也前鋒既敗後陳方)¶
　(固三也彼衆我寡不敵四也我軍自戰其地動而不/勝衆心難固城隍未脩敵來無偹不如深壘固軍以)¶
　(老之徳從/之召青還)集覽(&KR1202;竹/角反)質實(范陽國名注見秦二世元/年南安國名注見漢後主)¶
　(建興六年新城縣名注/見漢宣帝地節三年)¶
封楊盛為仇池公○秦䧟蒲阪¶
<pb:KR2o0020_WYG_033-44a>¶
　(初永嘉之亂汾陰薛氏聚族阻河自保不仕劉石苻/氏至是後秦主興以禮聘薛彊以為鎮東將軍彊引)¶
　(秦兵取/蒲阪)質實(汾陰縣名注見周顯王四十年/蒲阪地名注見周赧王十二年)¶
(丁/酉)安皇帝隆安元年(燕永康二秦皇初四魏皇始二年/○南凉王秃髪烏孤太初元年○)¶
(北凉王段業神璽元年○舊大國三/西秦凉小國二新小國二凡七僣國)春正月帝冠○以¶
王珣為尚書令王國寳為左僕射○魏拓䟦儀軍潰燕¶
慕容徳追擊破之¶
　(賀訥遣弟賴盧帥騎二萬會東平公儀攻鄴自以王/舅不受儀節度儀司馬丁建陰與燕通從而間之會)¶
　(賴盧營失火建曰賴盧燒營為變矣儀遂引退賴盧/亦退建帥衆降燕且言儀師老可擊范陽王徳遣兵)¶
<pb:KR2o0020_WYG_033-44b>¶
　(追擊大/破之)質實(鄴縣名注見漢獻/帝建安十五年)¶
魏王珪擊信都降之○凉王光擊西秦西秦與戰殺其¶
弟延¶
　(凉王光以西秦主乾歸數反覆舉兵伐之西秦羣臣/請東奔成紀乾歸曰軍之勝敗在於巧拙不在衆寡)¶
　(光兵衆而無法弟延勇而無謀不足憚也且其精兵/盡在延所延死光自走矣光軍長最遣子太原公纂)¶
　(攻金城天水公延攻臨洮武始河闗皆克之乾歸使/人紿延曰乾歸衆潰奔成紀矣延欲引輕騎追之司)¶
　(馬耿稚諫曰乾歸勇畧過人安肯望風自潰且告者/視高色動殆必有姦宜整陳而前使歩騎相屬俟諸)¶
　(軍畢進然後擊之無不克矣延不從/進與乾歸遇戰死光引兵還姑臧)集覽(長最地名/在西河郡)¶
<pb:KR2o0020_WYG_033-45a>¶
　(武始地名/在隴西郡)正誤(武始今按武始故狄道縣地前/凉張駿分廣武郡置武始郡)質實¶
　(成紀縣名注見漢文帝十五年太原郡名注見齊明/帝建武三年臨洮縣名注見秦始皇三十三年武始)¶
　(郡名注見秦王/政三年隴西)¶
秃髪烏孤自稱西平王攻凉取金城質實(西平郡名注/見漢宣帝元)¶
(康四年金城郡名注見/漢光武建武十一年)¶
　(是為/南凉)¶
二月燕主寳襲擊魏軍大敗奔還¶
　(燕主寳聞魏王珪攻信都悉出珍寳及宫人募羣盜/以擊之營於滹沱水北魏軍至營水南寳潜師夜濟)¶
<pb:KR2o0020_WYG_033-45b>¶
　(襲魏營因風縱火魏軍大亂珪棄營走既而燕兵無/故自相斫射珪望見之乃擊鼓收衆多布火炬於營)¶
　(外縱兵衝之燕兵大敗引還魏兵隨而擊之燕兵屢/敗寳懼棄軍以二萬騎奔還時大風雪凍死者相枕)¶
　(朝臣將卒多降於魏先是張衮常為珪言燕祕書監/崔逞之材珪得之甚喜以為尚書任以政事珪欲撫)¶
　(慰新附甚悔參合之誅并州刺史素延坐討反者殺/戮過多免官燕尚書郎慕輿皓謀弑寳立趙王麟不)¶
　(克奔魏麟/由是不安)質實(滹沱水注見漢帝𤣥更始二年崔逞/東武城人琰五世孫參合之誅事在)¶
　(孝武帝太元/二十一年)¶
三月燕幽平牧慕容㑹引兵至薊慕容麟作亂出走魏¶
王珪進圍中山燕主寳奔會軍慕容詳城守拒魏考異¶
<pb:KR2o0020_WYG_033-46a>¶
(提要作魏王珪遂進圍中山三月燕慕/容麟作亂不克奔西山燕主寳出走)¶
　(初燕清河王㑹表求赴難而無行意遣將軍庫傉官/偉餘崇將兵五千為前鋒偉頓盧龍近百日會不發)¶
　(燕主寳怒切責之㑹不得已以治行簡練為名復留/月餘偉使輕軍前行通道且張聲勢諸將皆畏避不)¶
　(欲行餘崇奮曰今巨寇滔天京都危逼匹夫猶思致/命以救君父諸君荷國寵任而更惜生乎若社稷傾)¶
　(覆臣節不立死有餘辱諸君安居於此崇請當之偉/給歩騎五百人崇至漁陽遇魏兵擊却之衆心稍振)¶
　(㑹乃上道至是始逹薊城魏圍中山既乆城中將士/皆思出戰高陽王隆曰渉珪雖獲小利然頓兵經年)¶
　(士馬死傷大半人心思歸諸部離解若因我之鋭乘/彼之衰往無不克如持重不决將卒氣喪事乆變生)¶
　(雖欲用之不可得也寳然之而趙王麟每沮其議隆/成列而罷者數四衆大忿恨麟以兵刼北地王精使)¶
<pb:KR2o0020_WYG_033-46b>¶
　(帥禁兵弑寳精以義拒之麟怒殺精出奔西山依丁/零餘衆於是城中震駭寳恐麟奪㑹軍據龍城乃召)¶
　(隆及遼西王農謀走保龍城隆曰今欲北遷亦事之/宜然龍川地狹民貧若以中國之意取足其中難望)¶
　(有功若節用愛民務農訓兵數年之中公私充實而/趙魏之間厭苦冦暴民思燕徳庶幾返斾克復故業)¶
　(如其未能則憑險自固猶足以優游養鋭耳寳然之/遂夜與太子策及隆農等萬餘騎出赴㑹軍城中無)¶
　(主百姓惶惑魏王珪欲夜入城將軍王建志在虜掠/乃言恐士卒盜府庫物請俟明旦珪乃止燕開封公)¶
　(詳從寳不及城中立以為主閉門拒守珪盡衆攻之/不㧞使人臨城諭之皆曰羣小無知恐復如參合之)¶
　(衆故茍延旬月之命耳/珪顧王建而唾其面)集覽(庫傉官偉庫傉官虜三/字姓偉名也傉奴篤反)¶
　(且張知亮反杜預曰張自侈大也成列宋世家曰不/鼓不成列何休曰軍法以鼔戰以金止不鼓不戰也)¶
<pb:KR2o0020_WYG_033-47a>¶
　(不成列未/成陳也)正誤(且張今按/張如字)質實(盧龍縣名注見漢獻/帝建安十二年漁陽)¶
　(郡名注見秦王政三年薊城注見漢帝𤣥更始二年/北地郡名注見秦王政三年一統志云西山有二處)¶
　(一在順天府西三十里一在河間府青縣西南五里/未知孰是姑録此以備叅攷龍川地名未詳處所或)¶
　(謂即龍城未知是否開封漢之縣名屬陳留郡魏/晉以後皆因之唐省入汴州故址在開封府城内)¶
　　書法(至者何緩辭也燕自徃嵗受兵君親奔敗可/謂急矣㑹表赴援乆之乃至其不急君父為)¶
　　(何如故不書赴援書至譏之然則溫嶠書至尋陽/則曷為非譏辭嶠至尋陽稽於陶侃書至所以罪)¶
　　(侃也晉成帝咸和三年故綱目書曰溫嶠以兵赴/難至尋陽會無行意徐徐而至故綱目不書赴難)¶
　　(止書曰慕容㑹引兵至/薊筆削之權衡審矣)¶
<pb:KR2o0020_WYG_033-47b>¶
尊皇太后李氏為太皇太后立皇后王氏○魏兵追燕¶
主寳慕容會撃却之夏四月寳至龍城會作亂不克奔¶
中山伏誅¶
　(燕主寳出中山清河王㑹帥騎卒二萬迎于薊南寳/怪㑹有恨色减其兵分給遼西王農及高陽王隆盡)¶
　(徙薊中府庫北趣龍城魏石河頭引兵追之及寳於/夏謙澤會整陳與戰農隆等將南來騎衝之魏軍大)¶
　(敗追奔百餘里隆謂陽璆曰中山積兵數萬不得展/吾意今日之㨗令人遺恨因慷慨流涕㑹既敗魏兵)¶
　(矜狠滋甚隆屢訓責之會益忿怒遂謀作亂寳謂農/隆曰觀道通志趣必反無疑宜早除之農隆曰會逺)¶
　(赴國難逆狀未彰而遽殺之豈徒傷父子之恩亦恐/大損威望會聞之益懼夜遣其黨襲殺隆於帳下農)¶
<pb:KR2o0020_WYG_033-48a>¶
　(被重創寳欲討㑹乃陽為好言以安之明日召羣臣/食會就坐寳目慕輿騰斬會傷首不死走赴其軍勒)¶
　(兵攻寳寳帥數百騎馳至龍城㑹引兵頓城下城中/將士皆憤怒出戰大破之侍御郎髙雲復夜襲之會)¶
　(衆潰奔中山慕容詳殺之寳以雲為/將軍養以為子雲髙句麗之支屬也)集覽(石河頭石/姓也河頭)¶
　(其名璆渠幽反/道通會之字)¶
王恭舉兵反詔誅僕射王國寳將軍王緒恭罷兵還鎮¶
　(王國寳王緒依附㑹稽王道子納賄窮奢不知紀極/惡王恭殷仲堪勸道子裁損其兵權恭等繕甲勒兵)¶
　(表請北伐道子疑之詔以盛夏妨農悉使解嚴恭遣/使與仲堪謀討國寳等桓𤣥亦以仕不得志欲假仲)¶
　(堪兵勢以作亂乃説仲堪曰國寳與君惟患相斃之/不速耳今既執大權無不如志若發詔徴君何以處)¶
<pb:KR2o0020_WYG_033-48b>¶
　(之仲堪曰計將安出𤣥曰孝伯疾惡深至宜潜與之/約興晉陽之甲以除君側之惡𤣥雖不肖願帥荆楚)¶
　(豪傑荷戈先驅此桓文之勲也仲堪然之乃外結雍/州刺史郗恢内與從兄南蠻校尉覬南郡相江績謀)¶
　(之覬曰人臣當各守職分朝廷是非豈藩屏所制也/晉陽之事不敢預聞績亦極言其不可覬恐績及楇)¶
　(和解之績曰大丈夫何至以死相脇邪江仲元行年/六十但未獲死所耳仲堪憚其堅正以楊佺期代之)¶
　(朝廷聞之徵績為御史中丞覬遂以疾辭位仲堪徃/省之曰兄病殊可憂曰我疾不過身死汝病乃當滅)¶
　(門宜深自愛勿以我為念郗恢亦不肯從仲堪疑未/决會恭使至仲堪乃許之恭大喜上表罪狀國寳舉)¶
　(兵討之表至内外戒嚴國寳懼不知所為遣數百人/戌竹里夜遇風雨散歸緒説國寳殺王珣車𦙍以除)¶
　(時望挾君相以討二藩國寳許之珣𦙍至不敢害更/問計於珣珣曰王殷與卿素無深怨所競不過勢利)¶
<pb:KR2o0020_WYG_033-49a>¶
　(之間耳國寳曰將曹爽我乎珣曰是何言歟卿寜有/爽之罪孝伯豈宣帝之儔邪又問計於車𦙍𦙍曰今)¶
　(朝廷遣軍恭必城守若京口未㧞上流奄至何以待/之國寳遂上疏解職待罪道子闇懦欲求姑息乃賜)¶
　(國寳死斬緒於市遣使謝恭恭乃罷兵還京口仲堪/初猶豫不敢下聞國寳死始抗表舉兵道子以書止)¶
　(之仲堪/乃還)集覽(解嚴不治裝也顔師古曰謂解散兵嚴/也孝伯王恭字興晉陽之甲公羊傳定)¶
　(公十三年晉趙鞅取晉陽之甲以逐荀寅與士吉射/荀寅與士吉射者曷為者也君側之惡人也注晉陽)¶
　(之甲者趙簡子之邑以邑中甲逐之將曹爽我乎曹/爽三國魏宗室僣儗専權時晉宣帝司馬懿為丞相)¶
　(誅曹爽夷其三族今王國/寳自謂將以曹爽待我也)質實(郗恢高平人南郡注/見漢獻帝建安十二)¶
　(年仲元江績表字楊佺期華陰人震之後一統志云/竹里山名在應天府句容縣北六十里塗甚傾險號)¶
<pb:KR2o0020_WYG_033-49b>¶
　(為翻車峴劉宋武帝破桓𤣥將於竹里即/此處桓文之舉注見晉穆帝永和六年)¶
　　書法(恭書反何正名也不書反則以趙鞅藉口者/接跡矣仲堪何以不書恭首事也國寳緒曷)¶
　　(為書官譏晉之無政也恭一舉兵而為之殺一僕/射一將軍以姑息之無政甚矣然則曷為不書殺)¶
　　(書殺則疑於漢鼂錯故國寳緒可誅不當以恭反/遂誅之也書罷兵還鎮非善恭歟殺二大臣而後)¶
　　(還書所以著其/要君之勢也)¶
　　發明(按春秋定十三年書晉趙鞅入于晉陽以叛/晉荀寅士吉射入于朝歌以叛晉趙鞅歸于)¶
　　(晉公羊傳之以謂趙鞅取晉陽之甲以逐荀寅士/吉射苟寅士吉射者君側之惡人也至我朝胡公)¶
　　(安國傳春秋參之左氏所載韓魏為趙氏請於晉/侯之事乃知三子之叛其罪則一鞅以有援故得)¶
<pb:KR2o0020_WYG_033-50a>¶
　　(復寅吉射以無助故終叛春秋書鞅歸于晉者非/與之也叛逆人臣之大惡晉侯不能奉行天討乃)¶
　　(狥韓魏之請故春秋書以罪之若謂取晉陽之甲/以逐君側之惡人則是人主可得而脇人臣擅興)¶
　　(無罪以兵諫者真愛其君使後世賊臣稱兵向闕/以誅君側為名而實欲脇君取國者皆此説啟之)¶
　　(由是而觀則春秋初未嘗有逐惡人之説曉然甚/明今王恭以王國寳王緒濁亂國政罪狀討之而)¶
　　(桓𤣥亦以晉陽之事為言况綱目書詔誅王國寳/王緒恭罷兵還鎮則二人實有可誅之罪而恭之)¶
　　(還鎮亦以二人既誅之故其為君側之惡明矣然/王恭則未免書舉兵反者何哉嗚呼使國寳與緒)¶
　　(果有罪耶則人主自誅之可也人臣烏得而與聞/之彼王恭者素懐異志䟦扈不臣一旦無故稱兵)¶
　　(脇制朝廷雖假二人之罪以為口實而以逆犯順/以臣脇君其事悖矣以反書之夫復何説然則後)¶
<pb:KR2o0020_WYG_033-50b>¶
　　(世有假晉陽之事以為脇制之舉者皆春秋之所/誅而綱目之所謂反者也此義行則賊亂之徒無)¶
　　(以藉口為舉兵之端而反/叛之禍庶乎其可熄矣吁)¶
以會稽世子元顯為征虜將軍¶
　(元顯年十六有儁材為侍中説會稽王道子以王殷/終必為患請潜為之備道子乃拜元顯征虜將軍以)¶
　(其衛府及徐州/文武悉配之)質實(王殷謂王恭殷仲堪徐州注/見秦始皇二十八年彭城)¶
　　書法(公侯繼世書世子除拜未有書世子者此其/書㑹稽世子何譏世權也故為征虜將軍書)¶
　　(世子録尚書事書世子都/督十六州軍事書世子)¶
凉沮渠蒙遜叛㧞臨松據金山¶
<pb:KR2o0020_WYG_033-51a>¶
　(初張掖盧水胡沮渠羅仇匈奴沮渠王之後也世為/部帥凉王光以為尚書及吕延敗死羅仇弟三河太)¶
　(守麴粥謂羅仇曰主上荒耄信讒今軍敗將死正其/倩忌智勇之時也吾兄弟必不見容不若勒兵向西)¶
　(平出苕藋奮臂一呼凉州不足定也羅仇曰吾家世/以忠孝著於西土寜使人負我我不忍負人也已而)¶
　(光果殺羅仇及麴粥羅仇弟子蒙遜雄傑有䇿畧渉/書史以其喪歸葬㑹者萬餘人蒙遜哭謂衆曰吕王)¶
　(無道多殺不辜今欲與諸部雪二父之耻復上世之/業何如衆稱萬嵗遂結盟起兵攻凉臨松郡㧞之屯)¶
　(據金/山)集覽(張掖盧水胡張掖郡名盧水縣名胡虜也/沮渠虜複姓正義曰本匈奴王號沮子余)¶
　(反顔師古曰本臨松盧水胡人其先為沮/渠王後因氏焉西平郡名在河西屬凉州)質實(張掖/郡名)¶
　(注見漢後主建興十三年盧水胡注見漢光武建武/十六年西平郡名注見漢宣帝元康四年湟中苕藋)¶
<pb:KR2o0020_WYG_033-51b>¶
　(地名未詳處所臨松郡未詳沿革一統志云金山在/陜西都司永昌衛城北二里又在故昌松縣南麗水)¶
　(出/焉)¶
燕慕容詳稱帝于中山¶
　(中山城無定主民恐魏兵乘之男女結盟人自為戰/魏王珪罷圍就穀河間封東平公儀為衛王慕容詳)¶
　(自謂能郤魏兵威/徳已振遂即帝位)質實(河間郡名注見漢帝𤣥更始/二年衛郡名注見秦王政六)¶
　(年朝/歌)¶
凉段業叛自稱建康公沮渠蒙遜以衆歸之¶
　(凉王光遣吕纂將兵擊沮渠蒙遜破之蒙遜從兄男/成亦合衆攻建康遣使説太守段業曰吕氏政衰人)¶
<pb:KR2o0020_WYG_033-52a>¶
　(無容處瓦解之形昭然在目府君柰何以蓋世之才/欲立忠於垂亡之國男成等既唱大義欲屈府君撫)¶
　(臨鄙州何如業許之男成推業為凉州牧建康公以/男成為輔國將軍委以軍國之任䝉遜帥衆歸之業)¶
　(以為鎮西將軍光命吕/纂討之不克是為北凉)質實(凉州注見唐中/宗景龍二年)¶
秋七月燕慕容麟襲殺詳而自立魏襲中山入其郛而¶
還¶
　(詳嗜酒奢淫刑殺無度羣下離心城中饑窘麟襲殺/之自立以拒魏魏軍大疫人畜多死將士多思歸魏)¶
　(王珪問疫於諸將對曰在者纔什四五珪曰此固天/命將若之何四海之民皆可為國在吾所以御之耳)¶
　(何患無民羣/臣乃不敢言)¶
<pb:KR2o0020_WYG_033-52b>¶
　　書法(詳稱帝矣何以書殺不予詳之為帝也/其不予何寳在而詳又僣焉是二君也)¶
八月凉郭黁楊軌叛¶
　(凉太常郭黁善天文國人信之㑹熒惑守東井黁謂/僕射王詳曰凉分野有大兵吾欲與公同舉大事何)¶
　(如詳從之事泄被誅黁遂舉東苑以叛凉王光召太/原公纂討之纂將還諸將曰段業必躡軍後宜潜師)¶
　(夜發纂曰業無雄才憑城自守若潜師夜去適足張/其氣勢耳乃遣使告業曰郭黁作亂吾今還都卿能)¶
　(決者可早出戰於是引還業不敢出纂司馬楊統欲/殺纂而推其從兄桓為主桓怒曰吾為吕氏臣安饗)¶
　(其禄危不能救豈可復增其難乎吕氏若亡吾為𢎞/演矣統遂降黁纂擊黁大破之乃得入姑臧凉人張)¶
　(㨗等招集戎夏據休屠城與黁/共推凉後將軍楊軌為盟主)集覽(郭黁黁奴昆反/吾為𢎞演矣言)¶
<pb:KR2o0020_WYG_033-53a>¶
　(我將效𢎞演所為也𢎞演姓名春秋衛人也狄伐衛/衛懿公欲發兵兵咸畔殺懿公盡食其肉獨舍其肝)¶
　(𢎞演使而還哭盡哀而止曰臣請為儤自出其肝/内懿公之肝焉儤音豹直吏官也猶今當儤使者)質¶
　實(熒惑守東井熒惑注見懐帝永嘉三年東井注見/陳文帝元嘉十六年東苑未詳處所一統志云休)¶
　(屠城在陜西凉/州衛城東北)¶
九月秦太后虵氏卒¶
　(秦太后卒秦主興哀毁過禮不親庶政羣臣請依漢/魏故事既葬即吉尚書郎李嵩上疏曰孝治天下先)¶
　(王之高事也宜遵聖性以光道訓既葬之後素服臨/朝尹緯駮曰嵩矯常越禮請付有司論罪興曰嵩忠)¶
　(臣孝子有何罪乎其如嵩議興勤於政事延納善言/杜瑾等以論事得顯㧞姜龕等以儒學見尊禮古成)¶
<pb:KR2o0020_WYG_033-53b>¶
　(詵等以文章參機密詵剛介雅正以風教為己任京/兆韋高纂阮籍為人居母喪弹琴飲酒詵聞之而泣)¶
　(持劒欲殺之/高懼而逃匿)集覽(古成詵古成複姓/詵名也音所臻反)質實(阮籍為人/居母喪弹)¶
　(琴飲酒晉書云阮籍陳留尉氏人瑀之子容貎瓌傑/志氣宏放性嗜酒能嘯善弹琴圍棊嘗與𥞇康等相)¶
　(善號為竹林七賢初仕魏累官散騎常侍籍本有濟/世志屬天下多故名士少有全者遂酣飲為常司馬)¶
　(昭輔政引為大將軍從事中郎將及母卒方與人圍/棊對者求止籍留與決賭既而飲酒二斗舉聲一號)¶
　(吐血數升毁瘠骨立殆致滅性裴楷徃弔之籍散髮/箕踞醉而直視楷弔唁畢便去或問楷凡弔者主哭)¶
　(客乃為禮籍既不哭君何為哭楷曰阮籍既方外之/士故不崇禮典我俗中之士故以軌儀自居時人歎)¶
　(為兩/得)¶
<pb:KR2o0020_WYG_033-54a>¶
　　書法(書虵氏何嘉興孝也故僣/國太后不悉書於是特書)¶
秦冦䧟湖陜質實(湖縣名注見漢武帝征和二年/陜縣名注見周顯王四十五年)○冬¶
十月魏王珪及燕慕容麟戰大破走之遂克中山¶
　(中山饑甚魏王珪進攻之太史令鼂崇曰不吉紂以/甲子亡謂之疾日珪曰紂以甲子亡周武不以甲子)¶
　(興乎遂進與慕容麟戰於義臺大破之麟奔鄴魏克/中山得燕璽綬圖書府庫珍寳以萬數班賞將士麟)¶
　(至鄴復稱趙王説范陽王徳曰魏將乘勝攻鄴鄴城/大難固且人心恇懼不可守也不如南趣滑臺阻河)¶
　(以待魏伺釁而動河北庶可復也時/魯王和鎮滑臺亦遣使迎徳徳許之)質實(一統志云/義臺在真)¶
　(定府新樂縣西南後燕録慕容麟與/魏道武戰於義臺燕師敗績即此)¶
<pb:KR2o0020_WYG_033-54b>¶
　　書法(麟殺詳自立矣何以斥書名不予麟之自帝/也其不予何寳在而麟又僣焉是二君也)¶
(戊/戌)二年(燕主慕容盛建平元秦皇初五魏天興元年○/南燕主慕容徳元年○舊大國三○西𥘿凉南)¶
(凉北凉小國四新/小國一凡八僣國)考異(提要分注作/南燕世宗)春正月燕慕容徳¶
徙居滑臺稱燕王麟謀反伏誅魏拓䟦儀入鄴考異(提/要)¶
(王上無/燕字)¶
　(燕范陽王徳自鄴帥户四萬南徙滑臺魏衛王儀入/鄴追徳至河弗及慕容麟上尊號於徳徳用兄垂故)¶
　(事稱燕王以統府行帝制置百/官是為南燕麟復謀反徳殺之)¶
　　書法(麟書反書誅其予徳之自王乎非予徳也罪/麟也曷為罪之上尊號者麟也反之者亦麟)¶
<pb:KR2o0020_WYG_033-55a>¶
　　(也書曰伏誅所/以懲反覆也)¶
魏置行臺于鄴中山以和䟦拓䟦儀守之¶
　(魏王珪自中山南巡至高邑得王永之子憲喜曰王/景畧之孫也以為本州中正領選曹事至鄴置行臺)¶
　(以和䟦為尚書鎮之珪還中山將北歸發卒治直道/自望都鑿恒嶺至代五百餘里復置行臺於中山命)¶
　(衛王儀/鎮之)集覽(高邑本鄗縣也在常山郡柏鄉故城漢/光武設壇鄗南即帝位改曰高邑今趙)¶
　(州縣也鄗火各反望都縣屬中山國在濼州東北四/十里鑿恒嶺至代鑿穿治也恒嶺即恒山岋也恒通)¶
　(作常地道記云常山在常山郡上曲陽縣西北百四/十里北行四百五十里得常山岋號蜚狐口北則代)¶
　(郡/也)質實(高邑縣名注見漢光武建武元年一統志云/望都漢之縣名屬中山國晉因之北齊省入)¶
<pb:KR2o0020_WYG_033-55b>¶
　(北平縣唐初復置屬定州宋屬武定軍金改為慶都/縣屬中山府元初屬真定府尋改屬保定國朝因之)¶
　(改屬保定府恒嶺即常山注見周安/王十五年代郡名注見秦王政三年)¶
魏王珪北還徙山東民夷十餘萬口以實代○二月燕¶
主寳將兵發龍城衛卒段速骨作亂衆潰而還¶
　(初燕人有自中山至龍城者言拓䟦渉珪衰弱於是/燕主寳欲復取中原調兵悉集至是聞中山已䧟乃)¶
　(命罷兵遼西王農曰遷都尚新未可南征宜因成師/襲庫莫奚取其牛馬以充軍資寳從之北行度澆洛)¶
　(水會南燕王徳遣使言渉珪西上中國空虚寳大喜/即日引還詔諸軍就頓不聽罷散農及長樂王盛切)¶
　(諫以為兵疲力弱魏新得志未可與敵寳將從之慕/輿騰曰今師衆已集宜獨決聖心乘機進取乃留盛)¶
<pb:KR2o0020_WYG_033-56a>¶
　(統後事以騰為前軍農為中軍寳為後軍用去各一/頓長上段速骨因衆心憚征役遂作亂逼立高陽王)¶
　(隆之子崇為主寳將十餘騎奔農營農/騰營兵亦厭役奔潰寶乃奔還龍城)集覽(庫莫奚/北狄國)¶
　(名也一名奚其先東胡宇丈部之别種後種類漸多/分為五部一曰辱紇主二曰莫賀弗三曰契箇四曰)¶
　(木昆五曰室得其俗隨逐水草頗同突厥一頓猶言/一舍也一舍三十里長上史炤釋文曰長上人名也)¶
　(愚按晉書段速骨為乙連城之/長上則是燕之官名史釋誤矣)質實(長樂國名注見/秦二世二年信)¶
　(都/)¶
以王愉都督江豫州軍事¶
　(會稽王道子忌王殷之逼以譙王尚之及弟休之有/才畧引為腹心尚之曰今方鎮彊盛宰輔權輕宜樹)¶
<pb:KR2o0020_WYG_033-56b>¶
　(腹心於外以自衛道子乃以其司馬王愉為江州刺/史都督江州及豫之四郡軍事日夜謀議以伺四方)¶
　(之/隙)質實(江豫二州名江注見漢武帝元鼎/五年豫注見周赧王三十六年)¶
魏給新徙民田及牛○魏封爾朱羽健於秀容川¶
　(秀容川酋長爾朱明健從魏王珪攻晉陽/中山有功環其所居割地三百里以封之)集覽(秀容/川本)¶
　(漢汾隂縣地元魏置肆州今太原忻州秀容縣案秀/容故城在今嵐州西南三十里爾朱複姓其先契胡)¶
　(部落大人代為酋帥/居爾朱川因以為氏)質實(一統志云秀容川在山西/遼州榆社縣治東南秀容)¶
　(山下又按秀容後魏之縣名為肆州治所後周徙州/治鴈門縣唐廢之故城在太原府忻州西北五十里)¶
三月燕段速骨攻䧟龍城燕主寳出奔尚書蘭汗誘而¶
<pb:KR2o0020_WYG_033-57a>¶
弑之¶
　(燕尚書蘭汗陰與段速骨等通謀引兵營龍城東遼/西王農夜出赴之速骨將以循城農素有忠節威名)¶
　(城中恃以為彊忽見在城下無不驚愕喪氣遂皆逃/潰速骨入城縱兵殺掠燕主寳及長樂王盛等輕騎)¶
　(南走速骨以高陽王崇幼弱欲更立農崇黨聞之遂/殺農蘭汗襲擊速骨殺之廢崇奉太子䇿承制遣使)¶
　(迎寳及於薊城盛等曰汗之忠詐未可知不如南就/范陽王合衆以取冀州若其不㨗徐歸龍城未晚也)¶
　(寳從之行至黎陽遣中黄門令趙思告范陽王徳奉/迎徳遣慕輿䕶帥壯士數百人隨思而北聲言迎衛)¶
　(其實圗之寳既遣思而聞徳已稱制亦懼而北走䕶/至無所見執思以歸徳以其練習典故欲留而用之)¶
　(思曰犬馬猶知戀主思雖刑臣乞還就上徳固留之/思怒曰殿下親則叔父位為上公不能帥先羣后以)¶
<pb:KR2o0020_WYG_033-57b>¶
　(匡帝室而幸本根之傾為趙王倫之事思雖不能如/申包胥之存楚猶慕龔君賔之不偷生於莽世也徳)¶
　(斬之寳遣長樂王盛收兵冀州行至鉅鹿説諸豪傑/皆願起兵會蘭汗復遣使奉迎寳以汗燕主垂之舅)¶
　(而盛妃之父謂必無他遂行盛流涕固諫不聽盛乃/與將軍張真下道避匿寳去龍城四十里汗遣弟加)¶
　(難帥五百騎迎入外邸而殺之殺太子䇿及王公卿/士百餘人自稱昌黎王盛欲赴哀張真止之盛曰我)¶
　(今以窮歸汗汗性愚淺必念婚姻不忍殺我旬月之/間足以展吾志遂徃見汗汗妻乙氏及盛妃皆涕泣)¶
　(請盛汗惻然哀之乃舍盛於宫中以為侍中親待如/舊汗兄提驕狠荒淫事汗無禮盛因而間之汗兄弟)¶
　(浸相/嫌忌)集覽(蘭汗姓名汗音寒刑臣宦官名注見漢桓/帝延熹九年天刑之人趙王倫之事西晉)¶
　(趙王倫逼惠帝而奪其璽綬入官即位遷帝于金墉/城詳見惠帝永寜元年申包胥之存楚注見明帝太)¶
<pb:KR2o0020_WYG_033-58a>¶
　(寜二年申胥龔君賔之不偷生於莽世龔勝字君賔/漢哀平時王莽秉政勝乞骸骨歸及莽簒國累徵不)¶
　(應曰誼豈以一身事二姓哉語畢/不食而死詳見新莽始建國三年)質實(冀州注見秦/二世二年信)¶
　(都黎陽縣名注見漢成帝綏和二/年鉅鹿郡名注見楚義帝元年)¶
北凉攻凉取西郡晉昌燉煌張掖質實(西郡未詳沿革/晉昌郡名注見)¶
(唐莊宗同光二年𤓰州燉煌郡名注見漢武帝/元朔三年張掖郡名注見漢後主建興十三年)○夏六¶
月凉吕纂擊楊軌郭黁破之考異(按元年書軌黁叛/則此擊字當作討)○¶
秋七月燕長樂王盛討殺蘭汗攝行統制考異(按蘭汗/弑逆之)¶
(臣也此當書/討蘭汗誅之)¶
<pb:KR2o0020_WYG_033-58b>¶
　(燕太原王竒楷之子蘭汗外孫也汗以為將軍長樂/王盛潜使逃出起兵汗遣仇尼慕將兵討之於是龍)¶
　(城自夏不雨至于七月汗日詣燕諸廟禱請委罪加/難加難聞之怒率所部襲敗慕軍汗遣太子穆討之)¶
　(穆與汗謀殺盛不果李旱張真皆盛素所厚也而穆/引為腹心旱等潜與盛結謀穆擊破加難還饗將士)¶
　(汗穆皆醉盛因踰垣入東宮與旱等殺穆諸軍聞盛/得出皆呼躍爭先攻汗斬之内外帖然士女相慶盛)¶
　(告于太廟因下令曰賴五祖之休文武之力社稷幽/而復顯不獨孤以𦕈𦕈之身免不同天之責凡在臣)¶
　(民皆得明目當世遂大赦改元以長樂王攝行統制/命竒罷兵竒不受命勒兵三萬進至横溝盛出擊破)¶
　(之執竒/賜死)集覽(免不同天之責先是蘭汗弑燕主寳今/長樂王盛討汗而殺之故云然也記曲)¶
　(禮君父之讐弗與共戴天注父者子之天殺己之天/與共戴天非孝子也行求殺之乃止又檀弓上子夏)¶
<pb:KR2o0020_WYG_033-59a>¶
　(問於孔子曰居父母之仇如之何夫子曰寢苫枕干/不仕弗與共天下也注不可以並生也禮地官調人)¶
　(曰凡和難父之/讐辟諸海外)質實(横溝未/詳處所)¶
魏遷都平城¶
　(魏遷都平城始營宫室建宗廟立/社稷宗廟嵗五祭用分至及臘)集覽(分至及臘春/秋分夏至冬)¶
　(至與臘/日而五)¶
王恭殷仲堪及南郡公桓𤣥反𤣥陷江州¶
　(桓𤣥求為廣州㑹稽王道子忌𤣥在荆州因從之𤣥/受命而不行豫州刺史庾楷以道子割其四郡屬王)¶
　(愉上疏言江州内地而西府北帶冦戎不應使愉分/督朝廷不許楷怒遣其子鴻説王恭曰尚之兄弟復)¶
<pb:KR2o0020_WYG_033-59b>¶
　(秉機權欲削方鎮宜早圖之恭以為然以告殷仲堪/及𤣥皆許之推恭為盟主刻期同趣京師司馬劉牢)¶
　(之諫曰㑹稽王道子叔父也而又當國秉政曏為將/軍戮其所愛其伏將軍已多矣頃所授任雖未允愜)¶
　(亦無大失割庾楷四郡以配王愉於將軍何損晉陽/之甲豈可數興乎恭不從上表請討王愉司馬尚之)¶
　(兄弟朝廷憂懼内外戒嚴道子不知所為悉以事委/世子元顯日飲醇酒而已元顯聰警頗渉文義志氣)¶
　(果鋭以安危為己任附之者謂其英武有明帝之風/仲堪聞恭舉兵勒兵趣發悉以軍事委南郡相楊佺)¶
　(期兄弟佺期帥舟師五千為前鋒桓𤣥次之仲堪帥/精兵二萬繼下佺期自以其先漢太尉震至父亮九)¶
　(世皆以材徳著名矜其門地謂江左莫及而時流以/其晚過江婚宦失類兄弟皆麤獷每排抑之佺期常)¶
　(切齒欲因事際以逞其志故亦贊成仲堪之謀八月/佺期及𤣥奄至湓口王愉無備惶遽奔臨川𤣥追獲)¶
<pb:KR2o0020_WYG_033-60a>¶
　(之/)集覽(戮其所愛謂殺王國寳王緒事在去年麤獷/麤通作粗心不精也説文狠也獷古猛反顔)¶
　(師古曰粗惡貌言無親也説/文若犬之獷獷不可附也)質實(廣州注見武帝太/康元年交廣荆州)¶
　(注見漢獻帝建安十二年豫州注見周赧王三十六/年陳州劉牢之彭城人晉陽之甲注見上年湓口注)¶
　(見元興三年一統志云臨川三國呉之郡名𨽻揚州/晉𨽻江州齊臨川郡徙治南城梁復治臨汝隋罷郡)¶
　(置撫州治臨川大業初改為臨川郡唐初復為撫州/後改臨川郡乾元初復為撫州五代時楊呉置昭武)¶
　(軍節度宋仍為撫州𨽻江南西路元置/撫州路本朝改為撫州府屬江西道)¶
魏遣使循行郡國¶
　(魏王珪命有司正封畿標道里平權衡審度量/遣使循行郡國察守宰不法者親考察黜陟之)集覽¶
<pb:KR2o0020_WYG_033-60b>¶
　(平權衡平皮命反平其不平曰平權重衡平也權者/銖兩斤鈞石也權與物鈞同而生衡所以知物之輕)¶
　(重也審度量審詳察也明堂位周公制禮作樂頒度/量而天下大服正義曰度者分寸尺丈引也所以度)¶
　(長短也本起黄鍾之管長以子穀秬黍中者一黍為/一分十分為一寸十寸為一尺十尺為一丈十丈為)¶
　(一引而五度審矣量者龠合升斗斛也所以量多少/也本起黄鍾之龠以子穀秬黍中者千有二百實為)¶
　(一龠十龠為一合十合為一升十升為一斗十斗為/一斛而五量審矣又黄鍾之説注見梁武帝天監元)¶
　(年/)¶
九月加會稽王道子黄鉞討王恭恭司馬劉牢之執恭¶
以降斬之以牢之都督青兖七州軍事桓𤣥為江州刺¶
<pb:KR2o0020_WYG_033-61a>¶
史楊佺為雍州刺史敕殷仲堪使囘軍考異(斬當作誅/提要敕作)¶
(黜/)¶
　(九月加㑹稽王道子黄鉞以世子元顯為征討都督/遣王珣將兵討王恭譙王尚之將兵討庾楷尚之大)¶
　(破楷於牛渚楷奔桓𤣥𤣥大破官軍於白石進至横/江尚之退走道子屯中堂元顯守石頭珣守北郊以)¶
　(備之恭素以才地陵物既殺王國寳自謂威無不行/仗劉牢之為爪牙而以部曲將遇之牢之負才懐恨)¶
　(元顯知之遣人説牢之使叛恭事成授以恭位號牢/之謂其子敬宣曰恭為帝舅不能翼戴帝室數舉兵)¶
　(向京師吾欲討之何如敬宣曰朝廷雖無成康之美/亦無幽厲之惡而恭恃其兵威暴蔑王室大人親非)¶
　(骨肉義非君臣今日討之於情義何有叅軍何澹之/知其謀以告恭恭不信更置酒拜牢之為兄精兵堅)¶
<pb:KR2o0020_WYG_033-61b>¶
　(甲悉以付之使帥帳下督顔延為前鋒牢之至竹里/斬延以降遣敬宣還襲恭恭兵潰亡走為人所獲送)¶
　(京師斬之恭臨刑神色自若謂監刑者曰我闇於信/人所以至此然其本心豈不欲忠於社稷耶但令百)¶
　(世之下知有王恭耳詔以牢之代恭為都督刺史鎮/京口俄而楊佺期桓𤣥至石頭殷仲堪至蕪湖上表)¶
　(理王恭求誅牢之牢之帥北府之衆馳赴京師軍于/新亭佺期𤣥見之皆失色回軍蔡洲朝廷未知西軍)¶
　(虚實内外憂逼桓脩言於道子曰今若以重利㗖𤣥/及佺期二人必内喜𤣥能制仲堪佺期可使倒戈取)¶
　(仲堪矣道子納之以𤣥為江州刺史佺期為雍州/刺史黜仲堪為廣州刺史遣使宣詔敕使囘軍)質¶
　實(黄鉞注見漢後主建興六年牛渚山名注見武帝/太康元年白石壘名注見宋明帝泰始元年横江)¶
　(注見漢獻帝興平元年石頭城名注見漢獻帝建安/十七年竹里山名注見隆安元年蕪湖縣名注見成)¶
<pb:KR2o0020_WYG_033-62a>¶
　(帝咸和二年新亭注見元興元年蔡洲注見梁武帝/太清二年倒戈注見武帝泰始七年成康謂周成王)¶
　(康王幽厲謂周幽王厲王/已上俱詳見通鑑外編)¶
　　書法(前書桓𤣥舉兵反䧟江州矣此書以桓𤣥為/江州刺史此書敕般仲堪使囘軍矣下書復)¶
　　(以殷仲堪督荆益軍晉之無政益甚矣綱目/以桓楊與牢之同書所以見晉賞之無章也)¶
　　發明(恭仲堪元同反然獨討恭何也恭再舉兵向/闕且身為盟主故朝廷獨致其討而牢之是)¶
　　(其部將執之以降亦不復為嫌也當是時典午衰/㣲諸鎮開亂王恭雖死而羣凶尚爾逋誅甚至敕)¶
　　(使囘軍猶復旅拒不從晉之無政抑/可知矣綱目備而書之蓋傷之也)¶
南凉取嶺南五郡¶
<pb:KR2o0020_WYG_033-62b>¶
　(楊軌屯廉川收集夷夏衆至萬餘遣使降於南凉軌/尋為羌酋梁饑所敗西奔&KR0008;海饑遂進攻西平南凉)¶
　(王烏孤欲救之羣臣憚饑兵彊多以為疑左司馬趙/振曰楊軌新敗吕氏方彊洪池以北未可冀也嶺南)¶
　(五郡庶幾可取大王若無開拓逺志振不敢言必欲/經營四方此機不可失也使羌得西平夷夏震動非)¶
　(我之利也烏孤喜曰吾亦欲乘時立功安能坐守窮/谷乎遂進擊饑大破之樂都湟河澆河太守皆以郡)¶
　(降嶺南羌胡數萬落皆附/於烏孤烏孤更稱武威王)集覽(&KR0008;海西胡國名/也&KR0008;字未詳)質實¶
　(嶺南五郡張九韶曰嶺南謂嶺嶠之南即河西之地/五郡謂武威張掖酒泉燉煌金城等處樂都郡名注)¶
　(見漢宣帝元康四年湟中湟/河澆河二郡名未詳處所)¶
冬十月燕長樂王稱皇帝考異(提要王下/有盛字)考證(長樂王/當作長)¶
<pb:KR2o0020_WYG_033-63a>¶
(樂王/盛)○復以殷仲堪督荆益軍仲堪等罷兵還鎮考異¶
(提要軍上/漏州字)¶
　(殷仲堪得詔書大怒趣桓𤣥楊佺期進軍𤣥等喜於/朝命欲受之仲堪遽自蕪湖南歸告喻蔡洲軍士曰)¶
　(汝輩不敢吾至江陵盡誅汝餘口佺期所部二千人/先歸𤣥等大懼狼狽西還追仲堪至尋陽及之仲堪)¶
　(既失職倚𤣥等為援𤣥等亦資仲堪兵雖内相疑阻/勢不得不合乃以子弟交質而盟連名上疏申理王)¶
　(恭求誅劉牢之及譙王尚之并訢仲堪無罪朝廷深/憚之乃復以荆州還仲堪優詔慰諭仲堪等乃受詔)¶
　(推𤣥為盟主𤣥愈自矜倨佺期甚恨密説仲堪襲之/仲堪忌佺期兄弟勇健恐既殺𤣥不可復制苦禁之)¶
　(於是各還所鎮𤣥知之亦有取佺期之志乃屯於夏/口引卞範之為謀主時詔書獨不赦庾楷𤣥以楷為)¶
<pb:KR2o0020_WYG_033-63b>¶
　(武昌/太守)質實(江陵縣名注見漢獻帝建安十三年狼狽/注見漢獻帝初平三年夏口注見漢獻帝)¶
　(建安十二年武昌郡名/注見漢後主建興七年)¶
　　書法(書復以何譏不能令也復督荆益而後罷兵/書仲堪可也曷為以等書之仲堪不復則二)¶
　　(鎮之兵猶未罷也然則晉之弱三鎮之悖益見矣/復以之例有四有改過之辭有貳過之辭有不能)¶
　　(令之辭有因仍之辭殷仲堪督荆益軍唐時溥感/化節度王建西川節度崔𦙍司空同平章事後唐)¶
　　(石敬塘河東節度使皆不能/令之辭也詳漢文帝十四年)¶
十二月魏王珪稱皇帝¶
　(魏王珪命吏部郎鄧淵立官制協音律儀曹郎董謐/制禮儀三公郎王徳定律令太史令鼂崇考天象尚)¶
<pb:KR2o0020_WYG_033-64a>¶
　　(書崔宏總而裁之以為永式十二月珪即皇帝位命/朝野皆束髪加帽追尊逺祖毛以下二十七人皆為)¶
　　(皇帝魏之舊俗孟夏祀天及東廟季夏帥兵却霜於/隂山孟秋祀天於西郊至是始倣古制定郊廟祭饗)¶
　　(禮樂又用崔宏議自謂黄帝之後以土徳王徙六州/二十二郡守宰豪傑二千家于代都東至代郡西及)¶
　　(善無南極隂館北盡參合皆為畿内/其外四方四維置八部帥以監之)集覽(善無地名/在代郡之)¶
　　(西隂舘縣名屬鴈門郡案鴈/門郡今代州是也屬太原府)正誤(善無今按善無漢/縣名屬鴈門郡)¶
　　質實(隂山注見秦王政三年代都即平城注見漢髙/帝七年代都注見秦王政三年一統志云隂舘)¶
　　(秦之縣名屬鴈門郡漢因之東漢末廢/故城在太原府城東北三百五十里)¶
　妖人孫泰謀亂伏誅¶
<pb:KR2o0020_WYG_033-64b>¶
　　(初泰學妖術於杜子恭士民多奉之王珣惡之流泰/於廣州王雅薦於孝武帝云知養性之方召還累官)¶
　　(至新安太守泰知晉祚將終以討王恭為名收兵聚/貨謀作亂以中領軍元顯與之善無敢言者會稽内)¶
　　(史謝輶發其謀㑹稽王道子誘而斬之并其六子兄/子恩逃入海愚民猶以為泰蟬蜕不死就海中資給)¶
　　(之恩乃聚合亡命得/百餘人以謀復讐)集覽(輶音/猷)質實(蟬蛻解殻也莊/子知北遊篇云)¶
　　(身非汝有是天地之委形也生非汝有是天地之委/和也性命非汝有是天地之委順也孫子非汝有是)¶
　　(天地之委蛻也註言/氣自委結如蟬蜕也)¶
　¶
御批資治通鑑綱目卷二十二¶
