# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.103459
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷二上
<pb:KR2o0020_WYG_005-1a>¶
　欽定四庫全書¶
御批資治通鑑綱目卷二上¶
　　(起丙午盡戊戌西楚/霸王四年漢王四年)考異(提要丙午下有秦昭襄王/五十二年戊戌下無西楚)¶
　　(霸王/四年)凡五十三年¶
　(丙秦昭襄王五十二楚考烈王八燕孝王三魏安釐王/午二十二趙孝成王十一韓桓恵王十八齊王建十年)¶
　(○凡/七國)考證(謹按司馬公通鑑秦自是年繼周漢自髙祖/元年繼秦晉自泰始元年繼魏唐自武徳元)¶
　(年繼隋綱目則秦起於始皇帝并六國之後漢起於滅/楚之後晉起扵平吳之後唐起於平羣盜之後如隋則)¶
　(綱目與通鑑同起扵開皇九年平陳之後是謂之正統/古昔帝王之御天下也典禮命討皆原扵天尊卑有分)¶
<pb:KR2o0020_WYG_005-1b>¶
　(内外有制立綱振紀人不敢紊是以六經不言正統統/自正也周衰聖賢不作綱淪法斁禮廢樂崩馴至彊秦)¶
　(入寇王室七國均敵不相統一後若南北朝五代戎狄/盜賊交於中國天下無主不得已同謂之無統大儒述)¶
　(作之義在於貴正統而賤無統/故曰是書後之君子必有取焉)¶
　　　書法(按通鑑自是歳揭秦紀而大書之葢周既亡/而以秦繼也周亡而秦繼之則綱目大書其)¶
　　　(年可矣此其與列國分註何天下未一也天下未/一秦亦列國耳必至於始皇二十六年秦并天下)¶
　　　(始以正統例大書之此綱目所以大一統也故/曰統正扵下而人道定矣漢晉唐初皆倣此)¶
　秦丞相范睢免¶
　　(秦河東守王稽坐與諸侯通棄市王臨朝而歎應侯/請其故王曰武安君死而鄭安平王稽等皆畔内無)¶
<pb:KR2o0020_WYG_005-2a>¶
　(良將外多敵國吾是以憂應侯懼不知所出燕客蔡/澤聞之西入秦先使人宣言於應侯曰蔡澤見王必)¶
　(奪君位應侯召澤讓之澤曰吁君何見之晩也夫四/時之序成功者去商君呉起大夫種何足願與應侯)¶
　(謬曰何為不可君子有殺身以成名死無所恨澤曰/身名俱全者上也名可法而身死者次也三子之可)¶
　(願孰與閎天周公哉語曰日中則移月滿則虧進退/贏縮與時變化今君怨已讐而徳已報意欲至矣而)¶
　(無變計竊為君危之應侯曰善遂薦澤於/王因謝病免王悦澤計以為相數月免)集覽(商君/衞之)¶
　(庶公子名鞅事秦孝公封於商故號商君孝公卒恵/公車裂之呉起衛人為楚悼王相悼王死大臣作亂)¶
　(攻殺起大夫種種上聲名也姓文字子禽楚之郢人/事越王勾踐為大夫後被殺何足願與與平聲語末)¶
　(辭也本𫝊作其卒然亦可願與閎天周公閎天姓名/周文王武王之臣周公名旦武王弟又為成王相二)¶
<pb:KR2o0020_WYG_005-2b>¶
　(人者身名/俱全者也)質實(一統志云吳起衛人嘗學於曾子好/用兵為魯將破齊復為魏將擊秦魏)¶
　(武侯善之為西河守大振聲名既而見疑適楚悼王/聞其賢以為相扵是撫養士卒平越取陳却晉伐秦)¶
　(諸侯畏楚之强大夫種春秋時越大夫也吳王夫差/敗越兵于夫椒越王勾踐使種行成于吳勾踐既歸)¶
　(國屬政于種及滅吳種謀居多後以范蠡遺書稱疾/不朝或譛種將作亂王賜以屬鏤之劒遂伏劒死周)¶
　(公姬姓文王之子世居岐山生有聖徳輔武王伐/紂以安天下又輔成王制禮作樂以成周家之治)¶
　　書法(免例有三書某人免者可免者也著所坐者/有罪者也書免某人官下某人獄免徵下獄)¶
　　(免者無/罪者也)¶
　　發明(范睢傾險之士然能知止而退/亦有足取故書免而不去其官)¶
<pb:KR2o0020_WYG_005-3a>¶
楚以荀况為蘭陵令¶
　(荀卿趙人春申君以為蘭陵令荀卿嘗與臨武君論/兵於趙孝成王前王曰請問兵要卿對曰要在附民)¶
　(夫仁人之兵上下一心三軍同力臣之扵君也下之/於上也若子弟之事父兄若手臂之扞頭目而覆胷)¶
　(腹也故兵要在扵附民而已齊人隆技擊得一首者/賜贖錙金無本賞矣事小敵毳則偷可用也事大敵)¶
　(堅則渙然離耳是亡國之兵也其去賃市傭而戰之/㡬矣魏氏之武卒以度取之衣三屬之甲操十二石)¶
　(之弩負矢五十置戈其上冠胄帶劒贏三日糧日中/而趨百里中試則復其戸利其田宅氣力數年而衰)¶
　(而復利未可奪也改造則不易周也故地雖大其税/必寡是危國之兵也秦人其生民也陿隘其使民也)¶
　(酷烈忸之以慶賞鰌之以刑罰使民所以要利於上/者非鬬無由也使以功賞相長五甲首而𨽻五家是)¶
<pb:KR2o0020_WYG_005-3b>¶
　(㝡為衆彊長久之道然皆干賞蹈利之兵未有安制/綦節之理也故齊之技擊不可以遇魏之武卒魏之)¶
　(武卒不可以遇秦之鋭士秦之鋭士不可以當桓文/之節制桓文之節制不可以敵湯武之仁義故招延)¶
　(募選隆勢詐尚功利是漸之也禮義教化是齊之也/故兵大齊則制天下小齊則制隣敵若夫招延選募)¶
　(隆勢詐尚功利之兵則勝不勝無常相為雌雄耳夫/是之謂盗兵君子不由也王曰善請問為將卿曰號)¶
　(令欲嚴以威賞罰欲必以信處舎欲周以固徙舉進/退欲安以重欲疾以速窺敵觀變欲潛以深欲伍以)¶
　(參遇敵決戰必行吾所明無行吾所疑夫是之謂六/術無欲將而惡廢無怠勝而忘敗無威内而輕外無)¶
　(見利而不顧其害凡慮事欲熟而用財欲泰夫是之/謂五權可殺而不可使處不完可殺而不可使擊不)¶
　(勝可殺而不可使欺百姓夫是之謂三至凡百事之/成也必在敬之其敗也必在慢之故敬勝怠則吉怠)¶
<pb:KR2o0020_WYG_005-4a>¶
　(勝敬則滅計勝欲則從欲勝計則凶戰如守行如戰/有功如幸慎行此六術五權三至而處之以恭敬無)¶
　(曠夫是之謂天下之將臨武君曰善請問王者之軍/制卿曰將死皷御死轡百吏死職士大夫死行列聞)¶
　(皷聲而進金聲而退順命為上有功次之不殺老弱/不獵田稼服者不禽格者不赦犇命者不獲凡誅非)¶
　(誅百姓也誅其亂百姓者也百姓有捍其賊者是亦/賊也故順刃者生傃刃者死犇命者貢有誅而無戰)¶
　(不屠城不潛軍不留衆師不越時故亂者樂其政不/安其上者欲其至也臨武君曰善陳囂問曰先生議)¶
　(兵常以仁義為本然則又何以兵為哉卿曰仁者愛/人故惡人之害之也義者循理故惡人之亂之也故)¶
　(兵者所以禁暴除/害也非争奪也)集覽(荀卿趙人名况時人相尊號/之曰卿後避漢宣諱號曰孫)¶
　(卿臨武君荀子注臨武君楚將也未知姓名或曰劉/向序云荀卿至趙與孫臏議兵孝成王前孫臏即臨)¶
<pb:KR2o0020_WYG_005-4b>¶
　(武君也今按史記年表齊宣王二年孫臏為軍師敗/魏人扵馬陵至趙孝成王元年已七十餘年年代相)¶
　(逺疑臨武君非孫臏也隆技擊隆尚也以勇力擊斬/敵者號為技擊孟康曰兵家之技巧者習手足便器)¶
　(械積機關以立攻守之勝者無本賞本賞謂有功同/受賞也斬首雖戰敗亦賞不斬首則雖戰勝亦不賞)¶
　(是無本賞也事小敵毳毳讀曰脆若遇小敵而敵毳/則可偷竊而用此技其去賃市傭而戰之㡬矣此與)¶
　(賃市井傭作之人而使之戰者相去㡬何以度取之/取其材力長短中度者三屬之甲屬音注甲札之數)¶
　(也如淳曰上身一髀禈一脛繳一凡三屬上身者上/體之甲髀股也禈音昆䙝衣以蔽股名髀褌也脛胻)¶
　(也胻乃脛耑繳行縢也以繳脛耑名脛繳也皆相連/屬也又七屬甲注見唐徳宗建中三年贏三日糧贏)¶
　(音盈負也又負三日糧食日中而趍百里謂負重而/趍一日之中可行百里中試則復其户利其田宅中)¶
<pb:KR2o0020_WYG_005-5a>¶
　(去聲復音福試中其技則復除户役給其便利之處/不征徭也改造則不易周改造更選擇也則又如前)¶
　(其税必寡優復既多則賦税寡少無所資用忸之忸/音狃習也戰勝則厚賞使習以為常鰌之鰌藉也不)¶
　(勝則以刑罰凌藉之五甲首而𨽻五家戰獲五甲首/則得役𨽻其鄉里之五家安制綦節綦音棊極也楊)¶
　(倞曰安制謂安扵制度自不踰越極扵中義心不為/非之理漸之謂漸進而近扵法未為理也處舍欲周)¶
　(以固處舎營壘也周密牢固則敵不敢陵奪安以重/舉動進退之法静則安重而不為輕舉疾以速動則)¶
　(疾速而不失機權潜以深使間諜以觀敵國當潛隠/深入伍以參伍參錯雜也錯雜扵敵中而盡知其事)¶
　(所明所知處所疑疑危處六術自上文號令至遇敵/此六術無欲將而惡廢惡去聲無求進而惡退無怠)¶
　(勝而忘敗無既勝則或怠而至於敗亡用財欲泰謂/不當恡賞五權此五者乃為将之權謀可殺而不可)¶
<pb:KR2o0020_WYG_005-5b>¶
　(使處不完所處必須完固若處不完之地己寧可自/殺三至此三者謂之至言其守而不變也將死皷將)¶
　(當死扵皷之下左𫝊師之耳目在吾旗皷御死轡御/車者當死守轡策不獵田稼獵與躐同蹂踐也服者)¶
　(不禽不戰而退者不追禽之格者不赦捍拒格鬭者/必殺無赦犇命者不獲犇與奔通奔走來歸命者不)¶
　(獲之為囚俘傃刃者死荀子傃本作蘇注蘇讀為傃/向也犇命者貢取歸命者貢獻扵上將不屠城屠城)¶
　(謂毁其城而殺其民若宰六畜然不潛軍言用軍無/所潛伏不留衆不久留師衆使暴露扵野外不安其)¶
　(上者謂不安其亂國之政者欲其至/也樂其來征也猶東征西夷怨之意)正誤(可殺而不/可使處不)¶
　(完今按此謂將若有罪寧可殺之不可使處不完/之地而致兵敗傷衆也奔命者貢今按貢于國君)質¶
　實(一統志云荀卿趙人仕楚為蘭陵令著書數萬言/羽翼六經有荀子書𫝊流于世蘭陵縣名注見漢)¶
<pb:KR2o0020_WYG_005-6a>¶
　(光武建/武四年)¶
　　書法(綱目非大封拜不書此令耳何以書錄賢也/而以之者為可譏矣其譏何賢也而止以為)¶
　　(令非其所矣終綱目書以為令十有二是年荀况/漢元帝永光元年張猛晉孝武太元十六年范𢎞)¶
　　(之隋文帝開皇二十年王伽唐太宗貞觀十四年/韋元方中宗嗣聖九年狄仁傑二十一年戴令言)¶
　　(𤣥宗開元二年徐惀徳宗貞元十九年韓愈憲宗/元和十四年裴潾穆宗長慶元年楊汝士㦤宗咸)¶
　　(通五年劉蜕惟王/伽徐惀為非譏也)¶
周民東亡秦取其寳器遷西周公於&KR1222;狐之聚集覽(&KR1222;/狐)¶
(地名&KR1222;音憚徐廣曰&KR1222;狐聚近陽人聚在洛陽南/百五十里括地志云汝州之外古梁城即&KR1222;狐聚)質實¶
<pb:KR2o0020_WYG_005-6b>¶
(一統志云&KR1222;狐聚名在河南府城外五十/里梁新城之間秦取九鼎遷西周公于此)○楚人遷魯¶
于莒而取其地¶
(丁秦五十三楚九燕王喜元魏二/未十三趙十二韓十九齊十一年)秦伐魏取吳城○韓¶
王入朝於秦¶
　　書法(書入朝何秦益彊也自威烈至周亡韓未嘗/書來朝於是書入朝扵秦罪韓也六國韓最)¶
　　(先朝秦而秦亦最先滅之然則自卑以媚敵者/果不足以自免矣自是七國始書王周已亡也)¶
　　發明(戰國諸侯自稱王以後綱目例皆書君所以/不予其僣也今此又復書韓王何哉是時周)¶
　　(赧既亡上無天子故諸侯因其稱王而書之亦所/以著其僣爾然韓既稱王乃書入朝于秦烏有身)¶
<pb:KR2o0020_WYG_005-7a>¶
　　(為王者乃奔走朝事他國/者哉據事直書義自見矣)¶
○魏舉國聽令扵秦¶
(戊秦五十四楚十燕二魏二十/申四趙十三韓二十齊十二年)秦王郊見上帝扵雍¶
　　發明(郊見天子之禮也春秋魯郊聖人因事屢書/而譏之或者以為周賜以天子禮樂故魯得)¶
　　(郊祀然夫子乃曰魯之郊禘非古也周公其衰矣/孔子魯之臣子其不滿扵魯若此况西戎之秦乎)¶
　　(秦自襄始受封已僣祀西畤至文宣靈鄜密上下/用事四帝揚雄所謂僣莫僣扵祭祭莫重扵天者)¶
　　(是也今上書韓王入朝魏舉國聽令下書郊見上/帝扵雍葢明著其既服諸侯益肆其僣侈之志云)¶
　　(爾異時呂政吞滅諸國毒痡四海方且行封禪祠/諸神然不二世遽滅帝果私扵秦哉嗚呼吾誰欺)¶
<pb:KR2o0020_WYG_005-7b>¶
　　(欺天乎曾謂太山不如林放乎/後之僣祀徼福者可以觀矣)¶
○楚遷于鉅陽¶
(己秦五十五楚十一燕三魏二十/酉五趙十四韓二十一齊十三年)魏人殺衛君而立其¶
弟¶
　(弟魏/壻也)¶
(庚秦五十六楚十二燕四魏二十/戌六趙十五韓二十二齊十四年)秋秦王稷薨太子柱¶
立韓王衰絰入弔祠考異(提要漏/柱字)¶
　　書法(七國始書薨周亡也周亡綱目王七國則曷/為不書崩書薨分王也書薨足以異之矣綱)¶
<pb:KR2o0020_WYG_005-8a>¶
　　(日不皆薨立六王必有事而後書惟秦悉書/之詳秦世也自是秦有大事必書時若月)¶
　　發明(天王崩諸侯未有奔赴者秦韓均為諸侯而/行弔若此則亦視勢之強弱而不顧禮之當)¶
　　(否爾韓之卑屈如此將以求媚扵秦然不免首為/秦人所滅故綱目扵其入弔之事大書于冊所以)¶
　　(戒有國之君不可不自彊扵善而毋徒媚敵以乞/憐也或曰韓以微弱之國不得不爾是不然湯以)¶
　　(七十里文王以百里萬一迫扵彊大不能自立則/有國君死社稷之義效死勿去死于宗廟可也謂)¶
　　(之何/哉)¶
○燕伐趙趙敗之遂圍燕¶
　(燕王使栗腹約驩扵趙反而言曰趙壯者死長平其/孤未壯可伐也王使腹將而攻鄗將渠曰與人通關)¶
<pb:KR2o0020_WYG_005-8b>¶
　(約交使者報而攻之不祥師必無功王不聽自將偏/軍隨之將渠引王之綬王以足蹴之將渠泣曰臣非)¶
　(自為為王也王不聽遂行趙使㢘頗擊之敗其兩軍/逐北五百里遂圍燕燕人請和趙人曰必令將渠處)¶
　(和燕王以將渠為相/而處和趙師乃解)集覽(栗腹姓名腹本作股/將渠姓名將即郎反)質實¶
　(一統志云鄗春秋晉邑名戰國屬趙漢為鄗縣屬常/山郡光武即位扵鄗南改曰髙邑為冀州刺史治所)¶
　(晉屬趙國後魏屬趙郡隋屬欒州唐屬趙州宋屬/慶源府金屬沃州元屬趙州國朝因之屬真定府)¶
趙公子勝卒考異(提要無趙公/子勝卒五字)¶
(辛秦孝文王柱元楚十三燕五魏二/亥十七趙十六韓二十三齊十五年)冬十月秦王薨子¶
楚立考異(王下當有柱字今按昭襄王薨書名據崩葬/例曰無統之君稱王公者曰某王公某薨此)¶
<pb:KR2o0020_WYG_005-9a>¶
(闕柱字盖/刋本漏也)考證(當作秦王柱薨○謹按凡例曰凡無統/稱王公者曰某王公某薨故名存者皆)¶
(當補書/後倣此)¶
　(孝文王即位三日而薨子楚立尊華/陽夫人為華陽太后夏姬為夏太后)¶
　　書法(秦王/柱也)¶
燕伐齊拔聊城齊伐取之¶
　(燕將攻齊聊城拔之或譛之燕王燕將保聊城不敢/歸齊田單攻之嵗餘不下魯仲連乃為書約之矢以)¶
　(射城中遺燕將曰為公計者不歸燕則歸齊今獨守/孤城齊兵日益而燕救不至將何為乎燕將見書泣)¶
　(三日猶豫不能決遂自殺聊城亂田單克之歸言仲/連扵齊王欲爵之仲連逃之海上曰吾與富貴而詘)¶
<pb:KR2o0020_WYG_005-9b>¶
　(扵人寧貧賤而輕世肆志焉魏王問天下之髙士扵/子順子順曰世無其人也抑可以為次其魯仲連乎)¶
　集覽(聊城徐廣曰在平原括地志云故聊城在博州/聊城縣西二十里春秋齊西界聊攝戰國時亦)¶
　(齊地秦漢皆為東郡之聊城約之矢髙誘曰纏束書/扵矢上猶豫顔師古曰猶獸名性多疑聞有聲則豫)¶
　(登木下上不一故謂不決曰猶豫索隠曰猶鄒音以/獸反禮記作猶與注與音豫崔浩云猶猿類仰鼻長)¶
　(尾性多疑故以比不決者按狐性亦多疑渡氷而聽/氷聲故云狐疑今解者又引老子與兮若冬涉川猶)¶
　(兮若畏四隣故以為猶與且按狐聽氷而此云與兮/冬涉川則與定是狐類不疑若畏四隣則猶定是獸)¶
　(自不保同類故云畏四隣也又狐疑注見秦二世三/年富貴而詘扵人記儒行曰不充詘扵富貴注充詘)¶
　(喜失節之貌詘音求勿反又丘勿反輕世/肆志輕世眇視天下也肆志放縱志意也)正誤(富貴/而詘)¶
<pb:KR2o0020_WYG_005-10a>¶
　(扵人今按詘與屈/同勢相傾軋也)質實(一統志云聊城古邑名本春/秋時聊攝地戰國時屬齊秦)¶
　(置聊城縣屬東郡漢因之魏晉俱屬平原郡北齊改/屬濟州隋初屬平原郡尋扵此置博州後州省以縣)¶
　(屬武陽郡唐為博州治五代周省武水縣/入焉宋金元仍舊國朝因之改屬東昌府)¶
(壬秦莊襄王楚元楚十四燕六魏二/子十八趙十七韓二十四齊十六年)秦以呂不韋為相¶
國封文信侯○秦滅東周遷其君扵陽人聚考異(按昭/襄王)¶
(五十二年書遷西周公定宇陳氏曰綱目/書東西周之亡而不書二周之分疑漏)¶
　(東周君與諸侯謀伐秦王使相國帥師滅之遷/東周君扵陽人聚周遂不祀周比亡凡有七邑)集覽¶
　(陽人地理志河南梁縣有陽人聚括地/志云陽人故城在汝州梁縣西四十里)質實(一統志/云陽人)¶
<pb:KR2o0020_WYG_005-10b>¶
　(聚在南陽府汝州西秦遷東周扵/此吳孫堅大破董卓軍亦此地)¶
秦伐韓取滎陽成皐置三川郡集覽(滎陽縣名屬河南/古虢國也今鄭州)¶
(是成臯縣名屬河南戰國鄭虎牢關也括地志云故城/在洛州汜水縣西南二里三川秦三川郡漢髙改河南)¶
(郡韋昭曰洛陽有伊洛河三水故/名焉陽休之説涇渭洛亦為三川)質實(一統志云滎陽/古邑名本古東)¶
(虢國春秋時為鄭京城秦置敖倉扵此漢始置滎陽縣/屬河南郡其治在今縣西五十里晉置滎陽郡後魏郡)¶
(縣並徙今治北齊改郡曰成皐隋廢郡存縣唐析置武/泰縣屬洛州神龍初復省入滎陽縣屬鄭州五代宋金)¶
(元仍舊國朝因之屬開封府成皐古邑名本東虢國地/春秋時為鄭巖邑又名虎牢秦屬三川郡漢置成皐縣)¶
(屬河南郡東漢廢縣為關三國魏復置縣晉屬河南郡/劉宋扵此置司州後魏北豫州及成皐郡同治扵此隋)¶
<pb:KR2o0020_WYG_005-11a>¶
(始改縣曰汜水屬滎陽郡唐初析置成皐縣貞觀中又/省入氾水屬鄭州後屬孟州宋初屬洛州元豐初復屬)¶
(孟州金屬鄭州元仍舊國朝因之屬開封府三川秦之/郡名即周之王城下都也漢置河南郡東漢都扵此置)¶
(河南尹三國魏置司州晉亦都此置河南尹苻秦改為/豫州劉宋仍置司州後魏改為洛州徙都之又改司州)¶
(亦為河南尹後周改為東京隋煬帝徙都扵此改豫州/唐初復為洛州置都督府髙宗改為東都尋改神都天)¶
(寳初又改東京五代梁為西都唐改東都晉改西京宋/因之金置徳昌軍號中京置金昌府元為河南路國朝)¶
(改為河南府/屬河南道)○楚滅魯遷其君扵卞為家人集覽(卞魯/國有)¶
(卞縣括地志云兖州/泗水縣本漢卞縣地)質實(一統志云卞春秋魯邑名即/古卞明國也戰國時屬楚後)¶
(屬秦漢置卞縣屬魯國晉屬魯郡隋改為泗水縣屬兖/州唐宋金因之元省入曲阜尋復置屬兖州國朝因之)¶
<pb:KR2o0020_WYG_005-11b>¶
(改屬兖/州府)¶
　(是為/頃公)¶
(癸秦二楚十五燕七魏二十九/丑趙十八韓二十五齊十七年)日食○秦伐趙定太原¶
取三十七城集覽(太原注見齊明帝/建武三年并州)○楚黄歇徙封扵¶
吳¶
　(春申君言扵楚王曰淮北邊扵齊其事急請以為郡/而封扵江東許之春申君因城故吳墟而居之宫室)¶
　(極/盛)集覽(城故呉墟春申君𫝊注正義曰闔閭今蘇州/也扵城内小城西北别築城居之今圮毁也)¶
　(又大内北瀆四從五横至今/猶存又改破楚門為昌門)質實(一統志云故吳墟/在蘇州府城内西)¶
<pb:KR2o0020_WYG_005-12a>¶
　(南按春申君𫝊注云黄歇初封扵吳扵闔閭城内小/城西北别築城居之今圮毁也又大内北瀆四從五)¶
　(横至今/猶存焉)¶
　　書法(黄歇徙封何歇意也綱目誅意故/不書楚徙封黄歇書黄歇徙封)¶
(甲秦三楚十六燕八魏三十趙/寅十九韓二十六齊十八年)秦悉拔上黨諸城置太¶
原郡¶
　　書法(自上黨降趙扵是十有七年凡五書太原上/黨其書之何上黨天下之脊也秦得上黨而)¶
　　(并天下之勢成/矣故謹書之)¶
○秦伐魏魏公子無忌率五國之師敗之追至函谷而¶
<pb:KR2o0020_WYG_005-12b>¶
還¶
　(蒙驁伐魏取髙都汲魏王患之使人請信陵君信陵/君不肯還其客毛公薛公見曰公子所以重扵諸侯)¶
　(者徒以魏也今魏急而公子不恤一旦秦克大梁夷/先王之宗廟公子當何面目立天下乎語未卒信陵)¶
　(君色蠻趣駕還魏魏王持信陵君而泣以為上將軍/求援扵諸侯諸侯聞之皆遣兵救魏信陵君遂率五)¶
　(國之師敗蒙驁扵河外追至函谷關而還○安陵人/縮髙之子仕扵秦守管信陵君攻之不下使人召髙)¶
　(將以為五大夫執節尉而使攻管髙對曰父攻子守/人之笑也見臣而下是倍主也父教子倍亦非君之)¶
　(所喜敢辭信陵君怒使謂安陵君生束縮髙而致之/不然無忌將率十萬之師以造城下安陵君曰吾先)¶
　(君成侯受詔襄王以守此城也手受太府之憲其上/篇曰子弑父臣弑君有常不赦國雖大赦降城亡子)¶
<pb:KR2o0020_WYG_005-13a>¶
　(不得與焉今縮髙辭大位以全父子之義而君曰必/生致之是使我負襄王之詔而廢太府之憲也縮髙)¶
　(聞之曰信陵君為人悍猛而自用此辭反必為國禍/吾已全已無違人臣之義矣豈可使吾君有魏患乎)¶
　(乃之使者舎刎頸而死信陵君聞/之縞素辟舎而遣使謝安陵君)集覽(蒙驁齊人蒙/武之父蒙恬)¶
　(之相也驁音遨鄭氏音五到反髙都魏邑名括地志/云髙都故城今河内澤州是汲魏邑名即河内郡也)¶
　(括地志云古汲城在衛州汲縣地河外謂陜華二州/也正義曰河外者河南岸也魏州地管縣名屬滎陽)¶
　(括地志云今鄭州管城縣外城古管國城也此辭反/為句言與理相反縞素辟舎喪服而不居正寢也信)¶
　(陵以縮髙因以非理召之而自殺故以示自貶記玉/藻曰縞冠素紕既祥之冠也閒𫝊曰素縞麻衣鄭𤣥)¶
　(注此素縞者玉藻所云縞冠素紕也紕純縁邊也榖/梁𫝊成五年輦者曰君親素縞注素衣縞冠凶服也)¶
<pb:KR2o0020_WYG_005-13b>¶
　(釋曰鄭云以素純䘮冠故謂之素縞今注與鄭異也/離騷九章曰思久故之親身兮因縞素而哭之注縞)¶
　(素白緻/繒也)正誤(此辭反必為國禍今按此辭反為還報/也信陵君遣使謂安陵君生致縮髙不)¶
　(然將伐之安陵君不從而曰云云故縮髙言使/者以辭還報信陵君必伐安陵是為國禍也)質實¶
　(一統志云髙都古邑名春秋時屬晉戰國時屬韓後/屬趙秦置髙都縣屬上黨郡漢因之後魏置建興郡)¶
　(治此北齊改置髙都郡後周廢為髙都村故城在澤/州城東三十里汲古邑名本殷牧野之地春秋時屬)¶
　(晉戰國時屬魏後屬秦漢置汲縣屬河内郡魏屬朝/歌郡晉為汲郡治後魏置伍城郡及縣周以縣屬衛)¶
　(州隋復改為汲縣屬汲郡唐徙衛治此宋元仍舊國/朝因之改屬衛輝府安陵春秋鄭邑名鄭伯克段于)¶
　(鄢即此戰國謂之安陵漢始置鄢陵縣屬潁川郡東/魏屬許昌郡北齊省入許昌縣隋復置屬許州唐因)¶
<pb:KR2o0020_WYG_005-14a>¶
　(之宋屬開封府金元因之國朝仍屬開封府管古邑/名周封管叔鮮于此為管國春秋時屬晉後屬魏秦)¶
　(置管縣屬三川郡漢屬河南郡晉宋因之後魏扵縣/置滎州改屬滎陽郡後周改為鄭州隋改為管州唐)¶
　(降為管城縣為鄭州治所宋金元俱仍舊國朝/省入鄭州故城在開封府城西一百八十里)¶
　　書法(追至函谷何惡秦也秦伐之不得志扵是再/書矣自昭襄以來山東之得志有三田文之)¶
　　(伐書河渭絶無忌之救書大破秦軍扵是書追至/函谷雖終無救扵亡而綱目每喜書之則亦惡秦)¶
　　(而已/矣)¶
五月秦王薨子政立考異(提要王下有楚字此亦/刋本闕漏與孝文王同)¶
　(政生十三年矣國事皆委扵文信侯號仲父胡/氏曰孝文莊襄二王之死葢皆不韋之所為也)¶
<pb:KR2o0020_WYG_005-14b>¶
　　書法(秦王楚也秦自書薨以來未有不名者其不/名柱與楚何疑也何疑乎柱楚不韋欲政之)¶
　　(王久矣而二王之享國皆不永以是為可疑故異/其文異其文者異其事也然則趙王丹楚王悍亦)¶
　　(不稱名何也六國/之事故多略之矣)¶
(乙秦王政元楚十七燕九魏三十/卯一趙二十韓二十七齊十九年)秦鑿涇水為渠¶
　(韓欲疲秦使無東伐乃使水工鄭國為間扵秦鑿涇/水自仲山為渠並北山東注洛中作而覺欲殺之國)¶
　(曰臣為韓延數年之命然渠成亦秦萬世之利也乃/使卒為之注填閼之水溉舄鹵之地四萬餘頃收皆)¶
　(畝一鍾由是/秦益富饒)集覽(涇水地理志涇水出安定涇陽縣/西今原州百泉縣笄頭山也東南)¶
　(至馮翊陽陵縣與渭水合又東與漆沮水合經秦漢/之都至潼津入河仲山河渠書作中山顔師古曰中)¶
<pb:KR2o0020_WYG_005-15a>¶
　(音仲即今九嵏山之東中山也括地志云中一名仲/山在雍州雲陽縣西十五里並北山東注洛並與傍)¶
　(通音蒲良反近也倚也河渠書注徐廣曰出馮翊懐/徳縣填閼之水填音田塞也閼依據反或作&KR1657;通作)¶
　(淤説文澱滓濁泥舄鹵之地河渠書作澤鹵之地索/隠曰澤一作舄音昔本或作斥則如字讀之書𫝊注)¶
　(許慎曰東方謂之斥西方謂/之鹵斥鹵鹹地可煮為鹽)正誤(舄鹵今按舄本作/瀉鹹土也周禮草)¶
　(人鹹/瀉)質實(一統志云涇水自平凉府城西南白巖發/源至涇州又東南至邠州界又東北至西)¶
　(安府髙陵縣界㑹于渭仲山在西安府涇陽縣西北/七十里俗𫝊漢髙祖兄仲所居扵此故號焉上有仲)¶
　(子廟歳旱圍此/射獵則有風雨)¶
　　書法(鑿渠必書重民利也書溝渠始此終綱目書/渠十是年漢武帝元光六年渭渠太始二年)¶
<pb:KR2o0020_WYG_005-15b>¶
　　(白渠明帝永平十三年汴渠後主延熙四年曹魏/漕渠隋甲辰廣通渠煬帝大業元年通濟渠四年)¶
　　(永濟渠唐𤣥宗天寳元年三門運渠/後周戊午汴渠䢴溝刁溝不與焉)¶
(丙秦二楚十八燕十魏三十二趙/辰二十一韓二十八齊二十年)趙王薨㢘頗犇魏考¶
異(據崩葬例當書趙王/丹薨亦刋本漏也)¶
　(趙使㢘頗伐魏取繁陽孝成王薨悼襄王立使樂乗/代頗頗怒攻之遂出犇魏魏不能用趙師數困王復)¶
　(思之使視頗尚可用否頗之仇郭開多與使者金令/毁之頗見使者一飯斗米肉十斤被甲上馬以示可)¶
　(用使者還報曰㢘將軍老尚善飯然與臣坐頃之三/遺矢矣王遂不召楚人迎之頗一為楚將無功曰我)¶
　(思用趙人/遂卒扵楚)集覽(繁陽徐廣曰屬魏郡正義曰在相州/内黄東北三遺矢史記注索隠曰謂)¶
<pb:KR2o0020_WYG_005-16a>¶
　(數起便也/矢一作屎)質實(一統志云繁陽古邑名春秋時屬晉/戰國時屬魏秦置縣屬魏郡漢省之)¶
　(故城在大名府内/黄縣東六十里)¶
(丁秦三楚十九燕十一魏三十三趙悼/已襄王偃元韓二十九齊二十一年)秦大饑考異(提/要)¶
(漏秦/字)¶
　　書法(書大饑始此終綱目書大饑二十六是年辛/未趙漢武帝建元三年元帝永光元年莽甲)¶
　　(戌辛巳漢光武建武二年安帝永初三年再書晉/惠帝元康四年永興二年愍帝建興二年襄國元)¶
　　(帝大興二年穆帝永和十年秦孝武太元四年秦/六年十二年凉州安帝元興元年梁丙辰魏唐初)¶
　　(戊寅凉唐中宗嗣聖四年𤣥宗天寳十三載肅宗/上元二年徳宗興元元年癸卯晉甲寅湖南書饑)¶
<pb:KR2o0020_WYG_005-16b>¶
　　(二十/九)¶
○秦伐韓取十二城○趙李牧伐燕取武遂方城¶
　(李牧者趙北邊之良將也嘗居代鴈門備匈奴以便/宜置吏市租皆輸莫府為士卒費日擊數牛饗士習)¶
　(騎射謹烽火多間諜為約曰匈奴入盜則急收保有/敢捕虜者斬如是數歳無所亡失匈奴皆以為怯雖)¶
　(趙邊兵亦以為吾將怯趙王使人讓之牧如故王怒/使人代之屢出戰不利邊不得田畜王復請李牧牧)¶
　(稱病不出王彊起之牧曰必用臣臣如前乃敢奉令/王許之牧至邊如約匈奴數歳無所得終以為怯士)¶
　(日得賞賜而不用皆願一戰乃選車騎習戰大縱畜/牧人民滿野匈奴小入佯北以數十人委之單于聞)¶
　(之大率衆入牧乃多為竒陳張左右翼擊之大破殺/匈奴十餘萬騎滅襜襤破東胡降林胡單于犇走十)¶
<pb:KR2o0020_WYG_005-17a>¶
　(餘歳不敢近趙邊先是時天下冠帶之國七而秦趙/燕邊扵夷狄諸戎亦各分散自有君長莫能相一其)¶
　(後義渠築城郭以自守而秦滅之始扵隴西北地上/郡築長城以拒胡趙破林胡樓煩築長城自代並隂)¶
　(山下至髙闕為塞而置雲中鴈門代郡燕破東胡却/地千里亦築長城自造陽至襄平置上谷漁陽右北)¶
　(平遼東郡及戰國/之末而匈奴始大)集覽(武遂方城地理志武遂屬河/間國方城屬廣陽郡括地志)¶
　(云武遂易州遂城也方城在幽州固安南十七里代/鴈門正義曰鴈門縣在代地故云代鴈門漢代郡城)¶
　(古代國也秦置鴈門郡在蔚州飛狐北百五十里匈/奴黄帝本紀北逐葷粥注索隠曰葷粥匈奴别名唐)¶
　(虞以上曰山戎亦曰獯鬻夏曰淳維殷曰鬼方周曰/玁狁秦漢曰匈奴魏隋唐皆曰突厥莫府如淳曰莫)¶
　(大也將軍征行無常處所在為治故言莫府莫或作/幕晉灼曰衛青征匈奴帝就拜大將軍扵幕中府故)¶
<pb:KR2o0020_WYG_005-17b>¶
　(曰幕府顔師古曰二説皆非按幕府者以軍幕為義/古字通用㢘頗李牧市租皆入幕府此則非因衛青)¶
　(始有其號又莫大之義乖索隠曰古者出征以幕帳/為府署也邊不得田畜為句正義曰畜許又反單于)¶
　(匈奴天子之號猶華言皇帝也漢書音義曰單于者/廣大貌言其象天單于然也單音蟾襜襤音檐藍徐)¶
　(廣曰襜襤一作臨駰如淳曰胡名也在代地東胡注/見周赧王八年林胡西胡國名括地志云在朔州嵐)¶
　(州以北春秋北地地如淳曰林胡即儋林為趙武靈/王所滅隴西地理志雍州隴西郡今隴右也括地志)¶
　(云隴山名郡在山西故名隴西上郡屬古并州今鄜/州是括地志云故城在綏州上縣東南五十里按丹)¶
　(鄜延綏等州北至勝州固陽並係上郡地魏築長城/界隂山地理志西河郡隂山縣括地志云隂山北戎)¶
　(地在朔州北塞外東西千餘里草木茂盛匈奴依阻/其中漢武克匈奴置隂山縣正義曰今勝州是山在)¶
<pb:KR2o0020_WYG_005-18a>¶
　(五原郡西安陽縣北髙闕徐廣曰在五原郡北括地/志云朔方郡臨戎縣北有連山險扵長城其山中斷)¶
　(兩峯極峻相對若闕故名焉雲中今大同府古雲中/郡也嵐勝等州皆是其地括地志云故城在勝州榆)¶
　(林縣東北造陽晉太康地記秦塞自五原郡北九里/地名造陽匈奴𫝊曰漢亦棄上谷郡之斗辟縣造陽)¶
　(地以與胡顔師古曰斗絶也縣之斗曲入匈奴界者/其中造陽地也辟讀曰僻襄平城名也韋昭曰今遼)¶
　(東所理上谷今媯州是在古幽州西北羅璧識遺曰/燕北百里外有居庸關關東二百里外有虎北口即)¶
　(古上谷郡漁陽幽州漁陽郡括地志云故城在檀州/宻雲縣南十八里漁水之北今薊州是右北平漁陽)¶
　(郡東南七十里有北平城即漢右北平也遼東今/遼陽府是周封箕子扵朝鮮漢置樂浪等四郡地)正¶
　誤(邊不得田畜今按畜當作許六切養牲也/下文大縱畜牧音同亦謂畜養牧放也)質實(一/統)¶
<pb:KR2o0020_WYG_005-18b>¶
　(志云武遂古邑名戰國時屬燕後屬秦漢置武遂縣/屬河間國東漢屬安平國晉析置武强縣屬長樂國)¶
　(後魏屬武邑郡隋初以武遂省入屬信都郡唐屬深/州後屬冀州宋金俱屬深州元置東武州尋廢州以)¶
　(縣屬深州後屬祁州中統初改屬晉州國朝因之屬/真定府方城古邑名戰國時屬燕後屬秦漢置方城)¶
　(縣屬廣陽國後屬涿郡後魏省隋置固安縣屬幽州/唐屬北義州貞觀初復屬幽州金屬涿州元屬霸州)¶
　(後陞為固安州國朝改為固安縣屬順天府代古郡/名春秋時屬晉戰國時屬趙秦置代縣屬代郡漢封)¶
　(代王扵此為代國東漢末廢後魏扵此置靈丘郡後/周兼置蔚州隋郡廢州存大業初州廢唐復置蔚州)¶
　(治靈丘至徳初改安邊郡後復為蔚州遼置忠順軍/金為蔚州元至元初省州為靈仙縣屬𢎞州尋復為)¶
　(州屬宣徳府國朝因之屬大同府鴈門本山名春秋/時屬晉戰國時屬趙秦置郡扵山下故名焉漢徙治)¶
<pb:KR2o0020_WYG_005-19a>¶
　(隂館縣三國魏徙治廣武縣後周移肆州治此隋初/郡廢置代州及改廣武曰鴈門縣大業中改州為鴈)¶
　(門郡唐改代州天寳初改鴈門郡乾元初復為代州/宋因之金置震武軍元罷軍仍為代州以鴈門縣省)¶
　(入𨽻太原路國朝初改為代縣後復改為州仍屬太/原府隴西秦之郡名即西羌所居之地漢因之治狄)¶
　(道縣晉析置狄道郡劉宋置武始郡後魏置臨狄郡/後周廢隋復置武始郡屬蘭州後改金城郡唐天寳)¶
　(初置臨州乾元中置臨洮軍寳應初陷于吐蕃號武/勝軍宋復改為臨洮軍尋改熙州治狄道縣金改熙)¶
　(州為臨洮府元仍為臨洮府國朝因之屬陜西道北/地秦之郡名即義渠戎所居之地漢改為泥陽縣東)¶
　(漢屬安定郡後魏扵此置華州又改邠州西魏改寧/州合之曰邠寧後周分置趙興郡隋改為北地郡唐)¶
　(為寧州又改彭原郡宋復為寧州宣和初置興寧軍/金屬慶源路元屬鞏昌路國朝因之屬慶陽府上郡)¶
<pb:KR2o0020_WYG_005-19b>¶
　(秦之郡名即白翟戎所居之地漢改為雕隂縣晉為/赫連勃勃所居後魏扵此置上郡又分置綏州隋改)¶
　(為上郡大業初廢州置雕隂郡唐初為綏州天寳中/改上郡乾元初復為綏州宋為綏徳城元符初置綏)¶
　(徳軍金改為州元仍舊國朝因之屬延安府隂山在/靼韃國東西千餘里草目茂盛多産禽獸漢時冒頓)¶
　(單于依阻其中治作弓矢漢武帝奪其地匈奴入寇/無所隠過此未嘗不哭髙闕塞名在大同府城西北)¶
　(四百二十里古豐州河之西史記趙武靈王築長城/自代並隂山下至髙闕即此塞是也雲中古地名春)¶
　(秋時北狄所居戰國時屬趙秦為雲中郡漢因之東/漢末郡廢三國魏屬新興郡晉改屬雁門郡後魏徙)¶
　(都平城置司州牧及置代尹又置北恒州後周並廢/隋以其地屬代朔雲三州唐初復置北恒州治雲中)¶
　(縣尋廢開元中置雲州天寳初改雲中郡乾元初復/為雲州五代唐以雲州置大同軍節度遼陞為西京)¶
<pb:KR2o0020_WYG_005-20a>¶
　(府曰大同金因之元改置大同路本朝改為大同府/𨽻山西道襄平古邑名戰國時屬燕後屬秦漢置襄)¶
　(平縣為遼東郡治所晉廢之遼改為遼陽縣金元因/之本朝改為定遼中衛屬遼東行都司上谷古地名)¶
　(春秋戰國時皆屬燕秦為上谷郡漢置涿鹿縣魏晉/時地屬北燕唐改涿鹿為永興縣置新州五代唐置)¶
　(團練使總山後八軍同光初陞威塞軍遼㑹同初改/奉聖州武定軍金大安初陞徳興府元初因之後復)¶
　(為奉聖州屬宣徳府本朝改為保安州直𨽻京師漁/陽古邑名春秋及戰國時皆屬燕秦置漁陽郡漢因)¶
　(之魏晉屬幽州隋初徙𤣥州扵此後復置漁陽郡唐/置薊州取古薊門關以名天寳初改漁陽郡乾元初)¶
　(復為薊州遼置尚武軍宋改廣州軍金屬東都路元/仍為薊州𨽻大都路國朝因之以漁陽縣省入改屬)¶
　(順天府右北平秦之郡名即春秋時山戎肥子二國/地漢末為公孫度所據魏改盧龍郡北燕置平州及)¶
<pb:KR2o0020_WYG_005-20b>¶
　(樂浪郡後魏改樂浪為北平郡隋改為平州後廢州/為郡唐復改平州天寳初改為北平郡乾元初復為)¶
　(平州五代唐以為遼興軍金陞為南京天㑹初復為/平州陞興平軍元改興平府中統初陞為平灤路大)¶
　(徳中改永平路國朝初改為永平府屬北平布政司/後直𨽻京師遼東古郡名戰國時屬燕秦屬營州漢)¶
　(初因之武帝拓朝鮮地并割遼東屬邑置樂浪𤣥莬/真番臨屯四郡漢末為公孫度所據三國魏置東夷)¶
　(校尉居襄平而分遼東昌黎等五郡置平州晉改遼/東郡為國仍𨽻平州尋為慕容廆所據後魏仍為遼)¶
　(東郡隋初又為髙句麗所據唐征髙麗復其地置葢/遼二州又置都督府九以安東都護總統之尋為渤)¶
　(海大氐所據五代時地入契丹安巴堅脩遼東故城/以居名曰東平郡尋陞南京又改為東京金初因之)¶
　(後置遼陽府元為東京路尋改遼陽路本朝初置/定遼都衛後改為遼東都指揮使司𨽻山東道)¶
<pb:KR2o0020_WYG_005-21a>¶
魏公子無忌卒¶
　(秦既敗扵河外使人行萬金以間信陵君求得晉鄙/客令説魏王曰公子亡在外十年矣今復為將諸侯)¶
　(皆屬天下徒聞信陵君不聞魏王矣秦王又數使人/賀信陵君得為魏王未也魏王信之使人代將扵是)¶
　(信陵君謝病不朝日夜以酒色自娛四嵗而䘚韓王/往弔其子榮之以告子順子順曰禮鄰國君弔君為)¶
　(之主今君不命子則子無/所受韓王矣其子辭之)¶
(戊秦四楚二十燕十二魏三十/午四趙二韓三十齊二十二年)春秦伐魏取畼有詭集¶
覽(畼有詭魏邑名秦皇本紀注/徐廣曰畼音場索隠曰音暢)○秋七月秦蝗疫令民¶
納粟拜爵¶
<pb:KR2o0020_WYG_005-21b>¶
　　書法(始鬻爵也自是漢文帝書詔民入粟邊得拜/爵武帝書詔民得買爵書令株送徒入財補)¶
　　(郎安帝書令吏民入錢榖拜官賜爵桓帝書賣關/内侯以下官靈帝書開西邸賣官皆自秦始矣書)¶
　　(蝗始此終綱目書大蝗十六書蝗三十七詳漢文/帝後元六年書疫始此終綱目書大疫十一書疫)¶
　　(四詳漢元帝/初元元年)¶
(己秦五楚二十一燕十三魏景閔王/未增元趙三韓三十一齊二十三年)秦伐魏取二十城¶
置東郡集覽(東郡注見漢光/武建武八年)¶
(庚秦六楚二十二燕十四魏二/申趙四韓三十二齊二十四年)楚趙魏韓衛合從以伐¶
秦至函谷皆敗走考異(據前後例魏/當在趙韓上)¶
<pb:KR2o0020_WYG_005-22a>¶
　(諸侯患秦攻伐無已時故五國合從以伐之楚王為/從長春申君用事取夀陵至函谷秦師出五國兵皆)¶
　(敗/走)集覽(夀陵徐廣曰在/常山郡本趙邑)¶
　　書法(扵是取夀陵至函谷秦師出五國之兵皆敗/走不書秦師出何見五國之必自敗也五國)¶
　　(則曷為必敗合異以為同聫疎以為親以之擯秦/未保也况伐秦乎以七十年前之五國不敵也况)¶
　　(今日之五國乎然則田文何以獨得志田文初脱/虎口志在復讐當是時以之入秦可也豈黄歇輩)¶
　　(所能辦哉是以上書燕趙韓魏齊楚合從以擯秦/則繼書秦以齊魏伐趙上書楚趙魏韓衛合從以)¶
　　(伐秦則下書至函谷皆敗/走明從約之不可恃也)¶
　　發明(五國至是猶奄奄垂絶之人爾而乃合兵伐/秦固已不待叩關逆知其敗必矣然則聽秦)¶
<pb:KR2o0020_WYG_005-22b>¶
　　(之暴可乎無已則脩政用賢扵内合從締交扵外/相與保境自守秦攻一國則諸侯救之可也無名)¶
　　(興師仰關而伐自速敗亡咎將誰執故綱目/書此以自敗為文所以著諸國悖謬之罪也)¶
楚遷于夀春¶
　(朱英謂春申君曰先君時秦善楚二十年不攻者踰/黽阨而攻楚不便假道兩周背韓魏而攻楚不可今)¶
　(則不然魏旦暮亡不能愛許鄢陵割以與秦秦兵去/陳百六十里臣見秦楚之日鬭也楚扵是去陳徙夀)¶
　(春命曰郢春申君/就封扵吳行相事)集覽(黽阨黽通作鄳或作㝠並音/盲阨通作隘春申君𫝊作黽)¶
　(隘楚世家作鄳塞徐廣曰在江夏正義曰今申州羅/山縣本漢鄳縣有平靖關葢古鄳縣之阨塞杜預曰)¶
　(徐云在江夏誤矣魏世家作冥阨孫檢曰楚之險塞/也括地志云申州東南有石城山甚險峻魏攻冥阨)¶
<pb:KR2o0020_WYG_005-23a>¶
　(葢謂此山淮南子曰天下九塞冥阨其一焉按申州/今信陽是也夀春楚考烈王自陳徙都夀春號曰郢)¶
　(索隠曰漢廬江郡夀春縣隋改夀/州宋陞夀春府今安豐下蔡縣是)質實(一統志云冥/阨塞名在南)¶
　(陽府信陽州東南九十里即春秋所謂平靖關也有/大小石門鑿山通道淮南子曰天下九塞㝠阨其一)¶
　(也許周之國名春秋屬晉戰國屬魏秦屬潁川郡漢/置許縣東漢獻帝都扵此曹魏改曰許昌北齊改為)¶
　(南鄭州後周復為許州隋改為潁川郡唐復為許州/宋陞為潁昌府元復為許州國朝因之改屬開封府)¶
　(鄢陵春秋鄭邑名戰國屬魏謂之安陵漢置鄢陵縣/屬潁川郡東魏屬許昌郡北齊省之隋復置屬許州)¶
　(唐宋金元仍舊國朝因之改屬開封府夀春古邑名/春秋時為六蓼國地楚考烈王自陳遷都于此號曰)¶
　(郢都秦置夀春邑尋為九江郡漢為淮南國東漢為/揚州刺史治所晉置淮南郡東晉改夀陽郡元魏置)¶
<pb:KR2o0020_WYG_005-23b>¶
　(揚州梁改豫州隋初置夀州唐改為夀春郡五代唐/為順化軍南唐改靖淮軍宋置夀春府元置安豐路)¶
　(國朝改為夀/州屬鳳陽府)¶
秦拔魏朝歌及衞濮陽衞徙居野王集覽(朝歌汲郡朝/歌故城在衞)¶
(縣紂所都也/即今衞州)質實(一統志云朝歌古地名本殷紂所都/周武王克殷分其北為邶南為鄘東)¶
(為衞後封康叔扵衞春秋時邶鄘入之戰國屬魏秦屬/河東郡漢為汲縣地屬河内郡曹魏置朝歌郡屬冀州)¶
(晉改汲郡後魏改義州後周改衞州隋改汲郡唐復為/義州尋復改衞州屬河北道宋因之金改河平軍元改)¶
(衞輝路國朝改為/衞輝府屬河南道)¶
(辛秦七楚二十三燕十五魏三/酉趙五韓三十三齊二十五年)秦伐魏取汲¶
<pb:KR2o0020_WYG_005-24a>¶
(壬秦八楚二十四燕十六魏四/戌趙六韓三十四齊二十六年)魏與趙鄴¶
(癸秦九楚二十五燕十七魏五/亥趙七韓王安元齊二十七年)秦伐魏取垣蒲集覽(垣/蒲)¶
(索隠曰垣即魏之長垣縣屬河南蒲是長垣之蒲鄉今/蒲城是括地志云故蒲城在滑州匡城北十五里按匡)¶
(城古長垣魏世家作垣蒲陽注故垣地本魏王垣也在/絳州垣縣西北二十里蒲邑故城在隰州隰川南四十)¶
(五/里)質實(一統志云垣古邑名即周召分陜之處春秋時/屬晉戰國時屬魏秦漢為垣縣地屬河東郡後)¶
(魏置邵郡及白水縣後周兼置郡州改縣曰亳城隋改/為垣縣屬絳郡義寧初置邵原郡唐改邵州貞觀初州)¶
(罷以縣屬絳州宋改曰垣曲縣金仍舊元初省入絳縣/尋復置國朝因之改屬平陽府蒲古邑名即春秋時晉)¶
(之蒲城也戰國時屬魏後屬秦漢為河東郡蒲子縣地/後魏置石城縣後周置石城郡周末廢又置蒲子縣隋)¶
<pb:KR2o0020_WYG_005-24b>¶
(以蒲子移治縣東北故箕城大業初改為蒲縣屬龍泉/郡唐移今治元省入隰川縣尋復置屬隰州國朝因之)¶
(改屬平/陽府)○夏四月秦大寒民有凍死者¶
　　書法(四月大寒異也至有凍死者甚異矣故備書/之終綱目書大寒二是年梁乙未年四月大)¶
　　(寒一而已秦未建亥必因周厯此書/四月為夏亦周不改月之一驗也)¶
○秦王冠帶劒¶
　　書法(書冠始此自是終綱目書/帝冠十三詳漢恵帝四年)¶
○秦伐魏取衍氏集覽(衍氏地志闕又注/見周慎靚王四年)○秋九月秦¶
嫪毐作亂伏誅夷三族秦王遷其太后於雍¶
<pb:KR2o0020_WYG_005-25a>¶
　(初秦王即位年少太后時時與文信侯私通王益壯/文信侯恐事覺及禍乃以舎人嫪毐詐為宦者進之)¶
　(生二子封毐為長信侯政事皆決扵毐至是有吿毐/實非宦者王下吏治毐毐懼矯王御璽發兵為亂王)¶
　(使相國昌平君昌文君攻之毐戰敗走獲之夷三族/遷太后扵雍萯陽宮殺其二子下令敢諫者死諫而)¶
　(死者二十七人斷其四支積之闕下齊客茅焦請諫/王大怒按劒而坐口正沫出趣召鑊欲烹之焦徐行)¶
　(至前再拜謁起稱曰臣聞有生者不諱死有國者不/諱亡諱死者不可以得生諱亡者不可以得存死生)¶
　(存亡聖主所欲急聞也陛下欲聞之乎王曰何謂也/焦曰陛下有狂悖之行不自知邪車裂假父囊撲二)¶
　(弟遷母扵雍殘戮諫士桀紂之行不至扵是矣令天/下聞之盡瓦解無嚮秦者臣竊為陛下危之臣言已)¶
　(矣乃解衣伏質王下殿手接之爵以上卿/自駕虚左方迎太后歸復為母子如初)集覽(嫪毐/姓名)¶
<pb:KR2o0020_WYG_005-25b>¶
　(劉伯莊曰嫪居虬反毐徒酷反如淳曰嫪郎報反毐/烏改反按如説是昌平君昌文君索隠曰昌平君楚)¶
　(公子也立以為相後徙扵郢項燕立以為荆王史失/其名昌文君名亦不知也萯陽宫李斐曰萯音倍山)¶
　(名也應劭曰宮在扶風鄠縣秦文王所建假父指嫪/毐囊撲撲弼角反以縑囊盛其人投擲而擊殺之)¶
　質實(一統志云萯陽宫在西安府鄠縣西南三/十里秦恵文王建漢時猶存宣帝嘗幸之)¶
　　書法(於是周亡始書太后從其恒稱矣據周存君/王光稱母遷辭有二太后遷居某宫者順辭)¶
　　(也遷太后于某宫者逆辭也終綱目書遷太后六/是年秦王漢安帝延光四年孫程遷閻太后靈帝)¶
　　(建寧元年曹節遷竇太后後主延熹十年曹爽遷/郭太后壬午年梁王衍遷齊太后唐中宗神龍元)¶
　　(年遷武太后書遷某皇后二漢哀帝元壽二年遷/皇后傅氏靈帝中平六年遷皇后董氏皆逆辭也)¶
<pb:KR2o0020_WYG_005-26a>¶
　　(非逆辭則罪辭也書太后遷居/某宫五詳漢昭帝元平元年)¶
　　發明(上書嫪毐作亂伏誅繼書遷其太后扵雍則/太后之遷為有名而非芈氏無罪之比矣茅)¶
　　(焦進諫復為母子綱目削去而不書者所/以著其得罪宗祧之意云爾嗚呼嚴哉)¶
楚王完薨盜殺黄歇¶
　(楚考烈王無子春申君求婦人宜子者進之甚衆卒/無子趙人李園進其妹扵春申君既有娠園使妹説)¶
　(春申君曰楚王無子即百歳後將更立兄弟彼亦各/貴其故所親君又安得常保此寵乎且君貴用事久)¶
　(多失禮扵王之兄弟兄弟立禍且及身矣今妾有娠/而人莫知誠以君之重進妾扵王頼天而有男則是)¶
　(君之子為王也楚國可盡得孰與身臨不測之禍哉/春申君乃出之謹舎而言諸王王召幸之遂生男立)¶
<pb:KR2o0020_WYG_005-26b>¶
　(為太子園妹為后園亦貴用事恐春申君泄其語隂/養死士欲殺春申君以滅口國人頗有知之者王病)¶
　(朱英謂春申君曰李園君之仇也不為兵而養死士/之日久矣王薨必先入據權殺君以滅口君若置臣)¶
　(郎中王薨園入臣為君殺之春申君曰園弱人也僕/又善之且何至此英知言不用懼而亡去後十七日)¶
　(王薨園果先入伏死士扵棘門之内刺/殺春申君滅其家太子立是為幽王)集覽(幸之蔡/邕曰夫)¶
　(衣服之加扵身飲食之入扵口妃妾之接扵寢皆曰/御御之親愛者曰幸不為兵為如字楚國䇿作不為)¶
　(兵將棘門正義/曰夀春城棘門)¶
　　書法(不稱楚相何削之也據俠累稱韓相歇欺君/以自禍則不足以相人國矣綱目書盜殺十)¶
　　(一而削其官者三黄/歇王君&KR0930;李輔國)¶
<pb:KR2o0020_WYG_005-27a>¶
(甲秦十楚幽王悍元燕十八魏/子六趙八韓二齊二十八年)冬十月秦相國呂不韋¶
以罪免出就國考異(提要書曰秦呂不/韋以罪免相就國)¶
　(秦王以不韋奉先王/功大不忍誅免就國)¶
　　書法(免例有三書某人免者可免者也著所坐者/有罪者也書免某人官下某人獄免徵下獄)¶
　　(免皆無罪者也書以罪免則異扵范睢矣故徙蜀/則削其爵終綱目書以罪免八不韋石顯匡衡趙)¶
　　(欽胡廣殷浩邵陵王綸再書著/所坐書免三司空融祭彤謝萬)¶
秦大索逐客客卿李斯上書召復故官遂除其令¶
　(秦宗室大臣議曰諸侯人來仕者皆為其主逰閒耳/請一切逐之扵是大索逐客客卿楚人李斯亦在逐)¶
<pb:KR2o0020_WYG_005-27b>¶
　(中行且上書曰昔穆公取由余扵戎得百里奚扵宛/迎蹇叔扵宋求丕豹公孫支扵晉并國二十遂霸西)¶
　(戎孝公用商鞅諸侯親服至今治彊恵王用張儀散/六國從使之事秦昭王得范睢彊公室杜私門由此)¶
　(觀之客何負扵秦哉今乃不問可否不論曲直非秦/者去為客者逐棄黔首以資敵國卻賔客以業諸侯)¶
　(此所謂藉寇兵而齎盜糧者也臣聞泰山不讓土壤/故能成其大河海不擇細流故能就其深王者不却)¶
　(衆庶故能明其徳此五帝三王之所以無敵也惟大/王圖之王乃召李斯復其官除逐客之令卒用斯謀)¶
　(隂遣辯士齎金玉逰説諸侯厚遺結其名士不可下/者刺之離其君臣之計然後使良將將兵隨其後數)¶
　(年之中卒/兼天下)集覽(由余秦繆公求士西取由余扵戎李/斯𫝊注其先春秋晉人也亡入戎耳)¶
　(百里奚注見周顯王三十一年五羖大夫蹇叔索隠/曰秦本紀云百里奚謂穆公曰臣友蹇叔賢而世莫)¶
<pb:KR2o0020_WYG_005-28a>¶
　(知繆公遂厚幣迎之今云迎扵宋未詳所出正義曰/蹇叔岐州人時逰扵宋丕豹索隠曰丕豹自晉奔秦)¶
　(左𫝊有明文公孫支索隠曰即子桑也是秦大夫而/云求扵晉未詳所出正義曰公孫支岐州人時逰扵)¶
　(晉黔首黔其炎反應劭曰黧也始皇名民曰黔首以/其頭黒也藉寇兵而齎盗糧索隠曰藉或作借謂以)¶
　(兵假寇也齎子奚反持遺也/言為盗齎糧也齎或讀為資)¶
　　書法(書召復故官何譏也秦并天下李斯力也何/譏并天下者李斯也促秦亡者亦李斯也終)¶
　　(綱目書上書四惟李斯見聽亦惟李斯為譏書大/索始此終綱目書大索二是年二十九年大搜一)¶
　　(漢武帝征和元年書上書始此終綱目書上書四/李斯梅福鮑宣賀琛書上疏一後唐康澄書獻策)¶
　　(一王通竇融曹操單/于南詔上書不與焉)¶
<pb:KR2o0020_WYG_005-28b>¶
齊趙入秦置酒¶
　　書法(於是通鑑不書綱目特書之何譏媚敵也國/㡬亡矣所以自免者如是而已書置酒始此)¶
　　(終綱目書置酒四是年漢髙帝五/年七年唐貞觀七年宴享不與焉)¶
(乙秦十一楚二燕十九魏七/丑趙九韓三齊二十九年)趙伐燕取貍陽秦伐趙取¶
九城考異(提要無趙伐燕/取貍陽六字)集覽(貍陽正義曰燕無貍陽/疑貍字誤當是漁陽)¶
　　書法(兩國事也其不殊之何病趙也西支不暇而/暇北侵其得䘮竟何如哉合而書之所以為)¶
　　(謀人者/之戒也)¶
○趙王偃薨¶
<pb:KR2o0020_WYG_005-29a>¶
　(子遷立其母倡也嬖扵悼襄王王廢/嫡子嘉而立之遷素以無行聞扵國)¶
(丙秦十二楚三燕二十魏八趙/寅幽繆王遷元韓四齊三十年)秦呂不韋徙蜀自殺¶
　(不韋就國歳餘諸侯使者請之相望扵道王恐其為/變賜不韋書曰君何功扵秦封河南十萬戸何親扵)¶
　(秦號稱仲父其徙處/蜀不韋恐誅飲酖死)¶
　　書法(徙辭有四徙某某廢某徙貶某徙/無罪之辭也某徙者有罪之辭也)¶
自六月不雨至于八月¶
　　書法(恒陽也書不雨始此終綱目書自某月不雨/至于某月六是年漢獻帝興平元年後主建)¶
　　(興九年宋文帝庚午年齊主賾/辛未年唐徳宗貞元十九年)¶
<pb:KR2o0020_WYG_005-29b>¶
○秦助魏伐楚¶
(丁秦十三楚四燕二十一魏/卯九趙二韓五齊三十一年)秦伐趙殺其將扈輒趙以¶
李牧為大將軍復戰宜安秦師敗績¶
(戊秦十四楚五燕二十二魏/辰十趙三韓六齊三十二年)秦伐趙取宜安平陽武城¶
集覽(宜安括地志云故城在常山郡藁城縣西南平陽/故城在相州臨漳縣西武城縣名屬貝州即東武)¶
(城/)質實(一統志云宜安古邑名春秋時屬晉戰國時屬/趙秦置宜安縣屬常山郡晉宋廢之其地屬鉅)¶
(鹿郡隋復置唐省入藁城縣故城在縣西南仍屬真定/府平陽古邑名春秋時屬衛後屬晉戰國時屬趙秦滅)¶
(趙改屬東郡漢初仍舊三國魏省之故城在大名府滑/縣東南五十里廢韋城縣西二十里左𫝊衛侯飲孔悝)¶
<pb:KR2o0020_WYG_005-30a>¶
(酒扵平陽即此武城春秋晉邑名戰國趙為平原君封/邑地漢置東武城縣屬清河郡晉去東字隋改為清河)¶
(縣以舊東武城為武城縣唐移治永濟渠西屬貝州宋/屬恩州移今治金仍舊元屬髙唐州國朝因之改屬東)¶
(昌/府)○韓遣使稱藩於秦¶
　(初韓諸公子非善刑名法術之學見韓削弱數以書/干韓王王不能用非疾治國不務求人任賢反舉浮)¶
　(淫之蠧加之功實之上寛則寵名譽之人急則用介/胄之士所養非所用所用非所養作孤憤五蠧説難)¶
　(等篇十餘萬言至是王使納地效璽於秦請為藩臣/非因説秦王曰大王誠聽臣説一舉而天下之從不)¶
　(破趙不舉韓不亡荆魏不臣齊燕不親則斬臣徇國/以戒為王謀不忠者王悦之未用李斯譛之下史自)¶
　(殺揚子曰韓非作説難而卒死乎説難何也曰説難/葢其所以死也君子以禮動而義止合則進否則退)¶
<pb:KR2o0020_WYG_005-30b>¶
　(確乎不憂其不合也夫説人而憂其不合則亦無所/不至矣司馬公曰君子親其親以及人之親愛其國)¶
　(以及人之國非為秦謀而首欲覆其/宗國罪固不容於死矣烏足愍哉)集覽(非疾治國/韓非以治)¶
　(國者之所為為疾也其所疾者即下文不務求人任/賢以下數事所養非所用時君以禄養之臣皆非折)¶
　(衝禦侮之士所用非所養其臨事任用者並非常所/禄養之人故難以盡其死力孤憤言孤直不容扵時)¶
　(五蠧言蠧政之事有五説難説音税言逰説之道不/易也效璽效呈獻也揚子曰揚雄所撰書問明篇云)¶
　(卒死乎說難韓遣非使秦秦王欲用非李斯毁之下/吏治非斯遺非藥使自殺蓋其所以死謂説難欲探)¶
　(人心而求合則無所/不至此適足以取死)¶
(已秦十五楚六燕二十三魏十/巳一趙四韓七齊三十三年)秦伐趙取狼孟畨吾遇¶
<pb:KR2o0020_WYG_005-31a>¶
李牧而還集覽(狼孟縣名屬太原故/城在陽曲縣是也)質實(一統志云狼/孟戰國趙之)¶
(邑名秦置狼孟縣屬太原郡漢置曲陽縣在今定襄縣/境漢末移治太原縣北境魏又徙于狼孟縣南境後魏)¶
(以陽曲縣屬永安郡隋改曰陽直屬并州又徙治汾陽/故城改曰汾陽煬帝復曰陽直唐於故陽曲城置汾陽)¶
(縣尋省陽直改汾陽曰陽曲宋屬太原府金/始移置郭下元仍舊國朝因之改屬太原府)¶
　　書法(伐國未有書遇而還者書/遇李牧而還予牧功也)¶
○燕太子丹自秦亡歸考異(提要無/此八字)¶
　(初丹嘗質扵趙與秦王善及秦王即/位丹質扵秦秦王不禮焉丹怒亡歸)¶
(庚秦十六楚七燕二十四魏十/午二趙五韓八齊三十四年)秋九月韓獻南陽地于¶
<pb:KR2o0020_WYG_005-31b>¶
秦○代地震坼¶
　(東西百/三十步)¶
　　書法(地震變也震而坼大變也不三年而趙亡變/不虚生信矣凡地震書地一方震也不地非)¶
　　(一方也天下地震無一方不震也書地震始此終/綱目書地震一百一秦庚午年漢恵帝二年呂后)¶
　　(乙卯年文帝元年五年景帝中元年中三年中五/年後元元年武帝元光四年征和二年後元元年)¶
　　(宣帝本始元年四年地節三年元帝初元二年再/書永光三年建昭二年四年成帝建始三年河平)¶
　　(三年綏和二年孺子嬰初始元年莽丙子年光武/建武二十二年章帝建初元年和帝永元四年五)¶
　　(年七年九年安帝永初元年二年三年四年再書/五年七年元初元年二年三年再書四年五年六)¶
<pb:KR2o0020_WYG_005-32a>¶
　　(年再書永寧元年建光元年延光元年再書二年三/年四年順帝永建三年陽嘉二年四年永和二年再)¶
　　(書三年再書四年五年漢安二年建康元年桓帝建/和元年再書三年書再震元嘉元年二年再書永興)¶
　　(二年永壽二年延熹四年五年八年永康元年靈帝/建寧四年熹平二年六年光和元年再書二年三年)¶
　　(獻帝初平二年四年再書興平元年書再震建安十/四年後主十二年十五年晉武帝太康九年安帝隆)¶
　　(安四年恭帝元熙元年宋己巳年梁癸巳年隋文帝/開皇二十年天下地震唐太宗貞觀二十三年𤣥宗)¶
　　(開元二十二年僖宗乾符三年五代癸巳年書地坼/三是年漢安帝元初元年順帝陽嘉二年書地裂三)¶
　　(漢和帝永元七年桓帝永康元年唐僖宗乾符三年/坼又甚於裂也西凉效榖西平各地裂不書不與焉)¶
　　(晉恭帝元熙元年書地動一漢景帝/後二年書地陷一漢安帝元初元年)¶
<pb:KR2o0020_WYG_005-32b>¶
(辛秦十七楚八燕二十五魏十三趙六韓/未九齊三十五年○是歳韓亡凡六國)秦内史勝滅¶
韓虜王安置潁川郡集覽(潁川郡注見漢/靈帝中平元年)¶
　　書法(五國皆先書擊伐後書滅此其直書滅何韓/為秦藩久矣直書滅易辭也亡國之君其辭)¶
　　(五死之上也執虜次之以/歸次之獲次之降為下)¶
○趙大饑¶
(壬秦十八楚九燕二十六魏/申十四趙七齊三十六年)秦王翦伐趙下井陘趙殺¶
其大將軍李牧集覽(井陘地志常山郡石邑西有井陘/山括地志云井陘故關在并州石)¶
(艾縣陘東十八里即井陘口也/一名土門關今威州有井陘縣)質實(一統志云井陘戰/國趙邑名後屬秦)¶
<pb:KR2o0020_WYG_005-33a>¶
(漢置井陘縣屬常山郡晉宋因之隋扵縣置井陘郡唐/初改并州尋省宋於縣置天威軍金改為威州元移威)¶
(州治洺水以井陘𨽻廣平/路本朝因之改屬真定府)¶
　(秦王翦伐趙趙使李牧禦之秦多與趙嬖臣郭開金/使言牧欲反趙王使趙葱顔聚代之牧不受命遂殺)¶
　(之/)¶
　　書法(於是六年三書李牧/牧死而趙隨之亡矣)¶
　　發明(書國以殺而不去其官者眀牧之無罪不失/其官守也趙國危若累卵僅有一將若可少)¶
　　(延晷刻之命而乃無故殺之果何為哉前書牧戰/敗秦及秦遇牧而還所以著牧存趙之績後書秦)¶
　　(滅趙虜王遷所以著趙見滅之因/趙之為國用人如此欲無亡得乎)¶
<pb:KR2o0020_WYG_005-33b>¶
(癸秦十九楚十燕二十七魏十五趙八/酉齊三十七年○是歳趙亡凡五國)秦滅趙虜王遷¶
秦王如邯鄲¶
　(故與母家有/仇者皆殺之)¶
秦軍屯中山以臨燕考異(提要書曰秦滅趙虜王/遷秦王如邯鄲遂臨燕)○趙¶
公子嘉自立為代王與燕合兵軍上谷○楚王薨弟郝¶
立三月郝庶兄負芻殺之自立考異(此據凡例亦當書/楚王悍薨蓋刋本)¶
(漏悍/字)考證(殺當作弑○謹按春申君進李園妹為楚考/烈王后生太子悍立為幽王幽王本春申子)¶
(也鬻熊之祀隂絶十年而幽王死同母弟立是為哀王/哀王史記六國表名郝世家名猶通鑑本六國表故曰)¶
<pb:KR2o0020_WYG_005-34a>¶
(弟郝立此真考烈子在位三月庶兄負芻弑而代之或/曰郝弟也負芻兄也孰可以弑加之乎曰不然凡例曰)¶
(列國弑君事義不同者隨事異文註曰如元魏馮后顯/祖之事雖其主母亦不得免弑君之名負芻親則庶兄)¶
(分則臣下馮后殺子負芻殺弟一例也惡得不謂之弑/哉嗚呼負芻殺弟遂負弑君之罪苟能殺幽王明其非)¶
(考烈子誅李園立考烈真子尚足以繼鬻熊之絶世雪/先王之餘恥家齊而國治其功烈豈不韙歟惜其志不)¶
(及此有勇無義而為亂哀哉正君臣之義明適庶之分/故曰殺當作弑非特罪負芻也將以懲勸方來云爾)¶
　　書法(綱目之法君沒叔姪兄弟争國非下犯上書/殺而已矣綱目叔姪兄弟争國六是年晉懐)¶
　　(帝永嘉四年劉聰弑太子和穆帝永和五年石遵/弑太子世安帝隆安三年呂纂殺太子紹宋庚午)¶
　　(年馮𢎞殺太子翼庚戌年楚希萼殺希廣/惟劉聰以弟書弑石遵以及其太后書弑)¶
<pb:KR2o0020_WYG_005-34b>¶
(甲秦二十楚王負芻元燕二十八魏王假元齊三/戌十八年○代王嘉元年○舊國五新國一凡六)燕太¶
子丹使盗劫秦王不克秦遂擊破燕代兵進圍薊考異¶
(提要書曰秦/遂進兵圍薊)¶
　(初丹既亡歸怨秦王欲報之以問其傅鞠武武請約/三晉連齊楚媾匈奴以圖之太子曰太傅之計曠日)¶
　(彌久令人心惽然恐不能須也頃之秦將軍樊於期/得罪亡之燕太子受而舍之鞠武諌不聽太子聞衛)¶
　(人荆軻賢卑辭厚禮而請見之謂曰秦已虜韓臨趙/禍且至燕燕小不足以當秦諸侯又皆服秦莫敢合)¶
　(從丹以為誠得天下之勇士使扵秦劫秦王使悉反/諸侯侵地若曹沬之與齊桓公盟則善矣不可則因)¶
　(而刺殺之彼大將擅兵扵外而内有亂則君臣相疑/以其間諸侯得合從破秦必矣惟荆卿留意焉軻許)¶
<pb:KR2o0020_WYG_005-35a>¶
　(之乃舍軻上舍丹日造門所以奉養軻無不至㑹秦/滅趙丹懼欲遣軻軻曰行而無信則秦未可親也願)¶
　(得樊將軍首及燕督亢地圖以獻秦王秦王必悦見/臣臣乃有以報丹曰樊將軍窮困來歸丹丹不忍也)¶
　(軻乃私見於期曰秦王遇將軍可謂深矣父母宗族/皆為戮沒今聞購將軍首金千斤邑萬家將奈何於)¶
　(期太息流涕曰計將安出軻曰願得將軍之首以獻/秦王秦王必喜而見臣臣左手把其袖右手揕其胷)¶
　(則將軍之仇報而燕見陵之愧除矣於期曰此臣之/日夜切齒腐心者也遂自刎丹犇往伏哭然已無可)¶
　(奈何乃函盛其首又嘗豫求天下之利匕首以藥淬/之以試人血濡縷無不立死者乃裝遣軻至咸陽見)¶
　(秦王奉圖以進圖窮而匕首見把王袖而揕之未至/身王驚起軻逐王環柱而走秦法羣臣侍殿上者不)¶
　(得操尺寸之兵左右以手共搏之且曰王負劒王遂/拔以擊軻斷其左股軻引七首擿王不中自知事不)¶
<pb:KR2o0020_WYG_005-35b>¶
　(就罵曰事所以不成者欲生劫之必得約契以報太/子也遂體解以徇王大怒益發兵就王翦於中山與)¶
　(燕代戰易水西/大破之遂圍薊)集覽(曹沬與齊桓公盟索隠曰沬莫/葛反左𫝊作曹劌然則沬宜音)¶
　(昧劌沬字異而聲近曹沬事魯莊公為將與齊戰三/敗莊公懼獻遂邑以和乃㑹柯而盟將盟曹沬執七)¶
　(首劫桓公曰反魯之侵地桓公許之沬乃投匕首下/壇北面就羣臣之位後桓公欲倍約管仲不可乃以)¶
　(侵地盡復予魯按此事約公羊𫝊為説然彼無其名/直云曹子而已且左𫝊莊十年戰于長勺用曹劌謀)¶
　(敗齊而無劫齊桓説十三年盟于柯公羊𫝊始稱曹/子榖梁𫝊惟云曹劌之盟也信齊侯也又不記其行)¶
　(事之時日以其間以因也因其君臣自相離間督亢/地圖劉向别錄曰督亢燕之膏腴地今涿州南新城)¶
　(縣古督亢亭也括地志云范陽東南十里固安縣南/有督亢陂幽之南界也燕欲以獻秦故畫圖獻之亢)¶
<pb:KR2o0020_WYG_005-36a>¶
　(音抗或音剛揕其胷揕知鴆反礙擊也血濡縷以匕/首試人血出如絲縷之細易水源出易州南安閻山)¶
　(東經霸州文安入滱/按易州漢固安縣也)正誤(以其間今按/間謂間隙)質實(一統志/云督亢)¶
　(陂名在順天府涿州東南其地沃美秦求之燕燕太/子丹使荆軻齎督亢地圖以進即此今為督亢亭在)¶
　(焉易水在保定府安州城之北源自府境曹河徐河/石橋河一畝泉河滋河沙河鴉兒河唐河諸水至此)¶
　(合流為易水又至雄縣南為瓦濟河過沽直入于/海史記燕太子丹使荆軻刺秦王送至易水即此)¶
　　發明(秦滅六國皆無罪獨燕有盗劫之舉丹不惟/不能制秦而反以速禍為計亦左矣然綱目)¶
　　(不書秦討其罪者秦為無道人皆可得殺之故止/書盗劫之事而不正燕丹之罪爾若夫荆軻自以)¶
　　(為賢而不免以盗書者盖與聶政同科不/然是又司馬遷之史矣何以為綱目哉)¶
<pb:KR2o0020_WYG_005-36b>¶
(乙秦二十一楚二燕二十九/亥魏二齊三十九代二年)冬十月秦拔薊燕王走遼¶
東斬其太子丹以獻於秦¶
　　書法(書斬何罪丹也故不書殺/不書誅何不劫秦亦亡矣)¶
○秦李信伐楚¶
　(秦王問於李信曰吾欲取荆度用㡬何人對曰不過/二十萬問王翦翦曰非六十萬人不可王曰將軍老)¶
　(矣何怯也乃使信及蒙恬將二/十萬人伐楚翦謝病歸頻陽)集覽(歸頻陽地志左/馮翊有頻陽縣)¶
　(括地志云故城在宜州上門縣南今并入/輝州同官縣王翦是頻陽東鄉人故曰歸)質實(一統/志云)¶
　(李信隴西成紀人頻陽秦之縣名屬馮翊郡漢因之/東漢改為祋祤縣晉初仍舊後省之故城在西安府)¶
<pb:KR2o0020_WYG_005-37a>¶
　(富平縣東/北七十里)¶
(丙秦二十二楚三燕三十魏三齊四/子十代三年○是歳魏亡凡五國)秦王賁伐魏引河¶
溝以灌其城魏王假降殺之遂滅魏考異(提要書曰秦/王賁滅魏王)¶
(假降/殺之)集覽(王賁翦之子/也賁音奔)¶
　　書法(伐未有書方畧者書引灌何始開河隙也據/漢平帝元始四年王横言自後決處遂大不)¶
　　(可復補後六十年始書河決矣戰伐惟秦書引河/溝惟朱梁書決河戊寅年皆重其始開河隙也)¶
○楚人大敗秦軍李信犇還秦王翦代之考異(提要秦/下有使)¶
(字/)¶
<pb:KR2o0020_WYG_005-37b>¶
　(李信大敗楚軍引兵西與蒙恬㑹城父楚人因隨之/三日不頓舍大敗之入兩壁殺七都尉信犇還王怒)¶
　(自至頻陽謝王翦彊起之翦曰老臣罷病悖亂大王/必不得已用臣非六十萬人不可王許之扵是翦將)¶
　(六十萬人伐楚王自送至霸上翦請美田宅甚衆王/曰將軍行矣何憂貧翦曰為大王將有功終不得封)¶
　(侯故及大王之鄉臣請田宅為子孫業耳王大笑既/行又數使使者歸請之或曰將軍之乞貸亦已甚矣)¶
　(翦曰王怚中而不信人今空國而委/我不有以自堅顧令王坐而疑我矣)集覽(城父索隠/曰在汝南)¶
　(即應鄉正義曰言引兵西㑹城父則汝州郟城縣東/父城是也杜預曰襄城城父縣是霸上霸水之上地)¶
　(名在長安東三十里三秦記云霸水古滋水也出雍/州藍田谷北入渭正義曰即秦嶺水之下流秦繆公)¶
　(築宫於此更名城曰霸城水曰霸水以章霸功鄉臣/鄉與嚮通護也王怚中而不信人王翦𫝊注徐廣曰)¶
<pb:KR2o0020_WYG_005-38a>¶
　(怚一作粗通鑑釋文曰怚通作粗心不精也戰國趙/策智伯麤中而少親注麤與粗同疏也然模韻内無)¶
　(此怚字惟御韻内怚/音將預反訓驕也)正誤(大王鄉臣今按/鄉謂意所嚮也)質實(一統/志云)¶
　(城父春秋陳之邑名戰國屬楚後屬秦漢置城父縣/屬沛郡晉屬譙郡隋屬亳州元廢為村有文廟碑存)¶
　(焉故城在鳳陽府亳縣東南七十里霸水在西安府/城東二十里本名滋水秦繆公更名以章霸功源出)¶
　(秦嶺合藍谷傾谷諸/水入滻水北注于渭)¶
(丁秦二十三楚四燕三十/丑一齊四十一代四年)秦王翦大敗楚軍殺其將項¶
燕¶
　(王翦取陳以南至平輿楚人悉國中兵以禦之翦堅/壁不戰日休士洗沐而善飲食撫循之親與士卒同)¶
<pb:KR2o0020_WYG_005-38b>¶
　(食久之問軍中戲乎對曰方投石超距翦曰可矣楚/既不得戰引而東翦追擊大破之至蘄南殺其將軍)¶
　(項燕楚師遂敗走/翦乗勝畧定城邑)集覽(平輿縣名古沈子國輿一作/與正義曰與音余平與在豫)¶
　(州東北五十四里投石超距徐廣曰超一作拔拔音/蒲撥反案漢書甘延夀投石拔距絶於等倫注張晏)¶
　(曰范蠡兵法飛石重十二斤為機法行三百步延夀/有力能以手投之拔距即超距也索隠曰超距猶跳)¶
　(躍也顔師古曰甘延夀嘗/超踰亭樓言其趫捷耳)質實(一統志云平輿春秋/沈子國之地名戰國)¶
　(時屬楚後屬秦漢置平輿縣以汝南郡治此後廢隋/復置王世充置輿州唐州廢元省入汝陽縣故城在)¶
　(汝寧府城東/汝水之南)¶
(戊秦二十四楚五燕三十二齊四十/寅二代五年○是嵗楚亡凡四國)秦滅楚虜王負芻¶
<pb:KR2o0020_WYG_005-39a>¶
置楚郡質實(一統志云楚郡秦初所置治夀春邑漢初/為九江郡東漢為揚州治所晉置淮南郡)¶
(東晉改夀陽郡隋改為夀州唐改為夀春郡五代唐為/順化軍宋置夀春府後改安豐軍元置安豐路本朝改)¶
(為夀州以夀春縣/省入仍屬鳳陽府)¶
(己秦二十五燕三十三齊四十三/卯代六年○是歳燕代亡凡二國)秦王賁滅燕虜王喜¶
還滅代虜王嘉○秦王翦遂定江南降百越置㑹稽郡¶
質實(一統志云㑹稽郡秦初所置治呉縣漢初因之後/以呉縣置呉郡而徙㑹稽郡治山隂晉為㑹稽國)¶
(劉宋置東揚州領之隋初郡廢改東揚為呉州治㑹稽/縣後改越州尋為㑹稽郡唐初復置越州後改為鎮東)¶
(軍五代錢氏陞為東都宋仍為越州元改/為紹興路本朝改為紹興府直𨽻浙江道)○五月天下¶
<pb:KR2o0020_WYG_005-39b>¶
大酺考異(提要無/此六字)¶
　　書法(不書秦何秦已滅五國矣故書天下/終綱目書酺六詳周赧王二十年)¶
(庚/辰)秦始皇帝二十六年王賁襲齊王建降遂滅齊考異¶
(提要書曰王賁/滅齊王建降)¶
　(初齊君王后事秦謹與諸侯信齊亦東邊海上秦日/夜攻五國五國各自救以故王建立四十餘年不受)¶
　(兵君王后且死戒建曰羣臣之可用者某王取筆牘/受言后曰已忘之矣君王后死后勝相齊與賔客多)¶
　(受秦間金勸王朝秦不修戰備不助五國攻秦秦以/故得滅五國齊王將入秦雍門司馬前曰所為立王)¶
　(者為社稷邪王曰為社稷司馬曰為社稷而立王則/王何以去社稷而入秦王乃還即墨大夫聞之見王)¶
<pb:KR2o0020_WYG_005-40a>¶
　(曰齊地方數千里帶甲數百萬今三晉大夫不便秦/而在阿鄄之間者百數王收而與之數萬之衆使收)¶
　(晉故地即臨晉之關可入矣鄢郢大夫不欲為秦而/在城南下者百數王收而與之數萬之衆使收楚故)¶
　(地即武關可入矣如此則齊威可立秦國可亡豈特/保其國家而已哉王不聽至是王賁自燕南攻齊猝)¶
　(入臨淄民莫敢格者建遂降秦遷之共處之松栢之/間餓而死齊人怨建聽姦人賔客不蚤與諸侯合從)¶
　(以亡其國歌之曰松邪栢邪住建共者客邪疾建用/客之不詳也司馬公曰從衡之説雖反覆百端然合)¶
　(從者六國之利也曏使六國能以信義相結則秦雖/彊暴烏得而亡之哉蓋以三晉而攻齊楚是自絶其)¶
　(根柢也以齊楚而攻三晉是自撤其藩蔽也烏有/撤其藩蔽以媚盗曰盗將愛我而不攻豈不悖哉)集¶
　覽(后勝齊相姓名后胡口反勝音升雍門司馬左傳/哀十四年出雍門注齊城門也雍於用反司馬主)¶
<pb:KR2o0020_WYG_005-40b>¶
　(武事宮垣内兵衛所在四面皆有司馬臨晉之關顔/師古曰在同州朝邑界正義曰即蒲津關在馮翊臨)¶
　(晉縣因名焉按馮翊郡即今同州本臨晉城住建共/者客邪地理志共屬河内郡正義曰共音恭客謂陳)¶
　(馳也戰國䇿注陳馳齊人之入秦者自秦稱之曰客/秦使馳誘齊王建約與五百里地建遂入秦秦遷之)¶
　(共故齊人/歌云然)正誤(住建共者客邪今按齊人疾王建聽/信姦人賔客不與諸侯合從以亡其)¶
　(國不専指/陳馳也)質實(一統志云蒲津關在西安府朝邑縣/東黄河岸關下有鐵牛渡唐時横絙)¶
　(連艦以渡黄河後常絙斷艦破開元中鑄鐵牛八以/纜浮梁今牛西岸三東岸四其一沈於河共古共伯)¶
　(之國名周為鄘國地春秋時并於衞戰國時屬魏後/屬秦漢置共縣屬河内郡晉屬汲郡隋改為共城縣)¶
　(唐初以縣置共州并析置凡城縣尋廢州及省凡城/入焉宋屬衛州金改河平縣又改蘇門縣後陞為輝)¶
<pb:KR2o0020_WYG_005-41a>¶
　(州元因之本朝仍/為縣改屬衛輝府)¶
　　書法(四國皆書擊伐此其書襲何/齊不備也后勝之罪大矣)¶
王初并天下更號皇帝¶
　(王初并天下自以為徳兼三皇功過五帝乃更號曰/皇帝命為制令為詔自稱曰朕追尊莊襄王為太上)¶
　(皇胡氏曰古之聖人應時稱號非帝貶於皇王貶扵/帝也後世不知此義遂以皇帝自居而以王封其臣)¶
　(子失之甚矣王之為名繼天撫世之謂曾是而可使/臣子稱之乎孔子作春秋尊周立號繫王於天其禮)¶
　(隆矣有天下者以是為法而列爵自公/以降則名正言順百世以俟而不惑矣)¶
除諡法¶
<pb:KR2o0020_WYG_005-41b>¶
　(制曰死而以行為諡則是子議父臣議君也甚無謂/自今以來除諡法朕為始皇帝後世以計數二世三)¶
　(世至于萬世𫝊之無窮胡氏曰子議父臣議君而非/其禮罪不容誅矣考徳行之實而天以誄之臣子亦)¶
　(安得而私之哉然後世諡法雖存而公道不暢為臣/子者往往加美諡於君親使死受所不當得取世訕)¶
　(笑則又不若不/諡之為愈矣)集覽(諡法史記諡法解惟周公太公/開嗣王業建功于牧野終將葬)¶
　(乃制諡遂敘諡法天以誄之記曾子問篇賤不誄貴/幼不誄長禮也惟天子稱天以誄之注誄累也累列)¶
　(生時行迹讀之以作諡諡當由尊者成天子稱天以/其無尊焉在天子上者惟天耳春秋公羊説以為讀)¶
　(誄制諡於南郊若/云受之於天然也)¶
　　發明(孟子曰三代之得天下也以仁其失天下也/以不仁又曰行一不義殺一不辜而得天下)¶
<pb:KR2o0020_WYG_005-42a>¶
　　(皆不為也秦王初并天下自以為徳兼三皇功過/五帝乃更號皇帝除諡法令後世以計數欲以一)¶
　　(而𫝊萬其為計可謂深且逺矣拆不知秦之所以/得天下者仁歟否歟奪人土地毁人宗廟滅人家)¶
　　(國皆所不論姑以斬首計之自石門之戰至于赧/亡之歳其見於史冊可得而考者蓋百四十餘萬)¶
　　(矣又自赧亡之後迄于兼并之日垂四十年史𫝊/皆不載首虜之數其間攻拔城邑屠滅國都兵禍)¶
　　(殆無虚日豈無一人死扵鋒鏑之下斬刈殺戮疾/驅力戰秦之得天下者如此乃欲偃然自以為子)¶
　　(孫帝王萬世之業是豈果無天道耶要之國祚脩/短每視其得國之實向使秦氏并吞之後改絃易)¶
　　(轍脩仁行義猶不能保其有國况以殘暴趣之乎/不二世而遽滅信有由矣語曰君以此始亦以此)¶
　　(終參諸孟氏/之言而益信)¶
<pb:KR2o0020_WYG_005-42b>¶
定為水徳以十月為歳首¶
　(初齊人鄒衍論著終始五徳之運始皇采用其説以/為周得火徳秦代周從所不勝為水徳始改年朝賀)¶
　(皆自十月朔衣服旌旄節旗皆尚黑數以六為紀以/為水徳之始剛毅戾深事皆決於法刻削毋仁恩和)¶
　(義然後合於五徳之數/於是急於法久不赦)集覽(旌旄節旗皆尚黑禮春/官司常注旌旗之上綴)¶
　(旄牛尾扵竿首詳見九旗圖地官掌節注節猶信也/行者所執之信詳見八節圖秦以水徳屬北方故尚)¶
　(黑數以六水終數六故以六寸為符六尺/為步刻削水主隂隂主刑殺故急法刻削)¶
　　書法(書水徳何著始也五徳之論古不經見鄒衍/始倡此論秦人采之以急於法而天下受其)¶
　　(毒自是代興所王各異綱目不悉書再書水徳而/已矣齊壬申年魏水徳綱目書以某月為歳首始)¶
<pb:KR2o0020_WYG_005-43a>¶
　　(此終綱目書改正者五是年漢武帝太初元年建/寅後主建興十五年魏建丑唐中宗嗣聖六年武)¶
　　(后用周正肅宗上元二年/建子卒無以易夏時者矣)¶
　　發明(孔子曰行夏之時以商之建丑周之建子且/不可用况以十月為歳首乎秦不師古無足)¶
　　(道者然不得不/書之以著其失)¶
分天下為三十六郡銷兵器一法度徙豪傑於咸陽¶
　(丞相綰等言燕齊荆地逺請立諸子為王以鎮之始/皇下其議廷尉斯曰周封子弟同姓甚衆然後屬疏)¶
　(逺相攻擊如仇讐天子弗能禁今海内頼陛下神靈/一統皆為郡縣諸子功臣以公税賦重賞賜之甚足)¶
　(易制天下無異意則安寧之術也置諸侯不便始皇/曰天下共苦戰鬭不休以有侯王頼宗廟天下初定)¶
<pb:KR2o0020_WYG_005-43b>¶
　(又復立國是樹兵也而求其寧息豈不難哉廷尉議/是分天下為三十六郡郡置守尉監收天下兵銷以)¶
　(為鐘鐻金人置宫庭中一法度衡石丈尺徙天下豪/傑扵咸陽十二萬戸胡氏曰聖人理天下以萬物各)¶
　(得其所為極至封建也者帝王所以順天理承天心/公天下之大端大本也郡縣也者霸世暴主之所以)¶
　(縱人慾悖天道私一身之大孽大賊也分天下有徳/有功者以地而不敢以天下自私於是有百里七十)¶
　(里五十里不能五十里邦國之制焉於是有君朝卿/大聘大夫小聘王巡狩侯述職之禮樂法度焉於是)¶
　(有千雉百雉三之一五之一髙城深池焉扵是有井/邑丘甸縣都之夫數焉於是有十乗百乗千乗萬乗)¶
　(之車數焉於是有伍兩卒旅師軍之制焉扵是有鄉/大夫司徒樂正取士之法焉邦國之制廢而郡縣之)¶
　(制作矣郡縣之制作而世襲之制亡矣世襲之制亡/而數易之弊生矣數易之弊生而民無定志矣巡狩)¶
<pb:KR2o0020_WYG_005-44a>¶
　(述職之禮廢則上下之情不通考文案而不究事實/信文案而不信仁賢其弊有不可勝言者矣城池之)¶
　(制廢而禁禦暴客威服四夷之法亡矣夫家之法廢/而民數不可詳矣民數不可詳而車乗不可出矣車)¶
　(乗不可出而軍師不隠於農矣軍師不隠扵農坐食/者衆而公私困窮矣世儒不知王政之本反以亡秦)¶
　(為可法所謂明君良臣者亦未免以天下自私無意/於裁成輔相使萬物各得其所所以歴千五百餘歳)¶
　(未有能復之者也聖人制四海之命法天而不私盡/制而不曲防分天下之地以為萬國而舉英才共焉)¶
　(非後世擅天下者以大制小以強制弱之謀也誠盡/制而已矣是以虞夏商周𫝊於長久皆千餘載論興)¶
　(廢則均有焉語絶滅則至暴秦郡縣天下然後極也/自秦滅先王之制海内蕩然無有根本之固有今世)¶
　(王天下而繼世無置錐之地者有今年貴為天子而/明年欲為匹夫不可得者天子尚然况其下者乎物)¶
<pb:KR2o0020_WYG_005-44b>¶
　(有其根則常而静安而久常静安久則理得其終物/遂其性封建者政之有根者也故上下辨民志定教)¶
　(化行風俗美理之易治亂之難亡/扶之易興亡之難滅郡縣反是)集覽(丞相綰丞承/相助也掌承)¶
　(天子助理萬機綰姓王氏廷尉斯廷平也治獄貴平/故號廷尉斯姓李氏守尉監守去聲郡守掌治其郡)¶
　(丞尉掌佐守典武職甲卒監御史掌監郡鐘鐻鐻與/虡通音巨周禮梓人為筍虡厚脣弇口出目短耳大)¶
　(胸燿後大體短脰若是者謂之臝屬其聲大而宏則/於鐘宜若是者以為鐘虡是故擊其所縣而由其虡)¶
　(鳴注樂器所縣横曰筍植曰虡金人關中記始皇二/十六年有大人十二見於臨洮身長五丈足履六尺)¶
　(皆夷狄服天誡若曰勿大為夷狄行將滅其國始皇/不知反以為瑞乃銷兵器鑄為金人象之索隠曰各)¶
　(重千石坐髙二丈號曰翁仲漢世在長樂宫門董卓/徙清門裏魏明欲將詣洛陽載到霸城重不可致後)¶
<pb:KR2o0020_WYG_005-45a>¶
　(石季龍徙之鄴苻堅又徙入長安銷之百里七十里/五十里不能五十里邦國之制記王制曰公侯田方)¶
　(百里伯七十里子男五十里不能五十里者不達於/天子附於諸侯曰附庸君朝卿大聘大夫小聘王巡)¶
　(狩侯述職之禮樂法度記王制諸侯之於天子也比/年一小聘三年一大聘五年一朝天子五年一巡狩)¶
　(公羊𫝊注諸侯即位比年使大夫小聘三年使上卿/大聘四年又使大夫小聘五年一朝因助祭以述職)¶
　(疏云此孝經説文千雉百雉三之一五之一髙城深/池左𫝊隠元年大都不過參國之一中五之一小九)¶
　(之一注方丈曰堵三堵曰雉一雉長三丈髙一丈天/子千雉侯伯三百雉大都三分國城之一不過百雉)¶
　(中都五分之一不過六十雉小都九分之一不過三/十三雉井邑丘甸縣都之夫數禮地官小司徒經土)¶
　(地而井牧其田野九夫為井四井為邑四邑為丘匹/丘為甸四甸為縣四縣為都以任地事而令貢賦凡)¶
<pb:KR2o0020_WYG_005-45b>¶
　(税斂之事羣書考索曰周禮所謂夫家之數者一夫/受田百畝家出一夫而已其合居者亦惟計其丁壯)¶
　(而用之與别居者無異十乗百乗千乗萬乗之車數/禮地官小司徒注司馬法曰畝百為夫夫三為屋屋)¶
　(三為井井十為通通十為成革車一乗十成為終革/車十乗十終為同革車百乗諸侯大國一封三百六)¶
　(十六里兵車千乗天子畿内方千里兵車萬乗伍兩/卒旅師軍之制禮地官小司徒五人為伍五伍為兩)¶
　(四兩為卒五卒為旅五旅為師五師為軍以起軍旅/以作田役鄉大夫司徒樂正取士之法禮鄉大夫受)¶
　(教法于司徒退而頒之于其鄉吏三年則大比考其/徳行道藝而興賢者能者記王制命鄉論秀士升之)¶
　(司徒曰選士司徒論選士之秀者升之學/曰俊士樂正順先王詩書禮樂以造士)¶
　　書法(書銷兵器何譏私也秦之亡斬木揭竿者為/之自秦書銷兵器至隋而書除毁兵仗文帝)¶
<pb:KR2o0020_WYG_005-46a>¶
　　(開皇九年書收天下兵器十五年書禁民間兵器/而鐵义搭鈎䂎刃之屬皆禁之煬帝大業五年秦)¶
　　(隋一/轍也)¶
築宮咸陽北阪上¶
　(初諸廟及章臺上林皆在渭南及破諸侯寫放其宮/室作之於咸陽北阪上南臨渭自雍門以東殿屋複)¶
　(道周閣相屬所得諸侯/美人鐘鼔以充入之)集覽(章臺在渭水南三輔黄/圖云在長安故城西上)¶
　(林苑名在渭水南即秦之舊地方三百里寫放寫摹/畫也放讀曰倣傚也咸陽北阪上徐廣曰在長安西)¶
　(北漢武時别名渭城雍門史記注徐廣曰在髙陵縣/正義曰在岐州雍縣東殿屋複道周閣相屬正義曰)¶
　(廟記云咸陽北至九嵕甘泉南至鄠杜東至河西至/汧渭之交東西八百里南北四百里離宫别館相望)¶
<pb:KR2o0020_WYG_005-46b>¶
　(聨屬木衣文繡土被朱紫宮人不徙窮年忘歸猶不/能徧及考異漢書曰複道則築起為道不與民庶相)¶
　(雜天子自行其上有私路處則作穴竇如城門百姓/在彼中往來也周閣周馳架木為棚而行名曰閣道)¶
　質實(一統志云章臺街名在西安府舊長安城内漢/京兆尹張敞罷朝走馬即此上林苑名在西安)¶
　(府城内本秦舊苑漢武/帝開廣之周迴數百里)¶
　　書法(書築宫重民力也書築宫始此終綱目宫殿/書築作五十六是年二十七年信宮三十五)¶
　　(年朝宫阿房二世元年復作漢髙帝五年長樂宫/武帝元封二年宣防宮六年首山宮太初元年建)¶
　　(章宫四年明光宫更始癸未年修宫明帝永平三/年北宫靈帝中平三年修南宫獻帝建安元年修)¶
　　(洛陽宫二十五年魏主丕營宫室後主建興五年/魏大營宫室十年魏治許昌宮十二年魏作洛陽)¶
<pb:KR2o0020_WYG_005-47a>¶
　　(宫又立崇華殿延熙十年呉太初宫丁亥年吳昭/明宫晉成帝咸和五年新宫六年趙鄴宫咸康二)¶
　　(年趙太武殿八年趙長安宫洛陽宫穆帝永和元/年趙長安宮洛陽宫孝武帝太元三年作新宫安)¶
　　(帝元興三年燕逍遥宫義熙二年魏壘南宮宋癸/亥年魏西宫癸卯年宋大修梁乙卯年東魏新宮)¶
　　(乙丑年東魏晉陽宫丙子年齊大治宫室己亥年/周洛陽宫隋文帝開皇十三年仁夀宫煬帝大業)¶
　　(元年東京宫室三年晉陽宮四年汾陽宫十二年/毘陵宮唐太宗貞觀四年修洛陽宮五年再書八)¶
　　(年大明宫十一年飛山宫二十一年翠微宫又王/華宫髙宗顯慶五年合璧宫龍朔三年蓬萊宮永)¶
　　(淳元年奉天官中宗嗣聖二十一年周興泰宫𤣥/宗開元二年興慶宮十三年集賢殿顯宗元和十)¶
　　(三年麟徳承輝殿宣宗大中元年雍和殿五代辛/卯年閩寳皇宫癸卯年楚九龍宫臺觀樓閣館院)¶
<pb:KR2o0020_WYG_005-47b>¶
　　(行宫不/與焉)¶
(辛/巳)二十七年帝巡隴西北地至雞頭山過回中集覽(隴/西)¶
(注見秦王政三年北地注見漢哀帝建平元年雞頭山/索隠曰後漢王孟塞雞頭道即此括地志云山在成州)¶
(上禄東北二十里酈道元云葢大隴山異名也按原州/髙縣西百里亦有笄頭山在京兆西北八百里黄帝問)¶
(道於廣成子之所輿地志云笄頭或即雞頭也回中應/劭曰在安定郡髙平縣孟康曰在北地郡按安定北地)¶
(今寧州涇州是括地志云秦回/中宫在岐州雍縣西四十里)質實(一統志云雞頭山/在平涼府城西北)¶
(十二里崆峒山之西以形似名史記黄帝西至于崆峒/登雞頭山即此回中宫名在鳳翔府隴州西北一百四)¶
(十里秦所建也漢文帝時匈/奴入蕭關燒回中宫謂此)¶
<pb:KR2o0020_WYG_005-48a>¶
　　書法(凡巡逰譏也書巡始此終綱目書巡二十九/始皇居五焉漢武帝居七焉皆奢慾之主也)¶
○作信宮及甘泉前殿治馳道於天下集覽(信宫作於/渭南己而)¶
(以宫象天極又更名極廟按天官書中宮曰天極是也/馳道天子所行道也若今之中道然漢書賈山𫝊曰秦)¶
(為馳道於天下東窮燕齊南極吳楚江湖之上濵海之/觀畢至道廣五十步三丈而樹厚築其外隠以金椎樹)¶
(以青松漢今諸侯有制得行馳道者行/旁道無得行中央三丈也隠去聲築也)質實(一統志云/信宫即長)¶
(信宮也在西安府咸陽縣境渭水/南史記秦始皇初居長信宮即此)¶
　　書法(書治馳道譏勞民也於天下甚矣書治道始/此終綱目書治道二是年三十五年皆秦也)¶
　　(書開運道一唐/徳宗貞元二年)¶
<pb:KR2o0020_WYG_005-48b>¶
(壬/午)二十八年帝東巡上鄒嶧山立石頌功業封泰山立¶
石下禪梁父遂登琅邪立石遣徐市入海求神僊渡淮¶
浮江至南郡而還考異(提要書曰帝東巡立石鄒嶧山/封泰山禪梁父遂逰海上求神)¶
(僊南渡/江乃還)¶
　(始皇東行郡縣上鄒嶧山立石頌功徳魯儒生議封/禪或曰古者封禪為蒲車惡傷山之土石草木掃地)¶
　(而祭席因葅稭議各乖異始皇以其難施用遂絀儒/生而除車道上自山陽至顛立石頌徳從隂道下禪)¶
　(於梁父封藏皆祕之世不得而記也遂東逰海上祠/山川八神南登琅邪作臺刻石初燕人宋母忌羡門)¶
　(子髙之徒稱有仙道形解銷化之術自齊威宣燕昭/王皆信之使人入海求蓬萊方丈瀛洲云此三神山)¶
<pb:KR2o0020_WYG_005-49a>¶
　(在渤海中去人不逺患且至則風引船去嘗有至者/諸仙人不死藥皆在焉至是方士徐市等上書言之)¶
　(請得齋戒與童男女求之於是遣市發童男女數千/人求之船交海中皆以風為解曰未能至望見之焉)¶
　(始皇還過彭城齋戒禱祠欲出周鼎泗水使千人沒/水求之弗得乃西南渡淮浮江至湘山祠逢大風幾)¶
　(不能渡上問湘君何神博士對曰堯女舜妻葬/此始皇大怒伐赭其山遂自南郡由武關歸)集覽¶
　(泰山在泰安州北三里正義曰泰山一曰岱宗東嶽/也在兖州博城西北三十里郭璞云從山下至山巔)¶
　(百四十八里三百步鄒嶧山索隠曰鄒魯之縣名山/在其北正義曰國系云邾嶧山一名鄒山在兖州鄒)¶
　(縣南魯繆公改邾作鄒遂因縣名山按鄒山記云鄒/山古之嶧山也封禪服䖍曰封増土之髙歸功於天)¶
　(禪闢廣土地也張晏曰天髙不可及於泰山上封禪/而祭冀近神靈也瓚曰積土為封謂負土扵泰山上)¶
<pb:KR2o0020_WYG_005-49b>¶
　(為壇而祭之除地為墠祭於梁父後改墠曰禪神之/矣祭尚𤣥酒而俎魚墠皆廣長十二丈壇髙三尺階)¶
　(三等而樹石泰山之上髙二丈一尺廣三尺席因葅/稭封禪書因作用如淳曰葅本作蒩音租稭讀曰戛)¶
　(説文蒩茅藉也稭禾稾也去其皮以為席索隠曰周/禮祭祀供茅蒩梁父瓉曰泰山下小山名也因以名)¶
　(縣屬泰山郡正義曰梁父在兖州泗水縣北八十里/父音甫封蔵凡封禪當用玉牒書蔵方石有玉檢又)¶
　(用石檢十枚列扵石傍檢用金繩纏以五周以水銀/和金為泥封之印以受命之璽又有玉匱一長一尺)¶
　(三寸以藏上帝之冊金匱二以藏帝之冊山川八神/劉貢父曰八神即封禪書所説一天主祠天齊二地)¶
　(主祠泰山梁父三兵主祠蚩尤四隂主祠三山五陽/主祠之罘六月主祠之萊七日主祠成山八四時主)¶
　(祠琅邪或曰漢武時繆忌所言為壇開八通之鬼道/是也詳見封禪書作臺刻石索隠曰山海經云琅邪)¶
<pb:KR2o0020_WYG_005-50a>¶
　(臺在渤海間蓋海畔有山其形如臺在琅邪故曰琅/邪臺括地志云今宻州諸城縣東南有琅邪臺春秋)¶
　(越王勾踐徙都琅邪立觀臺以望東海始皇所作臺/即勾踐起臺處宋無忌索隠曰樂彦引老子道徳經)¶
　(月中仙人宋無忌白澤圖云火之精曰宋無忌葢其/人火仙也羡門子髙羡祠箭反應劭曰羡門古仙人)¶
　(也名子髙張楫曰碣石山上仙人羡門髙也紫陽真/人張義山聞有藥先生得道在蒙山乃追尋之蒙山)¶
　(遇羡門子髙乞長生要訣秦皇本紀作羡門髙誓韋/昭曰羡門古仙人髙誓亦古仙人疑韋説誤形解銷)¶
　(化正義曰解佳買反尸解也張晏曰人老而解去故/骨則變化也集仙錄曰有死而形如生人者有死而)¶
　(足不青皮不皺目光不落者有死而更生者有未斂/而失其尸者有髪脱而形飛者皆尸解也白日解者)¶
　(為上夜半解者為下向曉向暮解者為地下主以風/為解皆自解説遇風不得至彭城徐州所理縣州東)¶
<pb:KR2o0020_WYG_005-50b>¶
　(外城古彭國也搜神記陸終第三子曰籛鏗封於彭/即此欲出周鼎泗水封禪書周之九鼎入于秦或曰)¶
　(宋太丘社亡而鼎沒于泗水彭城下漢文十六年新/垣平曰周鼎亡在泗水中於是治廟汾隂欲祠出鼎)¶
　(徐廣曰是後三十七年鼎出汾隂又秦本紀周民東/亡九鼎入秦正義曰秦昭王取九鼎然一飛入泗水)¶
　(餘八入於秦括地志云泗水源出兖州泗水縣東陪/尾山源有四道因名焉水至彭城呂梁東南入淮湘)¶
　(山祠湘山在長沙下雋縣巴丘界湘中記云山在益/陽洞庭湖中即君山也括地志云黄陵廟在岳州湘)¶
　(隂北舜二妃之神盛𢎞之荆州記云青草湖南有青/草山按湘山即此山也山近湘水廟在山南故曰湘)¶
　(山/祠)質實(一統志云鄒嶧山在兖州府鄒縣東南二十/五里即嶧山也禹貢嶧陽孤桐春秋邾文公)¶
　(卜遷於嶧史記秦始皇上鄒嶧山刻石頌功徳皆此/泰山在濟南府泰安州北五里即東嶽岱宗也舜東)¶
<pb:KR2o0020_WYG_005-51a>¶
　(巡狩至此其山屈曲盤道至絶頂髙四十餘里有石/表東嶽廟封禪壇梁父山名在泰安州東南一百一)¶
　(十五里漢書以此山名縣琅邪臺在青州府諸城縣/東南一百五十里琅邪山越絶書勾踐徙琅邪起觀)¶
　(臺臺周七里以望東海又秦始皇登斯臺大樂之留/三月晉郭璞曰琅邪臨海邊有山嶕嶢特起狀如髙)¶
　(臺此即琅邪臺彭城秦之縣名屬泗水郡項羽自立/為西楚霸王都於此漢初改泗水為沛郡又分沛郡)¶
　(立楚國置徐州後改為彭城郡晉於淮南僑立徐州/又分淮北為北徐州劉宋改北徐州曰徐州而加淮)¶
　(南徐州曰南徐州後魏於徐州仍立彭城郡隋開皇/初郡廢復為徐州大業初改為彭城郡唐置徐州天)¶
　(寳初復改彭城郡乾元初復為徐州後陞武寧軍宋/因之金屬山東西路元復為徐州本朝因之直𨽻京)¶
　(師泗水源出兖州府泗水縣南流過沛縣至徐州城/東北合汴水循城東南以達于淮昔周顯王時九鼎)¶
<pb:KR2o0020_WYG_005-51b>¶
　(淪沒于泗秦城鼎氣浮于水上始皇使數千人沒水/求之不獲謂之鼎伏即此君山在岳州府城西南一)¶
　(十五里洞庭湖中一名洞庭山狀如十二螺髻山海/經云洞庭之山帝之二女居之蓋堯女湘君嘗居於)¶
　(此故名黄陵廟在岳州府瀟湘之尾洞庭之口前代/立之以祠舜二妃者唐韓愈有碑蓋舜南巡崩葬蒼)¶
　(梧二妃從之不及溺死沅湘之/間故人為立廟二妃世稱湘君)¶
　　書法(凡巡譏也書遂譏忘反也綱目書巡二十九/書辭之詳者三秦皇是年漢武元封元年隋)¶
　　(煬大業三年皆奢慾之尤者也是故始皇書遂再/漢武書遂三隋煬書遂一於是史曰上鄒嶧山立)¶
　　(石頌功徳綱目書頌功業史曰上自山陽至巔立/石頌徳綱目止書立石再不書徳削之也書封禪)¶
　　(始此自是書封禪者五君一后始皇是年漢武帝/元封元年太初元年光武中元元年唐髙宗乾封)¶
<pb:KR2o0020_WYG_005-52a>¶
　　(元年周武氏嗣聖十二年嵩少𤣥宗開元十三年/終綱目封禪六見上許而停者四唐太宗貞觀十)¶
　　(五年二十一年髙宗𢎞道元年𤣥宗天寳九載終/不許者一隋文帝開皇九年書神仙始此終綱目)¶
　　(書求神仙三始皇是年漢武帝元光二年元封元/年書方士名十四徐市新垣平少翁欒大公孫卿)¶
　　(潘誔盧迦逸多鄭普思葉静能張果周息元栁泌/趙真李𤣥伯娑婆寐但書天竺方士不與焉而罪)¶
　　(者一誅者七世/主亦可以鑒矣)¶
　　發明(觀綱目所書始皇逰覽立石頌功業之事洋/洋乎盛哉大書特書不一書而止非美之也)¶
　　(所以著其侈/泰之實云爾)¶
(癸/未)二十九年帝東逰至陽武韓人張良狙擊誤中副車¶
<pb:KR2o0020_WYG_005-52b>¶
令天下大索十日不得遂登之罘刻石而還¶
　(初韓人張良五世相韓及韓亡良散千金之産弟死/不葬欲為韓報仇始皇東遊至陽武博浪沙中良令)¶
　(力士操鐵椎狙擊始皇誤中副車始皇驚求弗得令/天下大索十日或曰張良之計不亦疎乎程子曰欲)¶
　(報君仇之急何/暇自為謀邪)集覽(之罘地志之罘山在東萊腄縣/括地志云在萊州文登縣西北)¶
　(九十里封禪書山在濟北並渤海漢書音義曰之罘/山在牟平縣罘房尤反陽武博浪沙中北志陳留有)¶
　(陽武縣括地志云今鄭州陽武東北十八里漢陽武/城也博浪沙在陽武南索隠曰今浚儀西北有博浪)¶
　(城按輿地要覽汴梁路延州陽武南有博浪沙亭是/也漢書浪作狼亦音浪狙擊服䖍曰狙音覻伺也應)¶
　(劭曰狙伏伺也狙伺物必伏而/候之故凡伏而擊者曰狙擊)質實(一統志云之罘/山名在萊州府)¶
<pb:KR2o0020_WYG_005-53a>¶
　(福山縣東北三十五里連文登縣界周圍五十里三/面瀕海史記始皇二十九年登之罘刻石紀功即此)¶
　(郊祀志齊有八祠之罘為陽主漢武登之罘山聞稱/萬歳其東南海水中有壘石俗𫝊武帝造橋有兩石)¶
　(銘尚存陽武古地名秦為博浪沙之地漢始置陽武/縣屬河南郡晉屬滎陽郡東魏屬廣武郡北齊省隋)¶
　(復置屬滎陽郡唐屬鄭州五代屬開封府宋元仍舊/國朝因之改屬開封府博浪沙地名在開封府城北)¶
　(三十里一名博浪沙亭即張良令力士/擊秦始皇處一云在陽武縣東南三里)¶
　　書法(於是韓既滅矣書韓人何良之心未嘗無韓/也故心在乎韓韓雖亡而張良書韓人心在)¶
　　(乎晉晉雖亡而陶潛書晉徵士心在乎唐唐雖亡/而張承業書唐特進綱目一字之褒嚴矣書遊始)¶
　　(此終綱目書逰八是年辛卯年呉主皓晉成帝咸/康元年趙王虎安帝元興三年燕主熙梁己亥年)¶
<pb:KR2o0020_WYG_005-53b>¶
　　(魏胡太后陳癸巳年齊主緯五代乙酉年蜀王衍/二危莫危於秦焉終綱目書大索十日二是年漢)¶
　　(征和元年秦皇/漢武一轍也)¶
　　發明(張良以一布衣其視聶政荆軻等耳胡為不/以盗書且是時天下已為秦矣又何為復書)¶
　　(韓人哉良五世相韓志在報君之仇綱目予之故/其書法如此然呂政是時鞭笞四海威振殊俗良)¶
　　(乃欲狙擊而斃之既而大索弗獲詳書于冊亦足/見良之為謀甚深而秦人亦無有為呂政同仇者)¶
　　(嗚呼偶語者猶棄市而狙擊/者乃獲免孰謂秦法果嚴哉)¶
(甲/申)三十年¶
(乙/酉)三十一年使黔首自實田集覽(自實田令民自/具頃畝實數也)¶
<pb:KR2o0020_WYG_005-54a>¶
(丙/戌)三十二年帝東巡刻碣石門壊城郭決隄防集覽(碣/石)¶
(門晉太康地記樂浪郡遂城縣有碣石山秦築長/城起於此又非禹貢碣石也徐廣曰門一作盟)質實¶
(一統志云碣石山名在永平府昌黎縣西北二十里禹/貢註云碣石在北平郡驪城縣西南河口之北今平州)¶
(之南也酈道元言驪城縣枕海有石如甬道數十里當/山頂有大石如柱石韋昭以為碣石舊在河口海濵歴)¶
(世既久為水所漸淪入海已去岸百餘里矣今碣石在/平州東離海三十里逺望其山穹窿似塚有石特出山)¶
(頂其形如柱疑即/禹貢冀州之碣石)¶
　　書法(書譏私也後乎此唐莊宗亦有毋得修城毁/其守具之書而秦唐乃亡於長驅之兵也此)¶
　　(竟何/益哉)¶
<pb:KR2o0020_WYG_005-54b>¶
○巡北邊遣將軍蒙恬伐匈奴¶
　(初始皇之碣石使盧生求羡門子髙還奏得錄圖書/曰亡秦者胡也始皇乃巡北邊遣將軍蒙恬發兵三)¶
　(十萬人北/伐匈奴)¶
(丁/亥)三十三年略取南越地置桂林南海象郡以謫徙民¶
五十萬戍之考異(提要無謫徙/己下八字)集覽(桂林漢武以其地/置鬱林郡南海漢)¶
(南海郡即秦故郡也今廣州南/海縣象郡漢武更名日南郡)質實(一統志云桂林秦/之郡名本古百粤)¶
(之地秦置郡漢廢之以其地改屬零陵蒼梧二郡三國/吳置始安郡屬荆州晉屬廣州梁兼置桂州隋復置始)¶
(安郡唐復為桂州治臨桂縣至徳間改為建陵郡光化/間陞為静江軍節度五代時屬南漢宋初仍為桂州後)¶
<pb:KR2o0020_WYG_005-55a>¶
(陞静江府元置静江路國朝改為桂林府𨽻廣西道南/海秦之郡名春秋為南越之地秦於此置郡後為趙佗)¶
(所據漢討平之復為南海郡屬交州刺史東漢末遷交/州治畨禺三國呉又遷交州治龍編而於此置廣州梁)¶
(陳並置都督府隋置總管府後改廣州曰畨州大業初/又改南海郡唐復置廣州總管府陞大都督府天寳初)¶
(改州為南海郡乾元初復為廣州唐末置清海軍節度/宋為廣州清海軍大觀中陞為帥府元置廣州路國朝)¶
(改為廣州府𨽻廣東道象郡愚按此郡古南粤之地秦/初置之漢武析為交趾九真日南合浦等郡自漢晉隋)¶
(唐宋元至於我朝歴代建置沿革不一難以枚舉今㢘/州雷州等府及安南占城等國皆其故地載攷一統之)¶
(志俱無専指之處如㢘州雷州等府只云秦為象郡地/安南占城等國只言屬象郡以此觀之何由知其故蹟)¶
(是以不敢妄為臆説以惑世之觀/者倘因髙眀教焉謹當備錄補之)¶
<pb:KR2o0020_WYG_005-55b>¶
　(發諸嘗逋亡人及贅壻賈人為兵畧取南越/陸梁地置三郡以謫徙民五十萬戍五嶺)集覽(贅/壻)¶
　(徐廣曰男無聘財以身自質於妻家曰贅索隠曰壻/如人身之肬贅是餘剰之物陸梁地如淳曰在江南)¶
　(正義曰嶺南人多處山陸間其性強梁故曰陸梁五/嶺裴潛廣州記大庾始安臨賀桂陽揭陽是為五嶺)¶
　(又陸徳明南康記臺嶺今名大庾嶺桂陽騎田嶺九/真都龎嶺臨賀萌浩嶺始安越城嶺唐書注云大庾)¶
　(嶺在䖍州永明嶺白芒嶺在道州臘/嶺在郴州臨源嶺在桂州各有小異)¶
　　書法(徙豪傑咸陽不書十二萬此書五十萬何為/謫徙書也謫徙之民至五十萬刑濫可知矣)¶
　　(故特/書之)¶
蒙恬收河南地築長城¶
<pb:KR2o0020_WYG_005-56a>¶
　(蒙恬斥逐匈奴收河南地為四十四縣築長城起臨/洮至遼東延袤萬餘里暴師於外十餘年恬常居上)¶
　(郡統/治之)集覽(河南地注見漢武帝元朔二年臨洮縣臨/洮水故名臨洮屬隴西郡西魏改岷州隋)¶
　(唐改臨洮郡宋改/西和州洮音滔)質實(一統志云臨洮秦之縣名屬/隴西郡本古西羌之地漢晉)¶
　(俱因之西魏始置岷州及同和郡隋州郡俱廢以其/地入臨洮郡後復置岷州唐因之天寳初改和政郡)¶
　(乾元初復為岷州治溢樂縣後陷於吐蕃宋收復祐/川縣置岷州紹興初徙治長道縣之白石鎮改曰西)¶
　(和州屬利州路元於祐川縣境復置岷州屬吐蕃等/處宣慰都元帥府本朝置岷州衛軍民指揮使司直)¶
　(𨽻陜西/道都司)¶
　　書法(譏私且勞民也書長城始此終綱目書長城/十是年宋癸亥年魏梁癸亥年東魏梁壬申)¶
<pb:KR2o0020_WYG_005-56b>¶
　　(年乙亥年丙子年髙齊三書辛丑年乙巳年大業/二年四年隋四書髙齊重城不與焉枳關長城不)¶
　　(書不與焉梁丁/丑年癸未年)¶
彗星見¶
　　書法(書記異也自是國無他變間三歳而始皇死/天下亂是故秦之將興也彗見之周顯王八)¶
　　(年其將亂也彗復見之蓋以彗始終焉通鑑/是歳不書彗見而綱目特書之其旨深矣)¶
(戊/子)三十四年燒詩書百家語¶
　(始皇置酒咸陽宮僕射周青臣進頌曰陛下神聖平/定海内以諸侯為郡縣無戰争之患上古所不及始)¶
　(皇恱博士淳于越曰殷周之王千餘歳封子弟功臣/自為枝輔今陛下有四海而子弟為匹夫卒有田恒)¶
<pb:KR2o0020_WYG_005-57a>¶
　(六卿之臣何以相救事不師古而能長久非所聞也/今青臣又面諛以重陛下之過非忠臣也始皇下其)¶
　(議丞相李斯言五帝不相復三代不相襲今陛下創/大業建萬世之功固非愚儒所知且越言乃三代之)¶
　(事何足法也異時諸侯並争厚招遊學今天下已定/法令出一百姓當家則力農工士則習法令今諸生)¶
　(不師今而學古以非當世惑亂黔首人聞令下則各/以其學議之入則心非出則巷議誇主以為名異趣)¶
　(以為髙率羣下以道謗如此弗禁則主勢降乎上黨/與成乎下禁之便臣請史官非秦記皆燒之非博士)¶
　(官所職天下有藏詩書百家語者皆詣守尉雜燒之/偶語詩書者棄市以古非今者族吏見知不舉與同)¶
　(罪令下三十日不燒黥為城旦所不去者醫藥/卜筮種樹之書欲學法令者以吏為師制曰可)集覽¶
　(僕射漢官儀云僕射秦官顔師古曰僕主也射本如/字讀古者重武事每官必有主射課督之故名焉今)¶
<pb:KR2o0020_WYG_005-57b>¶
　(射音夜葢闗中語轉為此音耳漢獻帝分置左右僕/射唐置左右匡正又改左右相田恒齊之世卿也簡)¶
　(公為恒所弑又二世至康公恒曾孫和遷康公於海/濵卒有齊國是為威王六卿注見周威烈王二十三)¶
　(年心非或讀非曰誹棄市索隠曰按禮云刑人於市/與衆棄之故今律謂絞刑為棄也黥為城旦黥墨刑)¶
　(也注見周顯王十年如淳曰律説論決為髠鉗輸/邊築長城晝旦司寇虜夜暮築長城旦四歳刑)¶
(己/丑)三十五年除直道¶
　(使蒙恬除直道道九原抵雲陽/塹山堙谷千八百里數年不就)集覽(除直道除治也/括地志云秦故)¶
　(道在慶州華池縣西四十五里子午山上自九原至/雲陽千八百里道九原道由也地理志五原郡九原)¶
　(縣正義曰九原在勝州榆林縣西界括地志云勝州/連咨縣本秦九原郡今豐州是抵雲陽抵至也括地)¶
<pb:KR2o0020_WYG_005-58a>¶
　(志云今京兆雲陽縣徐廣/曰表云道九原通甘泉)質實(一統志云九原秦之/縣名屬五原郡隋初)¶
　(改為豐州後改為太原郡唐復為豐州或為九原郡/尋廢之故城在大同府城西北四百二十里雲陽秦)¶
　(之縣名屬京兆尹漢改屬左馮翊晉宋因之/唐廢焉故城在西安府涇陽縣西北七十里)¶
營朝宮作前殿阿房¶
　(始皇以咸陽人多先王宮廷小乃營朝宫渭南上材/苑中先作前殿阿房東西五百步南北五十丈上可)¶
　(以坐萬人下可以建五丈旗周馳為閣道自殿下直/抵南山表山巔以為闕複道渡渭屬之咸陽隠宫徒)¶
　(刑者七十餘萬人分作阿房驪山關中計宫三百關/外四百餘因徙三萬家驪邑五萬家雲陽盧生説始)¶
　(皇為微行以辟惡鬼所居宮毋令人知然後不死之/藥殆可得也始皇乃令咸陽旁三百里内宮觀複道)¶
<pb:KR2o0020_WYG_005-58b>¶
　(相連帷帳鐘鼓美人充之各按署不移徙所行幸有/言其處者死嘗從梁山宮望見丞相車騎衆弗善也)¶
　(或吿丞相丞相損之始皇怒曰此中人泄吾語捕時/在旁者盡殺之是後莫知行之所在羣臣受決事者)¶
　(悉於咸/陽宮)集覽(阿房初秦恵文王作宫阿基房未成而/亡始皇廣其宫規恢三百餘里房一作)¶
　(旁或讀如房室之房阿曲也言殿之四阿皆為房一/説大陵曰阿言殿髙若於阿上為房正義曰房白郎)¶
　(反括地志云阿房宫亦曰阿城在雍州長安西北二/十四里宫在上林苑中雍州郭城西南面即阿房宫)¶
　(城東面也顔師古曰阿近也以去咸陽近故號焉索/隠曰此以其形名宫也言其宫四阿旁廣也隠宫宫)¶
　(淫刑也男子割勢婦人幽閉次死之刑正義曰餘刑/見於市朝宫刑一百日隠於䕃室養之乃可故曰隠)¶
　(宫下蠺室是也徒刑徒奴役也以罪供徭作分作阿/房驪山史記分作阿房宫或作驪山索隠曰驪山在)¶
<pb:KR2o0020_WYG_005-59a>¶
　(雍州新豐南古驪戎國驪舊音黎徐廣曰音力知反/微行張晏曰若微賤之所為故曰微行宫觀宫至尊)¶
　(所居之稱也觀猶象魏闕也古者每門樹兩觀於/其前所以標表宫門登之則可徧觀故謂之觀)正¶
　誤(微行今按説/文微隠行也)質實(一統志云阿房宫名在西安府/咸陽縣東二十五里秦始皇建)¶
　(於渭南上林苑中驪山在西安府臨潼縣東南二里/因驪戎所居故名山之麓溫泉所出唐𤣥宗更名昭)¶
　(應上有老母廟山左肩曰東繡嶺右肩曰西繡嶺梁/山宫在西安府永夀縣南八十里秦始皇建宫城皆)¶
　(文石亦名織錦城又始皇逰梁/山宫見丞相李斯車騎衆即此)¶
阬諸生四百六十餘人使長子扶蘇監蒙恬軍¶
　(侯生盧生相與譏議始皇因亡去始皇聞之大怒曰/諸生或為妖言以亂黔首使御史按問之諸生𫝊相)¶
<pb:KR2o0020_WYG_005-59b>¶
　(告引乃自除犯禁者四百六十餘人皆阬之咸陽長/子扶蘇諌曰諸生皆誦法孔子今以重法繩之臣恐)¶
　(天下不安始皇怒使/北監蒙恬軍於上郡)¶
　　書法(秦所以亡以立少子胡亥也胡亥所以得立/以長子扶蘇在外也扶蘇所以在外以諫阬)¶
　　(儒生也然則秦亡之禍自阬儒始天道亦昭昭/哉綱目著秦亡之本以為後世戒故特書長子)¶
　　發明(詩書非可燒也而燒之諸生非可阬也而阬/之天醜其為滅亡著矣故繼書使長子扶蘇)¶
　　(監蒙恬軍以見扶蘇因諫而逐所以著其自取滅/亡之實使扶蘇尚在左右則趙髙邪謀胡亥襲位)¶
　　(之事何自而萌哉下書隕石東郡及載所刻之語/天誅之意尤眀而乃盡殺石旁居人庸可免乎)¶
(庚/寅)三十六年隕石東郡集覽(東郡注見漢光/武建武八年)¶
<pb:KR2o0020_WYG_005-60a>¶
　(有隕石于東郡或刻之曰始皇死而地分/使御史逐問莫服盡誅石旁居人燔其石)¶
　　書法(曹魏之世張掖涌石文曰大討曹漢後主建/興十三年而魏不乆亡於是或刻之曰始皇)¶
　　(死而地分則人力也越明年而言亦驗蓋雖人力/而有相之道矣終綱目書隕石十二是年漢武帝)¶
　　(征和四年元帝建昭元年成帝建始四年陽朔三/年鴻嘉二年元延四年哀帝建平元年再書平帝)¶
　　(元始二年殤帝延平/元年桓帝延熙七年)¶
(辛/卯)三十七年冬十月帝東巡至雲夢祀虞舜上㑹稽祭¶
大禹立石頌徳秋七月至沙丘崩丞相李斯宦者趙髙¶
矯遺詔立少子胡亥為太子殺扶蘇蒙恬還至咸陽胡¶
<pb:KR2o0020_WYG_005-60b>¶
亥襲位九月葬驪山考異(提要無立石頌徳矯遺/詔七字扶蘇下有及字)¶
　(十月始皇東巡少子胡亥丞相李斯從至雲夢望祀/虞舜于九疑山浮江下渡海渚過丹陽至錢塘渡浙)¶
　(江上㑹稽祭大禹望于南海立石頌徳北至琅邪之/罘西至平原津而病始皇惡言死羣臣莫敢言死事)¶
　(病益甚乃令中車府令行符璽事趙髙為書賜扶蘇/曰與喪㑹咸陽而葬未付使者七月始皇崩於沙丘)¶
　(祕不發喪棺載轀凉車中所至上食奏事如故獨胡/亥趙髙與幸宦者五六人知之初始皇尊寵蒙氏恬)¶
　(任外將毅常居中參謀議名為忠信趙髙者生而隠/宮始皇聞其強力通獄法以為中車府令使教胡亥)¶
　(決獄嘗有罪使毅治之當死始皇赦之髙既雅得幸/於胡亥又怨蒙氏乃與胡亥謀詐以始皇命誅扶蘇)¶
　(而立胡亥為太子胡亥然之髙曰不與丞相謀恐事/不成乃見李斯曰上賜長子書及符璽皆在胡亥所)¶
<pb:KR2o0020_WYG_005-61a>¶
　(定太子在君侯與髙之口耳事將何如斯曰安得亡/國之言此非人臣所當議也髙曰君侯材能智慮功)¶
　(髙無怨長子信之孰與蒙恬斯曰皆不及也髙曰長/子即位必用恬為丞相君侯終不懐通侯之印歸鄉)¶
　(里明矣胡亥慈仁篤厚可以為嗣願君審計而定之/斯以為然乃相與矯詔立胡亥為太子更為書賜扶)¶
　(蘇數以不能立功數上書誹謗怨望而恬不矯正皆/賜死扶蘇發書泣欲自殺恬曰陛下使臣將三十萬)¶
　(衆守邊公子為監此天下重任也今一使者來安知/其非詐復請而死未暮也扶蘇曰父賜子死尚安復)¶
　(請即自殺恬不肯死繫諸陽周更置李斯舎人為護/軍還報胡亥欲釋恬㑹毅出禱山川還髙曰先帝欲)¶
　(立太子久矣而毅以為不可乃繫諸代遂從井陘九/原直道至咸陽發喪胡亥襲位是為二世皇帝九月)¶
　(葬始皇帝於驪山下錮三泉竒器珍怪徙藏滿之令/匠作機弩有穿近者輒射之上具天文下具地理後)¶
<pb:KR2o0020_WYG_005-61b>¶
　(宫無子者皆令從死工匠為機者皆閉之墓中二世/欲遂殺蒙恬兄弟兄子子嬰諫曰蒙氏秦之大臣謀)¶
　(士也一旦棄之而立無節行之人是使羣臣不相信/而鬬士之意離也弗聽恬曰吾積功信於秦三世矣)¶
　(今將兵三十餘萬其勢足以倍畔然自知必死而守/義者不敢辱先人之教以不忘先帝也乃吞藥自殺)¶
　(司馬公曰秦始皇方毒天下而蒙恬為之使其不仁/可知矣然明於為人臣之義雖無辠見誅能守死不)¶
　(貳斯亦/足稱也)集覽(雲夢禹貢蔡氏𫝊曰雲夢澤名禮夏官/職方氏荆州其澤藪曰雲夢方八九百)¶
　(里跨江南北華容枝江江夏安陸皆其地也索隠曰/雲夢是二澤名人以二澤相近或合稱雲夢耳左𫝊)¶
　(桓四年䢵夫人使棄諸夢中言夢而不言雲定四年/楚子濟江入于雲中言雲而不言夢正與禹貢合漢)¶
　(陽圖經云雲在江北今玉沙監利景陵等縣是夢在/江南今公安石首建寧等縣是也今徳安府有雲夢)¶
<pb:KR2o0020_WYG_005-62a>¶
　(縣九疑山在零陵蒼梧之間疑似也山有九峯其形/相似逰者疑焉故曰九疑按九峯一朱明二石城三)¶
　(石樓四娥皇五舜源六女英七簫韶八桂林九梓林/太史公曰舜南巡狩死扵蒼梧之野歸葬江南之九)¶
　(疑皇覽云舜冢在零陵郡營浦縣海渚始皇本紀注/括地志云在舒州同安縣東正義曰按舒在江中疑)¶
　(海字誤愚謂古舒州去江西北百二十里云在江中/亦非丹陽始皇本紀注括地志云丹陽郡故在潤州)¶
　(江寧縣東南秦以為鄣郡浙江韋昭曰在錢塘南浙/音折晉灼音逝非也盖其流東至㑹稽山隂縣而西)¶
　(折故呉㑹之地因以稱浙莊子所謂淛河即其水也/淛浙聲相近㑹稽晉灼曰㑹稽山本名茅山禹巡天)¶
　(下登茅山㑹諸侯計功因名㑹稽㑹計稽考也秦置/郡山在今越州㑹稽縣東南十二里平原津平原地)¶
　(名水經云濁河東北過髙唐按髙唐即平原在河西/漢置平原郡屬青州今徳州是中車府令行符璽事)¶
<pb:KR2o0020_WYG_005-62b>¶
　(中車府令秦官伏儼曰主乗輿路車兼行符璽令事/轀凉車文頴曰卧車也後因載喪飾以栁翣遂為喪)¶
　(車之屬凉一作輬孟康曰轀凉本輜重之車謂之庫/車有&KR1440;牖閉之則溫開之則涼故名轀凉通侠應劭)¶
　(曰舊曰徹侯徹通也言其上通王室也史避漢武諱/故曰通侯又改曰列侯陽周徐廣曰縣屬上郡正義)¶
　(曰今寧州羅川縣漢陽周縣也錮三泉徐廣曰錮鑄/塞也顔師古曰三泉三重之泉也徙蔵滿之劉伯莊)¶
　(曰徙府藏之物以充滿冢中也從死杜預曰以人葬/為殉也秦法君葬以人從死至獻公元年始除此法)¶
　質實(一統志云雲夢澤名在徳安府安陸縣南五十/里史記司馬相如𫝊云楚有七澤其小者名雲)¶
　(夢方九百里左傳云䢵子之女棄子於夢中又云楚/子濟江入雲中禹貢曰雲土夢作乂是雲夢本二澤)¶
　(雙舉曰雲夢九疑山在永州府寧逺縣南六十里晉/郭璞云其山九谿皆相似或云九峯參差互相隠映)¶
<pb:KR2o0020_WYG_005-63a>¶
　(望而疑之故名峯各有一水四水流灌於南海五水/北注於洞庭丹陽秦之縣名屬鄣郡漢初屬㑹稽郡)¶
　(後屬呉郡晉屬毘陵郡後廢之梁復置改屬蘭陵郡/隋初陞為簡州唐初廢之復置丹陽縣宋元仍舊本)¶
　(朝因之改屬鎮江府錢塘秦之縣名屬㑹稽郡漢為/㑹稽西部都尉治所東漢縣省晉復置屬吳郡陳扵)¶
　(此置錢唐郡隋為杭州治唐改唐為塘宋元仍舊本/朝因之改屬杭州府浙江在杭州府城東三里舊志)¶
　(出歙縣玉山其水經建徳合婺溪過富春為浙江入/于海江口有山居江中潮水投山十折而曲故云浙)¶
　(江盧肇曰浙者折也蓋取潮水出海屈折倒流也㑹/稽山名在紹興府城東南一十二里揚州之鎮山也)¶
　(史記注禹到大越上茅山爵有徳封有功更名㑹稽/山海經曰㑹稽山上多金玉下多瑛石白玉土經云)¶
　(山周迴三百五十里有陽明洞一名極𤣥太元之天/即三十六洞天之第十一也平原秦邑名屬濟郡漢)¶
<pb:KR2o0020_WYG_005-63b>¶
　(置平原縣為平原郡治所東漢改郡為國後魏徙郡/治聊城而於縣置東青州尋廢州以縣屬安徳郡隋)¶
　(屬冀州尋改屬徳州唐屬齊州尋復舊屬五代宋金/元俱仍舊本朝因之改屬濟南府沙丘臺名注見周)¶
　(赧王十七年陽周古地名春秋時為義渠所居地戰/國時屬秦漢置陽周縣屬上郡後魏於此置泥陽恵)¶
　(涉二護軍後置陽周郡隋改為羅川縣屬寧州唐天/寳初於此獲玉真人像復更名真寧縣宋金元俱仍)¶
　(舊本朝因之改屬慶陽府/故城在縣北三十五里)¶
　　書法(始皇於是六書刻石矣好大自伐未有甚於/始皇者也然則前不書頌徳此則曷為書之)¶
　　(譏也書徳則何以為譏立石於㑹稽是欲與禹較/徳也故特書譏之○賀善贊曰始皇自并天下以)¶
　　(來所書二十一事書更號書除諡書改正書封禪/書刻石志自伐也書銷兵器徙豪桀書壊城郭決)¶
<pb:KR2o0020_WYG_005-64a>¶
　　　(隄防書築長城書黔首自實田志自私也三書築/宫再書治道志土木也書伐匈奴書取南越地志)¶
　　　(窮黷也五書巡遊志遊觀也書焚詩書書阬諸生/志狂悖也書彗見書隕石志殃罰也自更號至此)¶
　　　(無一善足以裕後昆者再世而亡晚矣○謀矯立/者趙髙也曷為首李斯斯相也故首罪之前書矯)¶
　　　(立胡亥為太子則下書太子即位者恒也其止曰/胡亥何不予胡亥之為太子也故書襲位若曰襲)¶
　　　(而取之云耳綱目書襲位胡亥一人而已矣書宦/者始此書遺詔始此終綱目書受遺詔六漢武帝)¶
　　　(後元二年宣帝黄龍元年後主建興元年晉元帝/永昌元年明帝太寧三年唐太宗貞觀二十三年)¶
　　　(舍是無書/矯者矣)¶
　　　發明(矯立之謀發於趙髙而首書李斯者斯為大/臣國柄在手不當徇宦者之請故首惡必歸)¶
<pb:KR2o0020_WYG_005-64b>¶
　　　(於斯也胡亥之立必書少子既為太子不書即位/特曰胡亥襲位者不予其矯詔自立也夫秦固不)¶
　　　(足道也詳而書之不沒其實姑/以示亂亡之禍遺臭萬世而已)¶
　¶
　¶
　¶
　¶
　¶
御批資治通鑑綱目卷二上¶
