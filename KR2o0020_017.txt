# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.481360
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷九上
<pb:KR2o0020_WYG_017-1a>¶
　欽定四庫全書¶
御批資治通鑑綱目卷九上¶
　　(起丁亥漢光武帝建武三年/盡乙亥漢明帝永平十八年)凡四十九年¶
　(丁/亥)三年春正月以馮異為征西大將軍○鄧禹馮異與¶
　赤眉戰敗績¶
　　(鄧禹慙於受任無功數以饑卒徼赤眉戰輙不利乃/率車騎將軍鄧𢎞等自河北度至湖要馮異共攻赤)¶
　　(眉異曰赤眉衆尚多可以恩信傾誘難卒用兵破也/上今使諸將屯澠池要其東而異擊其西一舉取之)¶
　　(此萬成計也禹𢎞不從𢎞遂大戰移日軍潰異與禹/合兵救之赤眉小郤異以士卒饑倦可且休禹不聼)¶
<pb:KR2o0020_WYG_017-1b>¶
　　(復戰大為所敗禹以二十四騎脱歸宜陽異棄軍走/與麾下數人歸營復收散卒堅壁自守延平陳氏曰)¶
　　(鄧禹以栒邑付之愔歆其失在不知人而已今慙受/任無功不量可否用饑卒取敗可謂不知命矣若馮)¶
　　(異不守所見曲從二鄧幾不自/脱雖終能成功不為無罪也)集覽(徼赤眉徼或作/邀通作要音伊)¶
　　(消反遮也下要其東同要馮異要去聲約也澠池縣/名屬𢎞農禹貢注屬河南郡澠當作黽俗作澠音彌)¶
　　(兖/反)正誤(要馮異今按要平聲亦訓約論語久要是也/此為邀而約之之義下文要其東則邀遮也)¶
　　質實(一統志云湖縣名注見武帝太始二年澠池漢/之縣名屬𢎞農郡以地在崤黽間故名新莾改)¶
　　(陜亭東漢復舊曹魏徙治蠡城西魏屬河南郡後周/屬同軌郡隋徙治大塢城屬熊州後屬宜陽郡唐初)¶
　　(屬榖州貞觀初徙今治宋屬河南府金置韶州元省/州復為縣至本朝因之屬河南府宜陽縣名注見周)¶
<pb:KR2o0020_WYG_017-2a>¶
　(安王十/一年)¶
立四親廟於洛陽¶
　(祀父南頓君以/上至舂陵節侯)質實(南頓君以上至舂陵節侯按東/漢紀云景帝生長沙定王發發)¶
　(生舂陵節侯買買生鬱林太守外外生鉅鹿都尉回/回生南頓令欽是謂四親也南頓縣名注見建武十)¶
　(九年舂陵縣名注/見新莾地皇三年)¶
鄧禹上大司徒印綬以為右將軍○馮異大破赤眉於¶
崤底賊衆東走帝勒軍宜陽降之得𫝊國璽綬¶
　(馮異與赤眉約期㑹戰使壯士變服與赤眉同伏於/道側旦日赤眉使萬人攻異前部異少出兵以救之)¶
<pb:KR2o0020_WYG_017-2b>¶
　(賊見勢弱遂悉衆攻異異乃縱兵大戰日昃賊氣衰/伏兵卒起衣服相亂赤眉不復識别衆遂驚潰追撃)¶
　(大破之於崤底降男女八萬人帝降璽書勞異曰始/雖垂翅回谿終能奮翼澠池可謂失之東隅收之桑)¶
　(榆赤眉餘衆東向宜陽帝親勒六軍嚴陳以待之赤/眉忽遇大軍驚震乃遣劉㳟乞降曰盆子將百萬衆)¶
　(降陛下何以待之帝曰待汝以不死耳丙午盆子及/丞相徐宣以下肉袒降上所得傳國璽綬赤眉衆尚)¶
　(十餘萬人帝令縣厨皆賜食明旦大陳兵馬臨雒水/令盆子君臣列而觀之帝謂樊崇等曰得無悔降乎)¶
　(朕今遣卿歸營勒兵鳴鼓相攻决其勝負不欲彊相/服也徐宣等叩頭曰臣等出長安東都門君臣計議)¶
　(歸命聖徳今日得降猶去虎口歸慈母誠懼誠喜無/所恨也帝曰卿所謂鐵中錚錚傭中佼佼者也賜樊)¶
　(崇等洛陽田宅帝憐/盆子以為趙王郎中)集覽(崤底崤山名今陜縣東二/崤是也底下也元和志云)¶
<pb:KR2o0020_WYG_017-3a>¶
　(東崤至西崤三十五里在秦關之東漢關之西杜預/曰在𢎞農澠池縣西崤通作殽括地志云洛州永寧)¶
　(西北二十里古殽道也回谿在澠池之北俗名回坑/東隅隅陬也東隅日出處也桑榆前書谷永曰太白)¶
　(出西方六十日法當參入今已過期尚在桑榆之間/注桑榆謂晚也或作日入處也淮南子曰西日垂景)¶
　(在樹端謂之桑榆傳國璽綬璽王者印也綬帯也所/以繋璽黄赤綬四采武都紫泥封盛以青囊白素裹)¶
　(兩端無縫尺一版中約署衞宏曰秦以前以金銀為/方寸璽秦得和氏璧乃以玉為之螭獸紐在六璽之)¶
　(外李斯書其文曰受命于天既夀永昌號曰傳國璽/漢高定三秦子嬰獻之後王莾簒逆就元后取之莾)¶
　(敗王憲得之李松入長安斬憲取璽送上更始更始/奉赤眉赤眉立劉盆子盆子奉上光武後董卓作亂)¶
　(掌璽者投諸井孫堅入洛討卓軍於城南見井中有/五色光堅乃浚井得璽袁術僣逆乃拘堅妻奪之時)¶
<pb:KR2o0020_WYG_017-3b>¶
　(徐璆被徴詣京師道為術所刼後術死璆得璽還以/上獻帝漢以禪魏魏以禪晉前趙劉聰使劉曜入洛)¶
　(陽執晉懷取璽詣平陽後為石勒所併璽乃屬勒勒/為冉閔所滅璽屬閔閔敗璽存閔大將軍蔣幹幹求)¶
　(救於晉謝尚時尚使戴施據枋頭遂入鄴助守紿幹/得璽以晉穆帝永和八年還建康又六璽注見靈帝)¶
　(中平六年雒水雒本作洛洛水出𢎞農上洛縣冢嶺/山東北至河南鞏縣入河括地志云洛水源出慶州)¶
　(洛源縣别於山南入渭鐵中錚錚錚初耕反金聲也/鐵中錚錚謂鐵之㣲有剛利者傭中佼佼佼古巧反)¶
　(好也傭中佼佼言凡傭之人稍為勝者趙王郎中/趙王名良漢同姓也王國置郎中掌宿衛執㦸)正¶
　誤(傭中佼佼今按佼疑與狡通/謂如傭作人中之狡猾者)質實(一統志云崤山/名注見安帝元)¶
　(初二年回谿在河南府永寧縣北六十里洛水源出/西安府洛南縣冡嶺山東流經盧氏永寧宜陽洛陽)¶
<pb:KR2o0020_WYG_017-4a>¶
　(偃師鞏縣入於河禹治/水時神龜負書出于此)¶
　　書法(書傳國璽綬何重國寳也書傳國璽始此綱/目凡國寳必書子嬰奉璽符節以降則書秦)¶
　　(乙未年得𫝊國璽綬則書是年張寔得璽獻之則/書晉&KR0598;帝建興三年謝尚得傳國璽獻之則書穆)¶
　　(帝永和八年盗竊梁傳國璽歸之於齊則書梁壬/申年上皇遣使奉冊寳如靈武則書唐𤣥宗天寳)¶
　　(十五載冊寳至自成都則書同上年唐遣使奉冊/寳如梁則書昭宣帝四年晉得傳國寳則書五代)¶
　　(辛巳年晉作受命寳則書戊戌年周更作二寳則/書癸丑年終綱目書得璽三得寳一作寳二奉璽)¶
　　(寳三竊/璽一)¶
二月劉永立董憲為海西王張歩為齊王歩執伏隆殺¶
<pb:KR2o0020_WYG_017-4b>¶
之¶
　(劉永聞伏隆至劇亦遣使立張歩為齊王歩貪王爵/猶豫未决隆曉譬曰高祖與天下約非劉氏不王今)¶
　(可得十萬戶侯耳歩欲留隆與共守二州隆不聽求/得反命歩遂執隆而受永封隆遣間使上書曰臣隆)¶
　(奉使無狀受執凶逆雖在困阨授命不顧願以時進/兵無以臣隆為念帝得隆奏召其父湛流涕示之曰)¶
　(恨不且許而遽求還也其後歩遂殺之延平陳氏曰/伏隆之求還足以成命矣死而無憾安用且許之乎)¶
　(光武之言所/以慰其父耳)集覽(劇菑川國邑時張歩都此括地志/云菑川劇縣故城在青州夀光南)¶
　(三十/里)質實(一統志云㐲隆東武人伏生十世孫劇漢/之縣名屬北海郡曹魏省之故城在青州)¶
　(府夀光縣西南三十/里張歩琅琊不其人)¶
<pb:KR2o0020_WYG_017-5a>¶
三月以伏湛為大司徒○涿郡太守張豐反彭寵自稱¶
燕王¶
　(豐反與彭寵連兵朱浮以帝不自征彭寵上疏求救/詔報曰度此反虜埶無久全其中必有内相斬者今)¶
　(軍資未充故須後麥耳浮城中糧盡人相食會耿况/遣騎來救浮乃得脱身走薊城遂降於彭寵寵自稱)¶
　(燕/王)質實(涿郡注見帝𤣥更始二年/薊城即薊縣注同上年)¶
帝自將征鄧奉夏四月奉降斬之考異(據二年書將軍/鄧奉反而此上)¶
(文書征則下當書/奉降誅之誤作斬)¶
　(帝追奉至小長安與戰大破之奉肉袒因朱祜降帝/憐奉舊功臣且釁起吳漢欲全宥之岑彭耿弇諫曰)¶
<pb:KR2o0020_WYG_017-5b>¶
　(鄧奉背恩反逆暴師經年陛下既至不知悔善而親/在行陣兵敗乃降若不誅奉無以懲惡於是斬之復)¶
　(朱祜/位)集覽(小長安聚落名釁起吳漢釁爭端也去年/吳漢狥南陽鄧奉怒漢掠其鄉里遂反擊)¶
　(漢悔善悔/過而向善)質實(一統志云朱/祜南陽宛人)¶
馮異撃延岑破之岑走南陽關中平¶
　(延岑既破赤眉即拜置牧守欲據關中時關中衆冦/猶盛各稱將軍據地擁兵多者萬餘人少者數千人)¶
　(馮異屯軍上林苑中延岑引冦張邯任良共攻異異/撃大破之諸營堡附岑者皆來降岑遂自武關走南)¶
　(陽時百姓饑餓道路斷隔委輸不至馮異軍士悉以/果實為糧詔拜趙匡為右扶風將兵助異并送縑榖)¶
　(異兵榖甚盛乃稍誅撃豪傑不從令者褒賞降附有/功勞者悉遣諸營渠帥詣京師散其衆歸本業威行)¶
<pb:KR2o0020_WYG_017-6a>¶
　(關中餘/㓂悉平)集覽(為右扶風句絶/為右扶風郡守)質實(武關注見周赧王/四年南陽郡名注)¶
　(見秦二/世三年)¶
吳漢圍劉永將蘇茂於廣樂大破之¶
　(漢率驃騎大將軍杜茂等七將軍圍蘇茂於廣樂周/建招集得十餘萬人救之漢迎與之戰不利墮馬傷)¶
　(膝還營建等遂連兵入城諸將謂漢曰大敵在前而/公傷卧衆心懼矣漢乃勃然裹創而起椎牛饗士慰)¶
　(勉之士氣自倍旦日蘇茂周建出兵/圍漢漢奮撃大破之茂走還湖陵)質實(一統志云/杜茂南陽)¶
　(冠軍人廣樂縣名未詳沿革湖陵秦之縣名屬薛郡/漢初仍舊後改為侯國東漢廢之故城在兖州府魚)¶
　(臺縣東六十里漢/沛公攻湖陵即此)¶
<pb:KR2o0020_WYG_017-6b>¶
睢陽人反城迎劉永蓋延引兵圍之○五月帝還宫是¶
月晦日食○六月大將軍耿弇撃延岑走之其將鄧仲¶
况以陰降¶
　(仲况據陰縣而劉歆孫龔為其謀主前侍中扶風蘇/竟以書説之仲况與龔降竟終不伐其功隠身樂道)¶
　(夀終/於家)集覽(陰縣春秋榖伯國楚地陰國所遷秦漢為/縣屬南鄉郡隋改曰陰城宋陞光化軍)¶
　質實(一統志云陰漢之縣名屬南陽郡晉屬順陽郡/西魏置陰城縣屬鄼城郡後周郡廢隋以縣屬)¶
　(襄州唐廢為陰城鎮宋置光化軍領乾徳縣熈寧中/軍廢改乾徳為光化縣元屬襄陽府至本朝因之仍)¶
　(屬襄陽府扶風郡名注/見周顯王八年岐縣)¶
<pb:KR2o0020_WYG_017-7a>¶
秋七月遣岑彭撃秦豐於鄧破之進圍黎丘别遣兵狥¶
江東揚州平○睢陽人斬劉永以降諸將立其子紆復¶
稱梁王¶
　(蓋延圍睢陽百日劉永蘇茂周建突出將走鄼蓋延/追撃之急永將慶吾斬永首降蘇茂周建共立永子)¶
　(紆為/梁王)集覽(鄼此鄼與南陽之鄼不同此音祚柯反字/本作&KR0008;沛國縣也今屬亳州注見高帝六)¶
　(年/)質實(一統志云鄧城名本春秋鄧國地南齊將曹/虎鎮此元魏孝文圍之經月不下唐於此置)¶
　(臨沮縣又改鄧城縣宋廢入襄陽後元兵圍襄陽築/此于要津以絶其援故城在襄陽府城東北二十里)¶
　(黎丘城名在襄陽府宜城縣東東漢書邔縣下有此/城鄼漢之縣名屬沛郡後省之故城在開封府永城)¶
<pb:KR2o0020_WYG_017-7b>¶
　(縣西南李竒曰此鄼/音嵯非是蕭何食邑)¶
冬十月帝如舂陵祠園廟質實(舂陵城名注見/新莾地皇三年)○十一¶
月還宫○李憲稱帝¶
　(置百官擁九/城衆十餘萬)¶
遣大中大夫來歙使隗囂¶
　(帝謂大中大夫來歙曰今西州未附子陽稱帝道里/阻逺諸將方務關東思西州方畧未知所在柰何歙)¶
　(曰臣嘗與隗囂相遇長安其人始起以漢為名臣願/得奉威命開以丹青之信囂必束手自歸則述自亡)¶
　(之勢不足圖也帝然之始令歙使於囂囂既有功於/漢又受鄧禹爵署其腹心議者多勸通使京師囂乃)¶
<pb:KR2o0020_WYG_017-8a>¶
　(奉奏詣闕帝報以殊禮言稱字/用敵國之儀所以慰籍之甚厚)集覽(言稱字每言語/之間不稱其名)¶
　質實(來歙南陽/新野人)¶
(戊/子)四年春遣鄧禹將兵撃延岑破之岑奔蜀公孫述以¶
為大司馬○夏四月帝如鄴遣吳漢撃五校於臨平破¶
之遣耿弇祭遵等討張豐斬之弇遂進撃彭寵考異(據/二)¶
(年書漁陽太守彭寵反三年書涿郡太守/張豐反則此斬字當作誅撃字當作討)¶
　(豐好方術有道士言豐當為天子以五綵囊裹石繋/豐肘云石中有玉璽豐信之遂反既當斬猶曰肘石)¶
　(有玉璽傍人為椎破之豐乃知&KR0013;詐仰天曰當死無/恨上詔耿弇進撃彭寵弇以父况與寵同功又兄弟)¶
<pb:KR2o0020_WYG_017-8b>¶
　(無在京師者不敢獨進求詣雒陽詔報曰將軍舉宗/為國功効尤著何嫌何疑而求徴况聞之更遣弇弟)¶
　(國入/侍)集覽(雒陽雒本作洛成周洛陽也在澗水東漢/河南郡屬縣周公遷殷頑民是為成周魚)¶
　(豢魏畧云光武以漢火行為水尅火故去水加/佳其地在成臯西宛縣北又注見周顯王三年)質實¶
　(鄴縣名注見獻帝建安十五/年五校注見宣帝神爵元年)¶
六月帝還宫○秋七月如譙遣將軍馬武王霸圍劉紆¶
於垂恵董憲將賁休以蘭陵降憲攻㧞之¶
　(憲聞賁休以蘭陵降自郯圍之蓋延及龎萌在楚請/徃救之帝勅曰可直徃擣郯則蘭陵自解延等以賁)¶
　(休城危遂先赴之憲逆戰而陽敗退延等因㧞圍入/城明日憲大出兵合圍延等懼遽出突走因徃攻郯)¶
<pb:KR2o0020_WYG_017-9a>¶
　(帝讓之曰間欲先赴郯者以其不意故耳今既奔走/賊計已立圍豈可解乎延等至郯果不能克而董憲)¶
　(遂㧞蘭陵/殺賁休)集覽(賁休姓名章懐曰賁音奔前書季布/𫝊賁赫注賁音肥蘭陵縣屬東海郡)¶
　(今邳州縣又沂州承縣有蘭陵山擣郯/擣攻擊之義也郯注見秦二世二年)質實(一統志/云譙縣)¶
　(名注見獻帝建安十五年馬武南陽湖陽人王霸潁/陽人蘭陵戰國楚邑名即春秋時&KR2306;國也漢置蘭陵)¶
　(縣屬東海郡普置蘭陵郡治承城隋罷郡置&KR2306;州大/業中州縣並廢而徙蘭陵縣於承城屬徐州唐&KR0004;復)¶
　(置&KR2306;州又改蘭陵為承縣貞顴中廢州以縣屬沂州/宋因之金屬邳州後改承縣為蘭陵興定中以縣置)¶
　(嶧州元初以州屬益都路至元初以縣/省入至本朝初改州為縣屬兖州府)¶
八月帝如夀春遣將軍馬成撃李憲九月圍舒集覽(舒/春)¶
<pb:KR2o0020_WYG_017-9b>¶
(秋舒國桐國之地漢屬廬江唐改舒州宋陞安慶府郡/縣志云舒有五名曰舒曰龍舒曰庸舒曰舒鳩曰舒成)¶
(其實一也春秋注廬江南有舒城舒城之南有龍舒案/舒城今廬州縣龍舒今安慶是也又注見獻帝建安四)¶
(年皖/城)質實(夀春縣名注見秦王/政六年馬成棘陽人)○以侯霸為尚書令¶
　(王莽末天下亂臨淮大尹侯霸獨能保全其郡帝徴/霸㑹夀春拜尚書令時朝廷無故典又少舊臣霸明)¶
　(習故事收録遺文條奏/前世善政法度施行之)質實(臨淮郡名注是新莽天/&KR0235;四年侯霸河内密人)¶
冬十月帝還宫○隗囂遣馬援奉書入見¶
　(隗囂使馬援徃觀公孫述援與述舊同里閈相善以/為既至當握手歡如平生而述盛陳陛衛以延援入)¶
　(交拜禮畢使出就舘更為援制都布單衣交讓冠㑹/百官於宗廟中立舊交之位述鸞旗旄騎警蹕就車)¶
<pb:KR2o0020_WYG_017-10a>¶
　(磬折而入禮饗官屬甚盛欲授援以封侯大將軍位/賔客皆樂留援曉之曰天下雌雄未定公孫不吐哺)¶
　(走迎國士與圖成敗反修飾邊幅如偶人形此子何/足久稽天下士乎因辭歸謂囂曰子陽井底蛙耳而)¶
　(妄自尊大不如專意東方囂乃使援奉書雒陽初到/良久中黄門引入帝在宣徳殿南廡下袒幘坐迎笑)¶
　(謂援曰卿遨遊二帝間今見卿使人大慙援頓首辭/謝因曰當今之世非但君擇臣臣亦擇君矣臣與公)¶
　(孫述同縣少相善臣前至蜀述陛㦸而後進臣臣今/逺來陛下何知非刺客姦人而簡易若是帝復笑曰)¶
　(卿非刺客顧説客耳援曰天下反覆盗名字者不可/勝數今見陛下恢廓大度同符高祖乃知帝王自有)¶
　(眞/也)集覽(同里閈閈侯肝反閭也汝南平輿里門曰閈/蓋援述皆扶風茂陵人也故云都布單衣馬)¶
　(援傳注東觀記曰都作荅荅布白疊布也南史高昌/國有草實如繭中絲為細纑名曰白疊安子國人取)¶
<pb:KR2o0020_WYG_017-10b>¶
　(以為布甚為輭白又史記荅布千匹注疊布也一曰/都布單通作襌並音丹前書江充衣紗縠襌衣顔師)¶
　(古曰禪衣若朝服中單也二儀實録曰古者朝燕之/服有中單交讓冠旄騎本紀注秦文公時梓樹化為)¶
　(牛以騎撃不勝或墮地髻解被髪牛畏入水秦因置/旄頭騎作先驅徐爰釋疑曰乗輿黄麾内羽仗班弓)¶
　(箭左單右䍐執單者冠熊皮冠謂之旄頭磬折莊子/漁父篇夫子曲要磬折正義曰謂人曲體揖之若石)¶
　(磬之形也案磬一片黒石縣在虡上撃之其形中曲/垂兩頭言人要側似也吐哺史記魯世家周公戒伯)¶
　(禽曰我嘗一沐三握髪一飯三吐哺起以待士猶恐/失天下之賢人修飾邊幅邊畔也田有界畔布帛廣)¶
　(曰幅修飾者言拘謭也顔師古曰若布帛之修整邊/幅也井底蛙言如蛙坐井中所見者小也莊子秋水)¶
　(篇井蛙不可以語於海者拘於墟也陛/㦸謂陳列棨㦸於階陛之下以為儀衛)正誤(交讓冠/今按此)¶
<pb:KR2o0020_WYG_017-11a>¶
　(蓋講賔主禮/相見之冠)質實(馬援茂/陵人)¶
太傅褒徳侯卓茂卒○十二月帝如黎丘遣將軍朱祜¶
圍秦豐岑彭撃田戎¶
　(岑彭攻秦豐三嵗斬首九萬餘級豐餘兵裁千人食/且盡帝幸黎丘遣使招豐豐不肯降乃使朱祜等代)¶
　(岑彭圍黎丘使岑/彭傅俊南撃田戎)質實(岑彭南陽棘陽/人傅俊襄城人)¶
公孫述遣兵屯陳倉隗囂遣兵助馮異撃破之述遣使¶
招囂囂斬其使¶
　(公孫述聚兵數十萬人積糧漢中又造十層樓船多/刻天下牧守印章遣將軍李育程烏將數萬衆出屯)¶
<pb:KR2o0020_WYG_017-11b>¶
　(陳倉就吕鮪將徇三輔馮異迎撃大破之是時隗囂/遣兵佐異有功遣使上狀帝報以手書曰將軍南拒)¶
　(公孫之兵北御羌胡之亂是以馮異西征得以數千/百人躑躅三輔㣲將軍之助則咸陽已為他人禽矣)¶
　(如令子陽到漢中三輔願因將軍兵馬鼓旗相當儻/肯如言即智士計功割地之秋也其後公孫述數遣)¶
　(將間出囂輙與馮異合勢共摧挫之述遣使以大司/空扶安王印綬授囂囂斬其使出兵撃之以故蜀兵)¶
　(不復/北出)集覽(將徇畧地曰徇又廵師宣令也躑躅/猶踟蹰也復古編云躑躅住足也)質實¶
　(陳倉縣名注見/安帝元初二年)¶
　　發明(君子樂於成人之美故不以其終焉之惡而/併没其始焉之善觀綱目所書隗囂遣兵助)¶
　　(馮異與夫公孫述遣使招囂囂斬其使等語皆所/以示予之之意也使囂始終若此亦何不可之有)¶
<pb:KR2o0020_WYG_017-12a>¶
　　(惜/哉)¶
以陳俊為泰山太守質實(陳俊南陽西鄂人泰山郡/名注見秦始皇二十八年)¶
(己/丑)五年春正月帝還宫○遣來歙送馬援歸隴右¶
　(隗囂與援共卧起問以東方事曰前到朝廷上引見/數十每接燕語自夕至旦才明勇畧非人敵也且開)¶
　(心見誠無所隠㐲闊達多大節畧與高帝同經學博/覽政事文辯前世無比囂曰卿謂何如高帝援曰不)¶
　(如也高帝無可無不可今上好吏事動如節度/又不喜飲酒囂意不懌曰如卿言反復勝耶)集覽¶
　(大節畧案畧字當屬下句無可無不可顔師古曰言/唯其當而已胡氏曰此孔子自謂之言也以五字成)¶
　(文當渾全以㑹其意不當分析以求其義後/世欲狀人之通儻不泥者必曰無可無不可)¶
<pb:KR2o0020_WYG_017-12b>¶
二月蘇茂救垂恵馬武王霸撃破之劉紆犇佼彊¶
　(蘇茂將五校兵救周建於垂恵馬武為茂建所敗犇/過王霸營大呼求救霸曰賊兵盛出必兩敗努力而)¶
　(已乃閉營堅壁軍吏皆爭之霸曰茂兵精鋭其衆又/多吾吏士心恐而捕虜與吾相持兩軍不一此敗道)¶
　(也今閉營固守示不相援賊必乗勝輕進捕虜無救/其戰自倍如此茂衆疲勞吾承其敝乃可克也茂建)¶
　(果悉出攻武合戰良久霸軍中壯士數十人斷髪請/戰霸乃開營後出精騎襲其背茂建前後受敵敗走)¶
　(霸武各歸營茂建復聚兵挑戰霸堅卧不出方饗士/作倡樂茂雨射營中中霸前酒樽霸安坐不動軍吏)¶
　(皆曰茂前日已破今易撃也霸曰不然蘇茂客兵逺/來糧食不足故數挑戰以徼一時之勝今閉營休士)¶
　(所謂不戰而屈人兵者也茂建既不得戰乃引還營/其夜周建兄子誦反閉城拒之建於道死茂犇下邳)¶
<pb:KR2o0020_WYG_017-13a>¶
　(與董憲合劉/紆犇佼彊)集覽(捕虜馬武為捕虜將軍斷髪斷音/短截也以示敢死戰也開營後開)¶
　(營壘後門徼一時之勝徼倖也/一時本傳作一切注謂權時也)正誤(徼一時之勝今/按徼只訓要求)¶
　(中庸行險以徼幸亦/謂要求幸得如此也)質實(馬武南陽湖陽人下邳/縣名注見高帝六年)¶
帝如魏郡質實(魏郡注見成/帝綏和二年)○彭寵奴斬寵來降夷其¶
族封奴為不義侯考異(提要此下有以郭伋/為漁陽太守八字)¶
　(彭寵妻數為惡夣又多見恠變卜筮望氣者皆言兵/當從中起寵以子后蘭卿質漢歸不信之使將兵居)¶
　(外無親於中寵齋在便室蒼頭子密等三人因寵卧/寐共縳著牀告外吏云大王齋禁皆使吏休偽稱寵)¶
　(命收縛奴婢又以寵命呼其妻妻入驚曰奴反奴乃/摔其頭撃其頰寵急呼曰趣為諸將軍辦裝於是兩)¶
<pb:KR2o0020_WYG_017-13b>¶
　(奴將妻入取寳物留一奴守寵收金玉衣物至寵所/裝之被馬六匹使妻縫兩縑囊昏夜後解寵手令作)¶
　(記告城門將軍開門書成斬寵及妻頭置囊中便持/記馳出城因以詣闕明旦閤門不開官屬踰墻而入)¶
　(見寵屍驚怖其尚書韓立等共立寵子午為王國師/韓利斬午首詣祭遵降夷其宗族帝封子密為不義)¶
　(侯權徳輿曰伯通之叛命子密之戕君同歸于亂罪/不相蔽宜各致於法昭示王度乃爵於五等又以不)¶
　(義為名且舉以不義莫可侯也春秋書/齊豹盗三叛人名之義無乃異於是乎)集覽(質漢歸/為質子)¶
　(於漢而回歸質如字便室猶便坐也非正寢蒼頭前/書鮑宣𫝊蒼頭廬兒注漢名奴為蒼頭者服純黑以)¶
　(别於良人也諸給事殿中所居為廬蒼頭侍從因呼/為廬兒使吏休使其外吏各歸休沐也休沐注見昭)¶
　(帝始元四年伯通彭寵字爵於五等公侯伯子男春/秋書齊豹盗三叛人名春秋昭二十年盗殺衛侯之)¶
<pb:KR2o0020_WYG_017-14a>¶
　(兄縶襄三十一年邾庶其以漆閭丘來奔昭五年莒/牟夷以牟婁及防兹來奔三十一年黒肱以濫來奔)¶
　(蓋春秋之例非命卿不書其名齊豹衛之卿也忿衛/侯之兄而殺之欲求不畏彊禦之名而春秋抑之但)¶
　(書曰盜所謂求名而不得邾庶其莒牟夷邾黒肱三/人皆非命卿以邑來奔求食而已不期名之著於春)¶
　(秋而春秋故書其名所謂欲/蓋而名章也此皆懲不義也)正誤(質漢歸今按彭寵/從弟子后蘭卿為)¶
　(質子於漢而/歸質當音致)¶
　　書法(書某斬某降多矣不書所封據張歩安平/侯之類書不義侯何譏失賞且非名也)¶
遣使迎上谷太守耿况還京師封牟平侯集覽(牟平地/理志東)¶
(萊有牟平縣故城在今登州黄縣/南十三州記云牟平古腄縣也)質實(一統志云牟平/漢之縣名屬東)¶
<pb:KR2o0020_WYG_017-14b>¶
(萊郡北齊移治黄縣馬嶺之南唐省入/牟州故城在萊州府城東南九十里)¶
　　書法(特書也其特書何嘉報功也/帝之業耿况父子實濟之)¶
○吳漢耿弇撃富平獲索於平原大破之弇遂進討張¶
歩集覽(富平獲索地理志平原/有富平縣獲索賊名)質實(一統志云富平漢/之縣名屬平原郡)¶
(晉於縣置樂陵國後魏改國為郡隋初郡廢以樂陵縣/屬滄州唐屬樂安郡後改屬滄州自唐以來徙治不一)¶
(宋始徙今治金元因之至國朝改屬濟南府平原漢之/縣名為平原郡治所東漢改郡為國後魏徙郡治聊城)¶
(而於縣置東青州尋廢州以縣屬安徳郡隋屬冀州尋/改屬徳州唐屬齊州尋復舊屬五代宋金元俱仍舊)¶
(國朝因之/屬濟南府)¶
<pb:KR2o0020_WYG_017-15a>¶
　　書法(世祖之篇非書反不書討歩也其書討何歩/既降矣復殺使者非反乎故從反例書討)¶
○遣將軍龎萌蓋延撃董憲萌反帝自將討之¶
　(龎萌為人遜順帝信愛之常稱曰可以託六尺之孤/寄百里之命者龎萌是也使與蓋延共撃董憲時詔)¶
　(書獨下延而不及萌萌以為延譛已自疑遂反襲延/軍破之與董憲連和自號東平王屯桃鄉之北帝聞)¶
　(之大怒自將討萌與諸將書曰吾常以龎萌為社稷/之臣將軍得無笑其言乎老賊當族其各厲兵馬㑹)¶
　(睢陽龎萌攻破彭城將殺楚郡太守孫萌郡吏劉平/伏太守身上號泣請代其死身被七創龎萌義而捨)¶
　(之太守已絶復蘇渴求/飲平傾創血以飲之)質實(龎萌山陽人董憲海西/人楚郡注見秦王政七)¶
　(年夀/春)¶
<pb:KR2o0020_WYG_017-15b>¶
岑彭攻㧞夷陵田戎奔蜀彭留屯津鄉¶
　(岑彭既㧞夷陵謀伐蜀以夾川榖少水險難漕留威/虜將軍馮駿軍江州都尉田鴻軍夷陵領軍李𤣥軍)¶
　(夷道自引兵還屯津鄉當荆州要/㑹喻告諸蠻夷降者奏封其君長)集覽(江州縣名屬/巴郡津鄉地)¶
　(名在巴/郡境内)質實(一統志云夷陵縣名注見建武九年江/州漢之縣名即巴郡治所蜀漢改為巴)¶
　(縣後周改巴城縣隋唐渝州治於此宋復為巴縣元/併壁山縣入焉至國朝因之屬重慶府夷道縣名詳)¶
　(注見建/武九年)¶
夏四月旱蝗○竇融遣使奉書入見詔以融為凉州牧¶
　(初竇融等聞帝威徳心欲東向以河西隔逺未能自/通乃從隗囂受建武正朔囂皆假其將軍印綬囂外)¶
<pb:KR2o0020_WYG_017-16a>¶
　(順人望内懐異心使辨士張𤣥説融等曰更始事已/成尋復亡滅此一姓不再興之效也方今豪傑競逐)¶
　(雌雄未决當各據土宇與隴蜀合從高可為六國下/不失尉佗融等召豪傑議之其中識者皆曰今皇帝)¶
　(姓名見於圖書前世谷子雲夏賀良等皆言漢有再/受命之符故劉子駿改易名字冀應其占及莽末西)¶
　(門君恵謀立子駿事覺被殺出謂觀者曰䜟文不誤/劉秀眞汝主也此皆近事暴著者况今稱帝者數人)¶
　(而洛陽土地最廣甲兵最强號令最明觀符命而察/人事他姓殆未能當也融遂决䇿東向遣長史劉鈞)¶
　(等奉書詣洛陽先是帝亦發使遺融書以招之遇鈞/於道即與俱還見帝賜融璽書曰今益州有公孫子)¶
　(陽天水有隗將軍方蜀漢相攻權在將軍舉足左右/便有輕重以此言之欲相厚豈有量哉欲遂立桓文)¶
　(輔㣲國當勉卒功業欲三分鼎足連衡合從亦宜以/時定今之議者必有任囂教尉佗制七郡之計王者)¶
<pb:KR2o0020_WYG_017-16b>¶
　(有分土無分民自適已事而已因授融凉州牧璽/書至河西河西皆驚以為天子明見萬里之外)集¶
　覽(隴蜀隴謂隗囂蜀謂公孫述六國戰國時韓魏趙/燕楚齊尉佗佗徒河反名也姓趙秦二世時南海)¶
　(尉任囂病且死召龍川令趙佗語曰聞項羽劉季等/各起兵中國擾亂吾欲興兵自備㑹病甚且南海東)¶
　(西數千里可以立國即以佗行南海尉事囂死佗即/自立為南粤武王谷子雲谷永字子雲成帝時人夏)¶
　(賀良姓夏名賀良哀帝時方術士劉子駿劉歆字子/駿王莽時為國師因䜟文云劉秀發兵捕不道故改)¶
　(名秀字頴叔西門君惠道士姓西門名君惠謂䜟文/云劉氏當復興國師公姓名是也遂欲與子駿刼莽)¶
　(降漢謀泄自殺立桓文輔㣲國齊桓公晉文公春秋/時號為賢君能紏合諸侯尊周室治彊楚諸侯皆尊)¶
　(之以為霸主連衡合從注見周安王十五年從横必/有任囂教尉佗制七郡之計秦二世時南海尉任囂)¶
<pb:KR2o0020_WYG_017-17a>¶
　(病敎趙佗以制七郡之謀案七郡南海鬰林蒼梧合/浦交趾九眞日南是也王者有分土無分民王于况)¶
　(反分扶問反凡裂土以封諸侯其受封者各有分也/地理志古有分土亡分民注有分土者謂立封疆也)¶
　(亡分民者謂通徃來不常厥居自/適已事謂宜自謀順適已身之事)正誤(王者有分土/今按王只如)¶
　(字自適已事今按此言唯欲更適自己/之事而已如集覽説則指竇融矣非也)質實(竇融平/陵人)¶
六月秦豐降斬之○董憲劉紆使蘇茂佼彊救龎萌帝¶
自將撃破之秋七月彊以衆降茂犇張歩憲萌犇朐梁¶
人斬紆以降集覽(朐其俱反縣名屬東海郡/正義曰今海州朐山縣是)質實(朐縣/名注)¶
(見秦二世二年郯子國故城/在淮安府城北三百七十里)¶
<pb:KR2o0020_WYG_017-17b>¶
　　書法(高帝自將五唯韓王信書討餘書撃嘗比肩/也世祖自將七非書征則書討此其獨書撃)¶
　　(何紆永子也永立子也紹封宜矣非他人比也/故前書據國起兵此特書撃綱目之權衡審矣)¶
○冬十月帝如魯聞耿弇㧞祝阿濟南臨菑與張歩戰¶
大破之帝勞弇軍歩斬蘇茂以降齊地悉平¶
　(張歩聞耿弇將至使其大將軍費邑軍歴下又令兵/屯祝阿别於泰山鐘城列營數十以待之弇渡河先)¶
　(撃祝阿㧞之故開圍一角令其衆得犇歸鐘城鐘城/人聞祝阿已潰大恐空壁亡去費邑分遣弟敢守巨)¶
　(里弇進兵先脅巨里嚴令軍中趣修攻具後三日當/悉力攻巨里城陰緩生口亡歸以弇期告邑邑至日)¶
　(果自將精兵三萬餘人來救之弇喜謂諸將曰吾所/以修攻具者欲誘致之耳野兵不撃何以城為即分)¶
<pb:KR2o0020_WYG_017-18a>¶
　(三千人守巨里自引精兵上岡阪乗高合戰大破之/臨陳斬邑既而收首級以示城中城中兇懼費敢悉)¶
　(衆亡歸張歩弇復縱兵撃諸未下者平四十餘營遂/定濟南時張歩都劇使其弟藍將精兵二萬守西安)¶
　(諸郡太守合萬餘人守臨菑相去四十里弇進軍居/二城之間弇視西安城小而堅且藍兵又精臨菑名)¶
　(雖大而實易攻乃敕諸校後五日㑹攻西安藍聞之/晨夜警守至期夜半弇敕諸將皆蓐食㑹明至臨菑)¶
　(城䕶軍荀梁等爭之以為攻臨菑西安必救之攻西/安臨菑不能救不如攻西安弇曰不然西安聞吾欲)¶
　(攻之日夜為備方自憂何暇救人臨菑出不意而至/必驚擾吾攻之一日必㧞㧞臨菑即西安孤與劇隔)¶
　(絶必復亡去所謂撃一而得二者也遂攻臨菑半日/㧞之入據其城張藍聞之將其衆亡歸劇弇乃令軍)¶
　(中無得虜掠須張歩至乃取之以激怒歩歩聞大笑/曰以尤來大槍十餘萬衆吾皆即其營而破之今大)¶
<pb:KR2o0020_WYG_017-18b>¶
　(耿兵少於彼又皆疲勞何足懼乎乃與三弟藍𢎞夀/及故大彤渠帥重異等兵號二十萬至臨菑大城東)¶
　(攻弇於是弇先出菑水上與重異遇弇故示弱以盛/其氣乃引歸小城陳兵於内使都尉劉歆泰山太守)¶
　(陳俊分陳於城下歩氣盛直攻弇營與劉歆等合戰/弇視歆等鋒交乃自引精兵以横突歩陳於東城下)¶
　(大破之至暮罷弇明旦復勒兵出是時帝在魯聞弇/為歩所攻自往救之未至陳俊謂弇曰劇虜兵盛可)¶
　(且閉營休士以須上來弇曰乗輿且到臣子當撃牛/釃酒以待百官反欲以賊虜遺君父耶乃出兵大戰)¶
　(自旦及昏復大破之弇知歩困將退豫置左右翼為/伏以待之人定時歩果引去伏兵起縱撃追至鉅昧)¶
　(水上僵尸相屬歩還劇兄弟各分兵散去後數日車/駕至臨菑自勞軍群臣大㑹帝謂弇曰昔韓信破歴)¶
　(下以開基今將軍攻祝阿以發迹此皆齊之西界功/足相方將軍前在南陽建此大策常以為落落難合)¶
<pb:KR2o0020_WYG_017-19a>¶
　(有志者事竟成也帝進幸劇弇復追張歩歩犇平夀/蘇茂將萬餘人來救之茂讓歩曰以南陽兵精延岑)¶
　(善戰而耿弇走之大王柰何就攻其營既呼茂不能/待邪歩曰負負無可言者帝遣使告歩茂能相斬降)¶
　(者封為列侯歩遂斬茂詣弇軍門肉袒降弇傳詣行/在所而勒兵入據其城罷遣歩兵各歸鄉里張歩三)¶
　(弟自繋所在獄詔皆赦之封歩為安丘侯於是琅琊/未平上徙陳俊為琅琊太守始入境盗賊皆散弇復)¶
　(引兵至城陽降五校餘黨齊地悉平振旅還京師/弇為將凡平郡四十六屠城三百未嘗挫折焉)集¶
　覽(費邑姓名也費父沸反歴下前書韓信襲齊歴下/軍注徐廣曰濟南歴城縣也或曰地名在濟南歴)¶
　(山之下齊之西界案地理志歴下古城枕泰山之𪋤/極為雄壯又襟帯濟水祝阿注見周烈王六年阿陰)¶
　(緩生口生口謂生獲之人陰緩謂隠然寛其防閑令/其得逃歸西安地理志齊郡西安縣諸校校者營壘)¶
<pb:KR2o0020_WYG_017-19b>¶
　(之稱故軍之一部曰一校校音效蓐食前書音義曰/早起就牀蓐中食也字宜從褥籍也愚謂若從裀褥)¶
　(字恐非只是軍行時所卧草蓐也案左傳軍行右轅/左追蓐注蓐卧上之草也當軍行時在車右者挾轅)¶
　(以為戰備在車左者使之追求草蓐以為宿備尤來/賊大耿謂耿弇大彤賊帝在魯正義曰今兖州曲阜)¶
　(縣古魯國也括地志云故魯城在今兖州許昌縣南/四十里本魯之朝宿邑劇虜時張歩都劇故呼為劇)¶
　(虜劇注見三年釃酒韋懷太子曰釃猶濾也詩伐木/篇釃酒有藇注以筐曰釃以籔曰湑釃徐音所宜反)¶
　(葛洪音所寄反謂以筐&KR1847;酒左右翼顔師古曰旁引/其騎若鳥翼之為也楚辭天問篇並騎擊翼何以將)¶
　(之注引六韜曰翼其兩旁疾擊其後鉅昧水名一名/巨洋案洋水在青州樂安國落落難合顔師古曰言)¶
　(不相入也瓉曰落落猶䟽闊也既呼茂為句謂張歩/既已求救於我負負為句猶言負罪負罪𫝊詣𫝊株)¶
<pb:KR2o0020_WYG_017-20a>¶
　(戀反車傳也顔師古曰𫝊若今之驛騎也安丘北/海郡安丘縣屬青州城陽注見漢王劉邦四年)質¶
　實(一統志云歴下古齊城名漢置歴城縣屬濟南國/晉屬濟南郡初郡治東平陵城後移治於此隋初)¶
　(罷郡以縣屬齊州唐以平陵縣省入宋金元仍舊八/國朝因之屬濟南府泰山郡名注見秦始皇二十)¶
　(年濟南郡名注見景帝三年西安漢之縣名屬齊郡/晉廢之故城在青州府臨淄縣西三十里臨菑縣名)¶
　(注見楚義帝元年菑水注見漢王邦三年魯縣名注/見周太祖廣順二年曲阜鉅昧水名源出青州府臨)¶
　(胊縣南一百一十里沂山西麓一名巨洋水又名瀰/水國語謂之具水王韶以為巨篾或曰胊瀰或曰沬)¶
　(實一水也流經本縣東北至益都夀光縣界入海平/夀漢之縣名屬膠東國晉宋仍舊隋廢之故城在萊)¶
　(州府濰縣西南三十里安丘漢之縣名屬琅琊郡東/漢屬北海郡後廢隋置牟山縣後改安丘縣屬高密)¶
<pb:KR2o0020_WYG_017-20b>¶
　(郡唐改曰輔唐縣五代晉省入膠西縣宋復置安丘/縣金元仍舊俱屬密州至國朝改屬青州府琅琊漢)¶
　(之郡名治諸縣後廢之故城在青州府/諸城縣東南一百五十里琅琊山下)¶
初起太學帝還視之集覽(初起太學帝還視之還讀曰/旋如魯而返也源流至論曰)¶
(漢史曰幸太學今綱目不曰/幸而曰視所以尊師道也)¶
　(帝幸太學稽式古典修明/禮樂煥然文物可觀矣)¶
　　書法(初者何志始也帝即位於是五年日不暇給/而能留意學校親臨視之帝可謂知所先後)¶
　　(矣書起太學始此書視學始此終綱目書立太學/七是年順帝永建六年後主建興二年魏晉元帝)¶
　　(建武元年大興三年趙成帝咸康三年齊乙亥年/元魏書視學三是年後主延熈十九年魏主髦庚)¶
<pb:KR2o0020_WYG_017-21a>¶
　　(寅年梁書臨學二明帝永平二年晉哀帝隆和元/年秦書詣學二唐高祖武德七年大宗貞觀十四)¶
　　(年/)¶
　　發明(禮王制王親視學則學謂之視者古也自漢/以來則謂之幸矣綱目於此特書曰視者蓋)¶
　　(亦推原古制也然則崇師重道之意/特嚴於一字之間亦豈無所本歟)¶
十一月大司徒伏湛免以侯霸為大司徒¶
　(霸聞太原閔仲叔之名而辟之既至霸不及政事徒/勞苦而已仲叔恨曰始䝉嘉命且喜且懼今見明公)¶
　(喜懼皆去以仲叔為不足問邪不當辟也/辟而不問是失人也遂辭出投劾而去)集覽(勞苦/禮秋)¶
　(官大行人三問三勞注勞去聲謂苦倦之也投劾投/上也案罪曰劾上狀自劾有過也其劾狀中有上文)¶
<pb:KR2o0020_WYG_017-21b>¶
　(恨曰已/下數語)質實(伏湛東/武人)¶
十二月盧芳入塞掠據五郡考異(此當書入冦與元朔/三年匃奴入代郡同)¶
　(初五原人李興随昱朔方人田颯代郡人石鮪閔堪/各起兵自稱將軍匈奴單于遣使與興等和親欲令)¶
　(盧芳還漢地為帝興等引兵至單于庭迎芳十二月/與俱入塞都九原縣掠有五原朔方雲中定襄鴈門)¶
　(五郡並置守令與/胡通兵侵苦北邊)集覽(昱余六反颯思合/反通鑑釋文音立)¶
　　書法(王莽之世書匈奴分道入塞不書入冦賊莽/也此其書入塞何未忍以狄狄芳也至與匈)¶
　　(奴烏桓連兵犯塞則/書冦矣詳十二年)¶
隗囂遣子入侍¶
<pb:KR2o0020_WYG_017-22a>¶
　(隗囂自比西伯議欲稱王鄭興曰昔文王三分天下/有其二尚服事殷武王八百諸侯不謀同㑹猶還兵)¶
　(待時高祖征伐累年猶以沛公行師今世無宗周之/祚未有高祖之功而欲舉未可之事招速禍患無乃)¶
　(不可乎囂乃止後又廣置職位鄭興曰夫中郎將太/中大夫使持節官皆王者之器非人臣所當制也囂)¶
　(病之而止時關中將帥數上書言蜀可撃之狀帝以/書示囂因使撃蜀以效其信囂上書盛言三輔單弱)¶
　(劉文伯在邊未宜謀蜀帝知囂欲持兩端不願天下/統一於是稍絀其禮正君臣之儀帝以囂與馬援來)¶
　(歙相善數使歙援奉使往來勸令入朝許以重爵囂/言無功徳須四方平定退㐲閭里帝復遣來歙説囂)¶
　(遣子入侍囂聞劉永彭寵皆已破滅乃遣長子恂随/歙詣闕帝以為胡騎校尉封䥴羌侯鄭興因恂求歸)¶
　(𦵏父母與妻子俱東馬援亦將家屬随恂歸洛陽囂/將王元以為天下成敗未可知不願專心内事説囂)¶
<pb:KR2o0020_WYG_017-22b>¶
　(曰今天水完富士馬最彊元請以一丸泥為大王東/封函谷關此萬世一時也若計不及此且畜養士馬)¶
　(據隘自守以待四方之變圖王不成其敝猶足以霸/囂心然元計雖遣子入質猶負其險阨欲專制方面)¶
　(申屠剛諫曰愚聞人所歸者天所與人所畔者天所/去也本朝誠天之所福非人力也今璽書數到委國)¶
　(歸信欲與將軍共同吉凶布衣相與尚有没身不負/然諾之信况於萬乗者哉今久疑若是卒有非常之)¶
　(變上負忠孝下愧當世願反覆愚老之/言囂不納於是遊士長者稍稍去之)集覽(劉文伯/即盧芳)¶
　(也字君期安定天水人王莽末天下咸思漢徳芳故/詐稱武帝之曽孫劉文伯封䥴羌侯以恂能琢鑿羌)¶
　(戎故以/為封號)質實(隗囂天水成紀/人鄭興開封人)¶
交阯牧鄧讓等遣使貢獻¶
<pb:KR2o0020_WYG_017-23a>¶
　(王莽末交阯諸郡閉境自守岑彭素與交阯牧鄧讓/厚善與讓書陳國家威徳又遣偏將軍屈充移檄江)¶
　(南班行詔命於是讓與江夏太守侯登武陵太守王/堂長沙相韓福桂陽太守張隆零陵太守田翕蒼梧)¶
　(太守杜穆交阯太守錫光等相率遣使貢獻悉封為/列侯錫光者漢中人在交阯敎民夷以禮義帝復以)¶
　(宛人任延為九眞太守延敎民耕/種嫁娶故嶺南華風始於二守焉)集覽(華風嶺南有/中華之風化)¶
　質實(交阯郡名注見唐宣宗大中二年江夏郡名注/見唐僖宗乾符四年鄂州武陵郡名注見建武)¶
　(二十四年王堂廣漢郪人長沙國名注見獻帝興平/元年桂陽郡名注見武帝元鼎六年零陵郡名注見)¶
　(晉武帝太康元年蒼梧郡名注見武帝元鼎/五年九眞郡名注見唐宣宗大中二年交阯)¶
徴處士周黨嚴光王良至京師黨光不屈以良為諫議¶
<pb:KR2o0020_WYG_017-23b>¶
大夫考異(按光本姓莊後避明帝諱史改作嚴據建元/六年分注莊助元狩五年書莊青翟皆改舊)¶
(史從本姓此亦當/書莊光傳録誤耳)¶
　(黨入見伏而不謁自陳願守所志博士范升奏曰伏/見太原周黨東海王良山陽王成等䝉受厚恩使者)¶
　(三聘乃肯就車及陛見帝庭黨不以禮屈伏而不謁/偃蹇驕悍同時俱逝黨等文不能演義武不能死君)¶
　(釣采華名庶幾三公之位臣願與坐雲臺之下考試/圖國之道書奏詔曰自古明王聖主必有不賔之士)¶
　(伯夷叔齊不食周粟太原周黨不受朕禄亦各其志/焉其賜帛四十匹罷之帝少與嚴光同遊學及即位)¶
　(以物色訪之得於齊國累徴乃至拜諫議大夫不肯/受去耕釣於富春山中以夀終於家王良後歴沛郡)¶
　(太守大司徒司直在位恭儉布被瓦噐妻子不入官/舍後以病歸一嵗復徴至榮陽疾篤不任進道過其)¶
<pb:KR2o0020_WYG_017-24a>¶
　(友人友人拒不肯見曰不有忠言竒謀而取大位何/其往來屑屑不憚煩也良慙後徴不應卒於家高平)¶
　(范氏曰非光武不能遂子陵之高非子陵不能成光/武之大也胡氏曰自古人君待遇臣下其禮雖一然)¶
　(嚴威儼恪常施於爪牙甲胄之士以折其驕悍難使/之氣柔巽謙屈常施於林壑退藏之人以厲其亷靖)¶
　(無求之節故能駕馭人才表正風俗/反是道者難乎免於亂亡之禍矣)集覽(&KR0367;蹇驕傲/貎武不能)¶
　(死君言其武勇不能為君盡死節與坐雲臺之下與/讀曰豫雲臺在南宫明帝永平三年圖畫建武中名)¶
　(臣列將於其中以物色訪之畫象其人物顔色以訪/求之富春山新安志云漢富春縣西有富春山後避)¶
　(晉簡文鄭太后諱改曰富陽案嚴光𫝊耕於富春山/圖經不載此山但云今名嚴陵山者是其所耕處却)¶
　(載嚴光富陽人耕於富春山沈約宋書吳時分富春/縣地置桐廬縣則嚴陵山即富春山無疑不任進道)¶
<pb:KR2o0020_WYG_017-24b>¶
　(任音壬堪也/不堪登途也)正誤(臣願與坐雲臺之下今按與上聲/欲與周黨等坐於雲臺下而考試)¶
　(也/)質實(一統志云范升代郡人嚴光餘姚人富春山/在嚴州府桐廬縣西三十里一名嚴陵山清)¶
　(麗竒絶號錦峯繡嶺乃漢嚴子陵隠/釣處前臨大江上有東西二釣臺)¶
　　書法(書不屈何嘉節守也書諫議大夫始此西漢/書諫大夫六韓延夀夏侯勝王褒王吉貢禹)¶
　　(劉輔東漢書諫議大夫三王良周舉劉陶當時諫/官之能舉職者鮮矣綱目書聘士二徴士二十一)¶
　　(書不至八安帝延光二年順帝永和二年桓帝延/熹二年後主建興四年魏主丁亥年晉武帝孝武)¶
　　(太元十二年壬午年梁武帝唐太宗貞觀元年不/屈一是年不就一順帝陽嘉二年不受一唐𤣥宗)¶
　　(間元六年不食而卒一晉穆帝永和六年遣歸一/昭帝元鳳元年放還山一唐昭宣帝天祐二年終)¶
<pb:KR2o0020_WYG_017-25a>¶
　　(綱目書諫議大夫十六主良周舉劉陶喬豫等蘓/世長魏徴等孫伏伽盧鴻陽城吳通𤣥韋渠牟劉)¶
　　(栖楚柳公權鄭朗杜光庭王朴惟/吳通𤣥韋渠牟杜光庭為譏焉)¶
　　發明(嚴光之節奮乎百世之上下聞者莫不興起/而見之綱目所書者乃與周黨王良並召觀)¶
　　(范升之毁黨與友人之誚良則二人非光之比明/矣宜光之愈不屈也且光乃帝握手故人帝不以)¶
　　(手書招致乃以詔書從事何哉嘗即光傳考之見/其譏切侯霸之語則光固非碌碌隠者况光少有)¶
　　(高名帝既與之同學必知其才智果有大過人者/是以始焉帝思其賢而終焉帝傷惜之向使帝不)¶
　　(屈光以官爵而惟以故人待之從容訪問必有興/治致化之方補益中興惜乎帝不及此爾按中元)¶
　　(二年丁巳嵗帝聖夀六十二則是今年己丑蓋三/十有四矣光以建武十七年再召不屈至年八十)¶
<pb:KR2o0020_WYG_017-25b>¶
　　(終帝猶詔郡縣賜錢榖由是推之當光同學之時/固已年尊於帝至帝君臨大寳召至闕下光是時)¶
　　(蓋亦年踰耳順矣以年尊徳邵之人帝不能待以/賔師之禮乃欲臣而用之宜乎光之不應也後之)¶
　　(論者但知光之不屈為高而不知光之所以不屈/者其意固自有在特其識量素高此意渾然不露)¶
　　(圭角是以天下後世莫得而測識爾臣/故備而論之以俟後之君子折衷焉)¶
竇融承制以莎車王康為西域大都尉¶
　(元帝之世莎車王延嘗為侍子京師慕樂中國及王/莽之亂匈奴畧有西域唯延不肯附屬常敕諸子當)¶
　(世奉漢家不可負也延卒子康立康率傍國拒匈奴/擁衛故都䕶吏士妻子千餘口檄書河西問中國動)¶
　(靜竇融乃承制立康為漢莎車建功懐/徳王西域大都尉五十五國皆屬焉)集覽(莎車注/見武帝)¶
<pb:KR2o0020_WYG_017-26a>¶
　(元鼎/二年)¶
(庚/寅)六年春正月以舂陵鄉為章陵縣復其徭役¶
　(復徭役/比豐沛)質實(舂陵鄉注見新莽地皇三年/豐沛注見晉元帝大興四年)¶
　　書法(高帝之復豐沛也書世世無有所與於是復/徭役如豐沛則其不書何非創也譏於其事)¶
　　(端則餘者/畧之可也)¶
吳漢等㧞朐斬董憲龎萌江淮山東悉平考異(據前書/將軍龎)¶
(萌反此當書斬/董憲誅龎萌)¶
　(吳漢等諸將還京師置酒賞賜帝積苦兵間以隗囂/遣子内侍公孫述逺據邊垂乃謂諸將曰且當置此)¶
<pb:KR2o0020_WYG_017-26b>¶
　(兩子於度外耳因休諸將於雒陽分軍士於河内數/騰書隴蜀告示禍福帝與述書曰君非吾賊臣亂子)¶
　(倉卒時人皆欲為君事耳天下神噐不可/力爭宜留三思署曰公孫皇帝述不荅)集覽(倉卒/時卒)¶
　(讀曰猝倉卒急遽貎事耳為句猶言分内事天下神/噐顔師古曰天下者神明之噐也仲馮曰神噐者即)¶
　(易繋辭聖人之大寳曰位是已/老子曰天下神噐不可為也)正誤(人皆欲為君事/耳今按此言倉)¶
　(卒之時人皆欲為君所為之事君指公孫述集覽似/以人皆欲為君五字為句而事耳二字自為句非也)¶
馮異入朝¶
　(異治關中出入三嵗上林成都人有上章言異威權/至重百姓歸心號為咸陽王帝以章示異異惶懼上)¶
　(書陳謝詔報曰將軍之於國家義為君臣恩猶父子/何嫌何疑而有懼意至是自長安入朝帝謂公卿曰)¶
<pb:KR2o0020_WYG_017-27a>¶
　(是我起兵時主簿也為吾披荆棘定關中既罷賜珍/寳錢帛詔曰倉卒蕪蔞亭豆粥滹沱河麥飯厚意久)¶
　(不報異稽首謝曰臣聞管仲謂桓公曰願君無忘射/鉤臣無忘檻車齊國頼之臣今亦願國家無忘河北)¶
　(之難小臣不敢忘巾車之恩/留十餘日令與妻子還西)集覽(披荆棘顔師古曰/披開也荆棘榛梗)¶
　(之謂也君無忘射鉤臣無忘檻車春秋齊襄公醉殺/魯桓公通其夫人又數欺大臣群弟恐及禍故次弟)¶
　(糾奔魯管仲傅之次弟小白奔莒鮑叔𫝊之後襄公/被弑齊人召小白於莒魯亦送子糾而使管仲將兵)¶
　(遮莒道射中小白帯鉤小白佯死得先入齊立之是/為桓公魯人患之遂殺子糾囚管仲及齊境鮑叔脱)¶
　(其桎梏以見桓公管仲既任政九合諸侯一匡天下/巾車之恩馮異在巾車鄉為漢兵所獲事在漢帝𤣥)¶
　(更始/元年)¶
<pb:KR2o0020_WYG_017-27b>¶
夏四月帝如長安謁園陵○遣耿弇等七將軍從隴道¶
伐蜀¶
　(先是公孫述騎都尉平陵荆邯説述曰隗囂遭遇運/㑹割有雍州兵彊士附威加山東遇更始政亂復失)¶
　(天下囂不及此時推危乗勝以爭天下而退欲為西/伯之事尊師章句賔友處士偃武息戈卑辭事漢喟)¶
　(然自以文王復出也今漢帝釋關隴之憂專精東伐/發間使召𢹂貳使西州豪傑咸歸心於山東若舉兵)¶
　(天水必至沮潰天水既定則九分而有其八陛下以/梁州之地内奉萬乗外給三軍百姓愁困不堪上命)¶
　(將有王氏自潰之變矣臣之愚計以為宜及天下之/望未絶豪傑尚可招誘急以此時發國内精兵令田)¶
　(戎據江陵臨江南之㑹倚巫山之固築壘堅守𫝊檄/吳楚長沙以南必随風而靡令延岑出漢中定三輔)¶
<pb:KR2o0020_WYG_017-28a>¶
　(天水隴西拱手自服如此海内震揺冀有大利述然/邯言欲悉發兵使延岑田戎分出兩道與漢中諸將)¶
　(合兵并埶蜀人及其弟光以為不宜空國千里之外/决成敗於一舉固爭之述乃止延岑田戎亦數請兵)¶
　(立功述終疑不聽唯公孫氏得任事述之為政苛細/察於小事如為清水令時而已立其兩子為王食犍)¶
　(為廣漢各數縣或諫曰成敗未可知戎士暴露而先/王愛子示無大志也述不從由此大臣皆怨三月述)¶
　(使田戎出江關招其故衆欲以取荆州不克帝乃詔/隗囂欲從天水伐蜀囂上言述性嚴酷上下相患須)¶
　(其罪惡孰著而攻之帝知其終不為用乃謀討之遣/耿弇蓋延等七將軍從隴道伐蜀先使中郎將來歙)¶
　(奉璽書賜囂喻㫖囂尤豫不决歙遂發憤質責囂曰/國家以君知臧否曉廢興故以手書暢意足下推忠)¶
　(誠既遣伯春委質而反欲用佞惑之言為族滅之計/邪因欲前刺囂囂起入部勒兵將殺歙歙徐杖節就)¶
<pb:KR2o0020_WYG_017-28b>¶
　(車而去囂使牛邯將兵圍守之囂將王遵諫曰殺之/無損於漢而随以族滅歙為人有信義言行不違及)¶
　(往來遊説皆可按覆西州士大夫/皆信重之多為其言故得免歸)集覽(發間使召𢹂/貳左傳間𢹂)¶
　(貳注攜離而相疑貳者也間使注見武帝元狩元年/清水邑名在隴西案郡國志古清水縣屬天水郡杜)¶
　(甫詩清渠一邑𫝊即此廣漢括地志云益州咎縣漢/廣漢也今成都路漢州是劉甲人物志序云唐以前)¶
　(凡稱郪及廣漢者乃潼川也先玉愛子先封其所愛/二子為王罪惡孰著孰與熟通飪也著明也尤豫尤)¶
　(與猶通猶豫注見秦孝文王元年質責正責之也前/書汲黯質責張湯於上前注質對之也臧否善與不)¶
　(善也左傳一臧一否注或吉或凶也職事順成/為臧逆為否否音鄙伯春隗&KR0349;長子隗恂字)質實¶
　(一統志云平陵縣名注見成帝元延元年天水郡名/注見建武元年梁州注見周赧王四年漢中江陵縣)¶
<pb:KR2o0020_WYG_017-29a>¶
　(名注見漢王邦元年巫山注見獻帝建安二十四年/巫峽三輔注見武帝太初四年隴西郡名注見秦王)¶
　(政三年延岑漢中人清水漢之縣名屬天水郡晉屬/畧陽郡後魏分畧陽置清水郡尋廢隋屬天水郡唐)¶
　(初置邽州於清水城尋廢州以縣屬秦州後䧟於吐/蕃大中初收復五代唐移置於上邽鎮宋金仍舊元)¶
　(以治坊省入至國朝因之改屬鞏昌府犍為郡名注/見建武十二年廣漢漢之縣名屬廣漢郡梁於此置)¶
　(北宕渠郡及鹽亭縣西魏置鹽亭郡隋罷郡存縣唐/屬梓州又分置永泰東關二縣宋仍舊元併永泰東)¶
　(關入焉至國朝/因之屬潼川州)¶
五月還宫考異(提要月下有帝字據/間無異事帝字當省)○隗囂反使其將¶
王元據隴坻諸將與戰大敗而還質實(隴坻注見/建武八年)○六¶
<pb:KR2o0020_WYG_017-29b>¶
月并省縣國减損吏員¶
　(詔曰夫張官置吏所以為民也今百姓遭難戶口耗/少而縣官吏職所置尚繁其令司𨽻州牧各實所部)¶
　(省减吏員縣國不足置長吏者并之於是并省四百/餘縣吏職减損十置其一胡氏曰按此詔六月所下)¶
　(嵗十二月即詔田租三十税一如舊制嗚呼人君意/在斯民則其見效之速如此此孟子對齊王所以有)¶
　(不能不為/之説也歟)¶
秋九月晦日食¶
　(執金吾朱浮上䟽曰昔堯舜之盛猶加三考大漢之/興亦累功效吏皆積久至長子孫而間者守宰數見)¶
　(換易迎新相代疲勞道路尋其視事日淺未足昭見/其職既加嚴切人不自保廹於舉劾懼於刺譏故爭)¶
<pb:KR2o0020_WYG_017-30a>¶
　(飾詐偽以希虛譽斯所以致日月失行之應也願陛/下遊意於經年之外望治於一世之後天下幸甚帝)¶
　(采其言自是牧/守易代頗簡)集覽(三考舜典三考黜陟幽明蔡氏/傳曰考核實也三考九載也九)¶
　(載則人之賢否事之得失可見於是陟其明而黜其/幽至長子孫前書王嘉𫝊文帝時吏居官者或長子)¶
　(孫如淳注時無事吏不數遷甚/至於子孫長大而不轉職任)質實(朱浮沛國/蕭縣人)¶
冬十二月大司空𢎞免○復田租舊制¶
　(詔曰頃者師旅未解用度不足故行十一之税今/糧儲差積其令郡國收見田租三十税一如舊制)¶
隗囂遣兵下隴馮異祭遵撃破之¶
　(諸將之下隴也帝詔耿弇軍漆馮異軍栒邑祭遵軍/汧吳漢等還屯長安馮異引軍未至栒邑隗囂乗勝)¶
<pb:KR2o0020_WYG_017-30b>¶
　(使王元行廵將二萬餘人下隴分遣廵取栒邑異即/馳兵欲先據之諸將曰虜兵盛而乗勝不可與爭鋒)¶
　(宜止軍便地徐思方畧異曰虜兵臨境忸&KR1016;小利遂/欲深入若得栒邑三輔動揺夫攻者不足守者有餘)¶
　(今先據城以逸待勞非所以爭也潜往閉城&KR0367;旗鼔/行廵不知馳赴之異卒撃鼔建旗而出廵軍驚亂犇)¶
　(走追撃大破之祭遵亦破王元於汧於/是北地諸豪長耿定等悉畔隗囂降)集覽(漆索隠/曰扶風)¶
　(漆縣因漆水為名括地志云漆水源出岐州普閏縣/東南岐漆山漆溪東入渭今𡺳州新平縣古漆縣也)¶
　(栒邑史記王子侯者表漢武封城陽頃王子劉買於/栒索隠曰栒音荀栒邑在𡺳州表作栒音俱在東海)¶
　(地理志栒邑在扶風當知與東海之栒别也汧音牽/地理志扶風有汧縣括地志云今隴州汧源縣西六)¶
　(十里有汧山東隣汶岫西接隴崗汧水出焉東入渭/索隠曰汧或作岍蓋有汧水汧山故也忸&KR1016;本傳注)¶
<pb:KR2o0020_WYG_017-31a>¶
　(慣習也左𫝊一夫不可忸注忸/女九反亦&KR1016;也忕音誓習也)質實(一統志云漆漢/之縣名屬右扶)¶
　(風後魏置廣夀縣後周改求夀縣隋省入新平縣唐/復析置屬邠州神龍初屬京兆府景龍初復屬邠州)¶
　(宋屬乾州金屬邠州元復屬乾州至本朝因之屬西/安府栒邑漢之縣名屬右扶風三國魏省之故城在)¶
　(西安府淳化縣西一百三十里廢三水縣東二十五/里汧漢之縣名屬右扶風晉省隃麋後周置汧陽郡)¶
　(及縣以在汧水之陽故名尋廢郡以縣屬隴州/唐宋金元俱仍舊至本朝因之改屬鳳翔府)¶
馮異擊盧芳匈奴兵破之北地上郡安定皆降○竇融¶
遣弟上書¶
　(書曰臣幸得託先后末屬累世二千石臣復假歴將/帥守持一隅故遣劉鈞口陳肝膽自以底裏上露長)¶
<pb:KR2o0020_WYG_017-31b>¶
　(無纎芥而璽書盛稱蜀漢二主三分鼎足之權任囂/尉佗之謀竊自痛傷臣融雖無識猶知利害之際順)¶
　(逆之分豈可背眞舊之主事姦偽之人廢忠貞之節/為傾覆之事棄已成之基求無冀之利此三者雖問)¶
　(狂夫猶知去就而臣獨何以用心謹遣弟友詣闕口/陳至誠友至高平會隗囂反道不通乃遣司馬席封)¶
　(間道通書帝復遣封賜融友書所以慰藉之甚厚融/乃與隗囂書曰將軍親遇厄會之際國家不利之時)¶
　(守節不回承事本朝融等所以欣服高義願從役於/將軍者良為此也而忿悁之間改節易圖委成功造)¶
　(難就百年累之一朝毁之豈不惜乎殆執事者貪功/建謀以至於此當今西州地勢局廹民兵離散易以)¶
　(輔人難以自建計若失路不反聞道猶迷不南合子/陽則北入文伯耳夫負虛交而易彊禦恃逺救而輕)¶
　(近敵未見其利也自兵起以來城郭皆為丘墟生民/轉於溝壑幸頼天運少還而將軍復重其難是使積)¶
<pb:KR2o0020_WYG_017-32a>¶
　(疴不得遂瘳㓜孤將復流離言之可為酸鼻庸人且/猶不忍况仁者乎融聞為忠甚易得宜實難憂人太)¶
　(過以徳取怨知且以/言獲罪也囂不納)集覽(㡳裏上露底裏猶底藴也/露披露也忿悁忿怒也悁)¶
　(縈年反亦忿也戰國策魯連曰棄忿悁之節負虛交/與人交而不誠實易彊禦易輕之也公羊𫝊莊十二)¶
　(年仇牧不畏彊禦注禦/禁也言力彊不可禁)正誤(負虛交今按負猶恃也/言倚恃虛交指子陽文)¶
　(伯/)質實(一統志云高平漢之縣名為安定郡治所東/漢永初間廢後魏置高平鎮後為太平郡兼)¶
　(置原州隋初廢郡州如故大業間廢州為高平郡唐/初為原州後改平凉郡乾元初復原州宋置鎮戎軍)¶
　(金改為州屬平凉府元改為鎮原州屬/鞏昌路至本朝改州為縣屬平凉府)¶
隗囂降蜀¶
<pb:KR2o0020_WYG_017-32b>¶
　(先是隗囂問於班彪曰往者周亡戰國並爭數世然/後定意者從横之事復起於今乎將乘運迭興在於)¶
　(今日也彪曰周之廢興與漢殊異昔周爵五等諸侯/從政本根既㣲枝葉彊大故其末流有從横之事埶)¶
　(數然也漢承秦制改立郡縣主有專已之威臣無百/年之柄至於成帝假借外家哀平短祚國嗣三絶故)¶
　(王氏擅朝能竊號位危自上起傷不及下是以即眞/之後天下莫不引領而數十餘年間中外騷擾逺近)¶
　(俱發假號雲合咸稱劉氏不謀同辭方今雄傑帯州/域者皆無六國世業之資而百姓謳吟思仰漢必復)¶
　(興已可知矣囂曰生言周漢之勢可也至於但見愚/人習識劉氏姓號之故而謂漢復興疎矣昔秦失其)¶
　(鹿劉季逐而掎之時民復知漢乎彪乃為之著王命/論以風切之曰俗見高祖興於布衣不逹其故至比)¶
　(天下於逐鹿幸㨗而得之不知神噐有命不可以智/力求也悲夫此世所以多亂臣賊子者也夫饑饉流)¶
<pb:KR2o0020_WYG_017-33a>¶
　(𨽻饑寒道路所願不過一金然終轉死溝壑何則貧/窮亦有命也况乎天子之貴四海之富神明之祚可)¶
　(得而妄處哉故雖遭罹厄㑹竊其權柄勇如信布彊/如梁籍成如王莽然卒潤鑊伏質烹醢分裂又况幺)¶
　(麽尚不及數子而欲闇奸天位者虖英雄誠知覺悟/逺覽深識審神噐之有授母貪不可冀則福祚流于)¶
　(子孫天禄其永終矣囂不聽馬援聞隗囂欲貳於漢/數以書責譬之囂得書増怒及囂發兵反援上書願)¶
　(聽詣行在極陳滅囂之術帝乃召之援具言謀畫帝/因使援將突騎五千往來遊説囂將高峻任禹之屬)¶
　(下及羌豪為陳禍福以離囂支黨援又為書與囂將/楊廣使曉勸於囂曰援竊見四海已定兆民同情而)¶
　(季孟閉拒背畔為天下表的嘗懼海内切齒思想屠/裂故遺書戀戀以致惻隠之計乃聞季孟歸罪於援)¶
　(而納王游翁謟邪之説因自謂函谷以西舉足可定/以今而觀竟何如邪今國家待春卿意深宜使牛孺)¶
<pb:KR2o0020_WYG_017-33b>¶
　(卿與諸耆老大人共説季孟若計畫不從眞可引領/而去矣前披輿地圖見天下郡國百有六所柰何欲)¶
　(以區區二邦以當諸夏百有四乎春卿事季孟外有/君臣之義内有朋友之道言君臣邪固當諌諍語朋)¶
　(友邪應有切磋豈有知其無成而但萎腇咋舌叉手/從族乎及今成計殊尚善也過是欲少味矣援不得)¶
　(久留願賜急報廣竟不荅隗囂上䟽謝曰吏民聞大/兵卒至驚恐自救臣囂不能禁止兵有大利不敢廢)¶
　(臣子之節親自追還昔虞舜事父大杖則走小杖則/受臣雖不敏敢忘斯義今臣之事在於本朝賜死則)¶
　(死加刑則刑如更得洗心死骨不朽有司以囂言慢/請誅其子帝不忍復使來歙至汧陽賜囂書曰今若)¶
　(束手復遣恂弟歸闕庭者則爵禄獲全有浩大之福/矣吾年垂四十在兵中十嵗厭浮語虛辭即不欲勿)¶
　(報囂知帝審其詐遂/遣使稱臣於公孫述)集覽(假借外家假借並去聲外/家王氏也謂以權勢假貨)¶
<pb:KR2o0020_WYG_017-34a>¶
　(與諸舅秦失其鹿劉季逐而掎之史記淮隂侯傳秦/失其鹿天下共逐之於是高材疾足者先得焉張晏)¶
　(曰以鹿喻帝位也劉季高帝也諱邦字季左傳襄十/四年譬如捕鹿晉人角之諸戎掎之注掎居綺反賈)¶
　(逵注國語云從後牽曰掎流𨽻流離之人皂𨽻之徒/信布韓信黥布梁籍項梁項籍成如王莽謂王莽簒)¶
　(位其勢已成也後書邳彤𫝊背成主注謂王郎為已/成之主即此幺麽麽眉波反顔師古曰稱㣲細曰幺)¶
　(麽闇奸天位闇於感反隐晦貎奸犯非禮也左傳襄/十四年誰敢奸君注誰敢奸犯君位季孟隗囂字表)¶
　(的通鑑釋文曰表卑遙反標也言為標準的射的也/言為指的王遊翁謟邪之説王元字遊翁去年元説)¶
　(囂曰請以一丸泥東封函谷關春卿楊廣字萎腇咋/舌叉手從族通鑑釋文曰萎於罪反腇乃罪反萎腇)¶
　(耎弱也咋則革反大聲也义初加反手指相錯象叉/形也愚謂萎腇蓄縮貎咋舌不言貎叉手不動貎謂)¶
<pb:KR2o0020_WYG_017-34b>¶
　(豈可蓄縮而禁聲拱手以就族滅乎戰國魏吳起與/田文論功文曰云云起咋舌不敢談以是知咋舌非)¶
　(大聲也過是欲少味矣言當及今早為之計失此事/㑹後欲為之悔無及矣猶如食物過時則無滋味也)¶
　(洗心易繋辭聖人以此洗心注洗又悉殄反盡也洗/通作洒前書平帝紀洒心自新注洒小禮反汧陽扶)¶
　(風邑復遣恂弟去年已遣恂/入侍故今云即不欲為句)正誤(咋舌今按咋與齰/齚通齧也前灌夫)¶
　(𫝊齰舌/自殺)質實(一統志班彪安陵人汧陽漢之縣名屬/右扶風以在汧水之陽故名晉省之後)¶
　(周復置屬隴州唐宋金元俱/仍舊至本朝因之屬鳳翔府)¶
(辛/卯)七年春三月罷郡國車騎材官還復民伍¶
　　書法(高帝之得天下也書兵罷歸家世祖之中興/也書罷郡國材官還復民伍與書銷兵噐秦)¶
<pb:KR2o0020_WYG_017-35a>¶
　　(毁兵仗隋者其用心/之公私不啻霄壤矣)¶
○公孫述立隗囂為朔寧王質實(一統志云朔寧漢之/郡名治馬邑縣東漢)¶
(末廢之故城在大同府城西/南二百八十里朔州境内)○是月晦日食詔百僚各¶
上封事不得言聖¶
　(太中大夫鄭興上䟽曰夫國無善政則謪見日月要/在因人之心擇人處位今公卿大夫多舉漁陽太守)¶
　(郭伋可大司空者而不以時定道路流言咸曰朝廷/欲用功臣功臣用則人位謬矣願陛下屈已從衆以)¶
　(濟群臣讓善之功頃年日食每多在晦先時而合皆/月行疾也日君象而月臣象君亢急則臣下促迫故)¶
　(月行疾今陛下高明而群臣惶促宜留思柔克之政/垂意洪範之法帝躬勤政事頗傷嚴急故興奏及之)¶
<pb:KR2o0020_WYG_017-35b>¶
　集覽(先時而合先去聲謂不俟朔日而㑹合君亢急/亢高極也君之行過於嚴急高明書洪範六三)¶
　(徳高明柔克蔡氏傳曰高明者高亢明爽過/乎中者也克治也高明柔克宜以柔治剛也)質實(漁/陽)¶
　(郡名注見秦王政/三年郭伋南陽人)¶
　　書法(日食書求言有之矣未有書各者各者何無/一人不責之以言也且戒不得言聖帝之遇)¶
　　(災思咎可謂誠/矣故特書之)¶
　　發明(人君莫不憚於聽言而詔各上封事人君莫/不喜於好高而詔不得言聖書之于册光武)¶
　　(於是乎不/可及矣)¶
夏五月以李通為大司空○冬盧芳朔方雲中郡降¶
<pb:KR2o0020_WYG_017-36a>¶
　(芳以事誅其五原太守李興兄弟其朔方太守/田颯雲中太守喬扈各舉郡降帝令領職如故)質實¶
　(五原郡名注見明帝永平八年朔方郡名注見/武帝元朔元年雲中郡名注見秦王政三年)¶
以杜詩為南陽太守¶
　(詩政治清平興利除害百姓便之又修治陂池廣拓/土田郡内比室殷足時人方於召信臣南陽為之語)¶
　(曰前有召父/後有杜母)集覽(召信臣字翁/卿元帝時人)質實(杜詩河内汲人/召信臣九江夀)¶
　(春/人)¶
　　書法(光武之篇書太守十一人杜詩張堪第五倫/其尤也後此稱亷范而已自是終東漢之世)¶
　　(太守之賢者祝良李固張綱軰/皆以平盗賊稱則世道可悲矣)¶
<pb:KR2o0020_WYG_017-36b>¶
(壬/辰)八年春遣中郎將來歙伐隗囂取畧陽斬其守將夏¶
閏四月帝自將征囂竇融等率五郡兵以從囂衆皆降¶
囂奔西城吳漢引兵圍之考異(據前書隗囂反後書討/隗囂則此二條擊字伐)¶
(字並當/作討)考證(伐當作討○謹按鄧奉為漢破虜將軍彭/寵漁陽太守隗囂以鄧奉承制為西州上)¶
(將軍皆漢之臣/子故曰誅曰討)¶
　(來歙將二千餘人伐山開道從番須回中徑襲畧陽/斬隗囂守將金梁囂大驚曰何其神也帝聞得畧陽)¶
　(甚喜曰畧陽囂所依阻心腹已壊則制其支體易矣/吳漢等諸將聞歙據畧陽爭馳赴之上以為囂失所)¶
　(恃亡其要城埶必悉以精鋭來攻曠日久圍而城不/㧞士卒頓敝乃可乗危而進皆追漢等還隗囂果使)¶
<pb:KR2o0020_WYG_017-37a>¶
　(王元拒隴坻行廵守番須口王孟塞雞頭道牛邯軍/瓦亭囂自悉其大衆數萬人圍畧陽公孫述遣將李)¶
　(育田弇助之塹山築隄激水灌城來歙與將士固死/堅守矢盡發屋斷木以為兵囂盡鋭攻之累月不能)¶
　(下夏閏四月帝自征隗囂光禄勲郭憲諫曰東方初/定車駕未可逺征乃當車㧞佩刀以斷車靷帝不從)¶
　(西至漆諸將多以王師之重不宜逺入阻險計猶豫/未决帝召馬援問之援因説隗囂將帥有土崩之埶)¶
　(兵進有必破之狀又於帝前聚米為山谷指畫形埶/開示軍衆所從道徑往來分析昭然可曉帝曰虜在)¶
　(吾目中矣明旦遂進軍至高平第一竇融率五郡太/守及羌虜小月氏等歩騎數萬輜重五千餘兩與大)¶
　(軍㑹是時軍旅草創諸將朝會禮容多不肅融先遣/從事問㑹見儀帝聞而善之以宣告百僚乃置酒高)¶
　(㑹待融等以殊禮遂進軍數道上隴使王遵以書招/牛邯下之拜邯太中大夫於是囂大將十三人屬縣)¶
<pb:KR2o0020_WYG_017-37b>¶
　(十六衆十餘萬皆降囂將妻子犇西城從楊廣而田/弇李育保上邽畧陽圍解帝勞賜來歙班坐絶席在)¶
　(諸將之右賜歙妻縑千匹進幸上邽詔告隗囂曰若/束手自詣父子相見保無他也若遂欲為黥布者亦)¶
　(自任也囂終不降於是誅其子恂使吳漢岑彭圍西/城耿弇蓋延圍上邽以四縣封竇融為安豐侯弟友)¶
　(為顯親侯及五郡太守皆封列侯遣西還所鎮融以/久專方面懼不自安數上書求代詔曰吾與將軍如)¶
　(左右手耳數執謙退何不曉/人意勉循士民無擅離部曲)集覽(番須番音盤正義/曰番須谷名在扶)¶
　(風汧縣回中注見秦始皇二十七年畧陽注見晉懐/帝永嘉四年士卒頓敝委頓困敝也隴坻在隴西郡)¶
　(漢陽縣坻音典禮反杜佑通典曰漢陽有大阪曰隴/坻亦曰隴山案隴山南連秦嶺北抵黄河東西百八)¶
　(十里其阪九回上者七日乃越登隴東望秦川極目/泯然隴外無蠶桑五月凍解八月乃麥雞頭道注見)¶
<pb:KR2o0020_WYG_017-38a>¶
　(秦始皇二十七年斷車靷斷音短截也靷音引所以/引軸一曰駕車靶在胷曰靷高平第一安定郡高平)¶
　(縣有第一城此安定在隴西今熙河路寧州是西城/西邑名屬隴西郡有嶓冡山漢水所出上邽地理志)¶
　(隴西郡上邽縣應劭曰古邽戎地秦武公滅邽戎置/縣其地有邽山今天水軍上邽縣是絶席謂班坐在)¶
　(衆人之上尊寵之也漢官儀云御史大/夫尚書令司𨽻校尉皆專席三獨坐)質實(一統志/云隴坻)¶
　(在鳳翔府西北六十里即隴山也山高而長其頂有/泉回注説文隴山天水郡之大阪也其阪九回欲登)¶
　(者七日乃得越顧瞻莫不悲思俗歌云隴頭流水鳴/聲幽咽遙望秦川肝腸斷絶瓦亭關名在平凉府華)¶
　(亭縣西北一百八十里今設廵檢司於此郭憲汝南/人漆縣名注見建武六年高平第一城名在平凉府)¶
　(鎮原縣東漢冦恂云隗囂將高峻據高平第一城即/此西城漢之縣名屬隴西郡東漢末省之故城在鞏)¶
<pb:KR2o0020_WYG_017-38b>¶
　(昌府城西九十里上邽漢之縣名屬隴西郡晉天水/郡治此隋仍舊唐廢之故城在鞏昌府秦州境内安)¶
　(豐漢初縣名屬陸安國東漢廢之故址在鳳陽府夀/州南六十里今為安豐鄉顯親漢之縣名屬天水郡)¶
　(三國魏廢之故城在/鞏昌府秦州東南)¶
潁川盗起秋九月帝還宫六日自將討平之¶
　(潁川盗群起冦没屬縣河東守兵亦叛京師騷動帝/聞之曰吾悔不用郭子横之言秋八月帝自上邽晨)¶
　(夜東馳賜岑彭等書曰兩城若下便可將兵南擊蜀/虜人苦不知足既平隴復望蜀每一發兵頭須為白)¶
　(九月乙卯車駕還宫帝謂執金吾冦恂曰潁川迫近/京師當以時定惟念獨卿能平之耳從九卿復出以)¶
　(憂國可也對日潁川聞陛下有事隴蜀故狂狡乗閒/相詿誤耳如聞乗輿南向賊必惶怖歸死臣願執鋭)¶
<pb:KR2o0020_WYG_017-39a>¶
　(前驅帝從之庚申車駕南征潁川盗賊悉降冦恂竟/不拜郡百姓遮道曰願從陛下復借冦君一年乃留)¶
　(恂長社鎮撫吏民受納餘降東郡濟陰盗賊亦起帝/遣李通王常撃之以東光侯耿純嘗為東郡太守威)¶
　(信著於衛地遣使拜太中大夫使與大兵㑹東郡東/郡聞純入界盗賊九千餘人皆詣純降大兵不戰而)¶
　(還璽書復以純為東郡太/守戊寅車駕還自潁川)集覽(郭子横之言先是郭/憲嘗諌曰東方初定)¶
　(車駕未可逺征從九卿復出以憂國可也七制解云/時冦恂為執金吾雖非九卿亦陪卿也可也猶言可)¶
　(乎長社地理志潁川郡有長社縣括地志云故城在/今許州長社縣西其社中有樹暴長因名焉長如字)¶
　(讀三國魏文帝改曰許昌東郡今東昌府是杜甫詩/東郡趨庭日注兖州漢之東郡也濟陰地理志景帝)¶
　(中六年别為濟陰國屬兖州括地志云曹州是也/今曹州有濟陰縣東光今景州東光縣屬河間府)質¶
<pb:KR2o0020_WYG_017-39b>¶
　實(一統志云長社漢之縣名屬潁川郡以其社中有/樹暴長故名焉後周以許州治此至本朝省入許)¶
　(州故址在開封府城西南二百二十五里東郡秦之/郡名治聊城縣漢因之曹魏𨽻平原郡晉因之劉宋)¶
　(嘗置魏郡後魏置南冀州及平原郡治聊城未幾州/廢隋初郡廢後置博州大業初州廢唐初復置天寳)¶
　(初復置博平郡乾元初復為博州五代晉徙治&KR3286;陵/宋屬河北東路淳化間移今治金屬大名府路元初)¶
　(𨽻東平路至元初析為博州路尋改為東昌路至本/朝改東昌府𨽻山東道濟隂漢之郡名治定陶縣後)¶
　(置國尋復為郡三國魏因之晉改為濟陽郡後周改/為曹州隋復改濟陰郡唐初復為曹州後復為濟陰)¶
　(郡五代晉置威信軍周改彰信軍宋為興仁府金復/為曹州元仍舊至本朝初改為縣後復陞為州屬兖)¶
　(州府東光漢之縣名屬渤海郡後魏徙渤海郡治此/隋初郡廢置觀州大業初州罷屬平原郡以安陵縣)¶
<pb:KR2o0020_WYG_017-40a>¶
　(省入唐屬滄州貞元初改屬景州五代周以弓高縣/省入宋為永静軍治金為觀州治元屬景州至本朝)¶
　(因之改屬/河間府)¶
　　書法(特筆也帝於是可謂不敢自暇矣高帝書留/四日復如廣武世祖書還宫六日自將討平)¶
　　(之二祖同/一轍也)¶
　　發明(帝王經營大業固不可以憚勞然世祖方征/隴坻自夏迄秋經歴數月至是還宫甫爾一)¶
　　(聞潁川盗起即自將討之于時猛將如雲豈無可/任之人顧乃不遑安處如此特書六日則帝之不)¶
　　(自暇逸為如何哉/光濟中興宜矣)¶
冬公孫述遣兵救隗囂吳漢引兵下隴¶
<pb:KR2o0020_WYG_017-40b>¶
　(楊廣死隗囂窮困初帝敕吳漢曰諸郡甲卒但坐費/糧食若有逃亡則沮敗衆心宜悉罷之漢等貪并力)¶
　(攻囂遂不能遣糧食日少吏士疲役逃亡者多岑彭/壅谷水灌西城城未没丈餘㑹王元行廵周宗將蜀)¶
　(兵五千餘乗高卒至鼓譟大呼曰百萬之衆方乃至/漢軍大驚未及陳元等决圍殊死戰遂得入城迎囂)¶
　(歸冀吳漢軍食盡乃燒輜重引兵下隴蓋延耿弇亦/相随而退囂出兵尾撃諸營岑彭為後拒諸將乃得)¶
　(全軍東歸唯祭遵屯汧不退吳漢等復屯長安岑彭/還津鄉於是安定北地天水隴西復反為囂校尉太)¶
　(原溫序為囂將荀宇所獲宇欲降之序大怒叱宇等/曰虜何敢迫脅漢將因以節撾殺數人宇衆爭欲殺)¶
　(之宇止之曰此義士死節可賜以劒序受劒衘須於/口顧左右曰既為賊所殺無令須汙血遂㐲劒而死)¶
　(從事王忠持其䘮歸雒陽/詔賜以冡地拜三子為郎)集覽(殊死戰謂决意必死/也顔師古曰殊絶也)¶
<pb:KR2o0020_WYG_017-41a>¶
　(異也言其身首離絶而異處冀周以前為西戎地秦/武公滅邽冀戎置縣括地志云冀縣屬天水郡東漢)¶
　(改天水為漢/陽郡治冀)質實(一統志云冀夲冀戎之地名秦武/公伏冀戎置冀縣東漢於此置漢)¶
　(陽郡晉屬天水郡後魏改當亭郡後周改冀城縣唐/改為伏羌縣兼置伏州尋廢州以縣屬秦州宋初為)¶
　(伏羌寨屬清水縣後為伏羌城屬秦州金廢為寨元/復陞為伏羌縣至本朝因之屬鞏昌府津鄉注見建)¶
　(武五/年)¶
大水¶
(癸/巳)九年春正月征虜將軍潁陽侯祭遵卒於軍詔馮異¶
領其營質實(一統志云潁陽漢之縣名屬潁川郡東漢/末廢之故城在河南府登封縣西南八十)¶
<pb:KR2o0020_WYG_017-41b>¶
(里/)¶
　(遵為人亷約小心克已奉公賞賜盡與士卒約束嚴/整所在吏民不知有軍取士皆用儒術對酒設樂必)¶
　(雅歌投壺臨終遺戒薄𦵏問以家事終無所言帝愍/悼之尤甚遵䘮至河南車駕素服臨之望哭哀慟親)¶
　(祠以太牢詔大長秋謁者河南尹䕶䘮事大司農給/費至葬車駕臨其墳存見夫人室家其後朝㑹帝毎)¶
　(嘆曰安得憂國奉公如祭征虜者乎衛尉姚期曰/陛下至仁哀念祭遵不已群臣各懐慙懼帝乃止)集¶
　覽(雅歌投壺歌詩雅投壺為樂也一説雅歌者歌詩/得騷雅之趣也投壺詳見禮記大長秋百官表有)¶
　(將行景帝更名大長秋注皇后卿也後百官志大長/秋一人前或用士人中興常用宦者職掌奉宣中宫)¶
　(命謁者注見高帝七/年存見存者恤問也)質實(姚期潁/川郟人)¶
<pb:KR2o0020_WYG_017-42a>¶
　　書法(卒於軍何嘉死事也終綱目書卒于軍者八/祭遵馬異馬捘諸葛亮劉方叚文振任雅相)¶
　　(李嗣業皆嘉之/也故書卒於軍)¶
隗囂死諸將立其子純¶
　(囂病且餓餐糗糒恚憤而卒王元周宗立囂小子純/為王總兵據冀公孫述遣將趙匡田弇助純帝使馮)¶
　(異撃/之)集覽(糗糒糗去久反乾飯屑/也糒歩拜反乾糇也)¶
公孫述遣兵陷夷陵據荆門¶
　(述遣其翼江王田戎大司徒任滿南郡太守程汎將/數萬人下江關擊破馮駿等軍遂㧞巫及夷道夷陵)¶
　(因據荆門虎牙横江水起浮橋關樓立攅/柱以絶水道結營跨山以塞陸路拒漢兵)集覽(江關/荆門)¶
<pb:KR2o0020_WYG_017-42b>¶
　(與虎牙二山之間名曰江關荆門虎牙二山俱在峽/州荆門在江南屬宜都縣虎牙在江北屬夷陵縣二)¶
　(山相對楚西塞也張式記云荆門峯巒對起厥狀如/門故名荆門虎牙山石文如齒故名虎牙攅柱攅徂)¶
　(丸反叢木/以為柱)質實(一統志云巫漢之縣名屬南郡晉屬/建平郡梁為歸鄉縣置信陵郡後周)¶
　(郡廢改縣曰樂鄉屬信州隋改為巴東縣唐屬歸州/宋元仍舊至國朝初改屬夷陵州後復屬荆州府夷)¶
　(道漢之縣名屬南郡蜀漢置宜都郡劉宋析置宜昌/縣陳改宜都縣隋復曰宜昌屬荆州唐復曰宜都置)¶
　(江州改東松州貞觀中省州入宜都縣宋元仍舊至/國朝因之改屬荆州府夷陵春秋楚國之地名秦伐)¶
　(楚燒之漢為夷陵縣屬南郡三國魏於此置臨江郡/蜀漢改為宜都郡又改縣為西陵晉復曰夷陵梁兼)¶
　(置宜州西魏改為拓州後周又改峽州隋初郡廢後/改州為夷陵郡唐初復為峽州天寳初又改夷陵郡)¶
<pb:KR2o0020_WYG_017-43a>¶
　(元初復為峽州宋因之元改為峽州路至國朝初為/峽州府後改為夷陵州以夷陵縣省入屬荆州府荆)¶
　(門山名在荆州府宜都縣西北五十里大江南與虎/牙山相對虎牙山名在荆州府城南大江北岸與荆)¶
　(門山相對狀如虎牙昔公孫述遣將依二/山作浮橋拒漢師下有虎牙灘又名武牙)¶
夏六月吳漢等撃盧芳匈奴救之漢等不利¶
　(吳漢率王常等四將軍兵五萬餘人撃盧芳將賈覽/閔堪於高柳匈奴救之漢兵不利於是匈奴轉盛鈔)¶
　(暴日增詔朱祐屯常山王常屯涿郡破姦將軍侯進/屯漁陽以討虜將軍王霸為上谷太守以備匈奴)¶
　集覽(高柳縣名屬代郡常山常本作恒漢書避文帝/諱作常爾雅恒山為北嶽史記注恒山在定州)¶
　(恒陽縣西北百四十里白虎通曰陰終陽始其道常/久故曰恒山漢恒山郡周武帝置恒州因山名焉今)¶
<pb:KR2o0020_WYG_017-43b>¶
　(眞定府是/恒胡登反)質實(一統志云恒山漢初郡名治眞定縣/後避諱改曰常山武帝初置眞定國)¶
　(於此常山屬焉東漢建武間併眞定屬常山國魏復/為郡晉因之治眞定後魏移治安樂壘後周於郡置)¶
　(恒州隋廢郡存州大業間省州以縣屬高陽郡唐復/置恒州開元間改恒山郡置大都督府元和中改鎮)¶
　(州後陞成徳軍節度五代時梁改武順軍唐復為成/徳軍後復為鎭州晉改順徳軍漢復為成徳軍周改)¶
　(為鎮州宋為眞定府成徳軍節度金屬河北西路元/改眞定路至國朝改為眞定府直𨽻京師涿郡注見)¶
　(帝𤣥更始二年漁陽郡名注見秦/王政三年上谷郡名注同見上年)¶
遣來歙馬援䕶諸將馮異等屯長安¶
　(帝使來歙悉監䕶諸將屯長安太中大夫馬援為之/副歙上書曰公孫述以隴西天水為藩蔽故得延命)¶
<pb:KR2o0020_WYG_017-44a>¶
　(假息今二郡平蕩則述智計窮矣宜益選兵馬儲積/資糧今西州新破兵人疲饉若招以財榖則其衆可)¶
　(集臣知國家所給非一用度不足然有不/得已也帝然之於是詔於汧積榖六萬斛)集覽(假息/假權)¶
　(也猶言茍延/視息之義)質實(隴西郡名注見秦王政三年天水/郡名注見建武元年汧縣名注見)¶
　(建武/六年)¶
秋八月歙率異等討隗純於天水○以牛邯為䕶羌校¶
尉¶
　(諸羌自王莽末入居塞内金城屬縣多為所有隗囂/不能討因就慰納發其衆與漢相拒司徒掾班彪上)¶
　(言今凉州部皆有降羌羌胡被髪左衽而與漢人雜/處習俗既異言語不通數為小吏黠人所見侵奪窮)¶
<pb:KR2o0020_WYG_017-44b>¶
　(恚無聊故致反叛夫蠻夷冦亂皆為此也舊制益州/部置蠻夷騎都尉幽州部置領烏桓校尉凉州部置)¶
　(䕶羌校尉皆持節領䕶治其怨結嵗時廵行問所疾/苦又數遣使譯通導動静使塞外羌夷為吏耳目州)¶
　(郡因此可得警備今宜復如舊制以/明威防帝從之以牛邯為䕶羌校尉)集覽(烏桓注見/宣帝本始)¶
　(三年領䕶統領保䕶之使譯使去聲譯傳四/夷之言者譯繹也如繹絲然紬其語而繹之)質實(金/城)¶
　(郡名注見建武十年凉州注見梁武帝中大通十二/年益州注見後主建興三年幽州注見唐高祖武徳)¶
　(四/年)¶
封陰就為宣恩侯考異(據凡例當書封/陰貴人弟就)¶
　(盗殺陰貴人母鄧氏及弟訢帝甚傷之封貴人弟就/為宣恩侯復召就兄侍中興欲封之置印綬於前興)¶
<pb:KR2o0020_WYG_017-45a>¶
　(固讓曰臣未有先登陷陳之功而一家數人並蒙爵/土令天下觖望誠所不願帝嘉之不奪其志貴人問)¶
　(其故興曰夫外戚家苦不知謙退嫁女欲配侯王取/婦眄睨公主愚心實不安也富貴有極人當知足誇)¶
　(奢益為觀聽所譏貴人感其言/深自降挹卒不為宗親求位)集覽(先登左傳隠十/一年公㑹齊侯)¶
　(鄭伯伐許頴考叔取鄭伯之旗以先登注率先鄭兵/也陷陳謂陷入敵陳之中觖望注見高帝六年取婦)¶
　(取讀與娶同眄睨眄彌殄反睨研計反斜視也誇/奢誇張自大奢侈也降挹挹乙力反義與抑同)正¶
　誤(深自降挹今按胡三省註以器/俯而取水曰挹故為謙下之義)質實(陰貴人諱麗/華南陽新野)¶
　(人光武/帝之后)¶
(甲/午)十年春正月吳漢等撃盧芳將賈覽破走之○夏征¶
<pb:KR2o0020_WYG_017-45b>¶
西大將軍夏陽侯馮異卒於軍質實(一統志云夏陽漢/之縣名屬左馮翊)¶
(三國魏廢之故城在西安府郃陽縣東/四十里内有周文王妃太姒墓存焉)¶
　　書法(書卒於軍/嘉死事也)¶
○秋八月帝如長安遂至汧隗囂將高峻降¶
　(初隗囂將高峻擁兵據高平第一建威大將軍耿弇/等圍之一嵗不㧞帝自將征之冦恂諫曰長安道里)¶
　(居中應接近便安定隴西必懐震懼此從容一處可/以制四方也今士馬疲倦方履險阻非萬乘之固也)¶
　(前年潁川可為至戒帝不從進幸汧遣㓂恂往降之/恂至第一峻遣軍師皇甫文出謁辭禮不屈恂怒將)¶
　(誅之諸將諫曰高峻精兵萬人率多彊弩西遮隴道/連年不下今欲降之而反戮其使無乃不可乎恂不)¶
<pb:KR2o0020_WYG_017-46a>¶
　(應遂斬之遣其副歸告峻曰軍師無禮已戮之矣欲/降急降不欲固守峻惶恐即日開城門諸將皆賀因)¶
　(曰敢問殺其使而降其城何也恂曰皇甫文峻之腹/心其所取計者也今來辭意不屈必無降心全之則)¶
　(文得其計殺之則峻亡其膽是/以降耳諸將皆曰非所及也)集覽(從容衡山王傳/日夜從容顔師)¶
　(古曰從容勸奬也從/子勇反容讀曰勇)正誤(從容一處今按從七容切/容如字安然自在之意)¶
　質實(高平第一城名/注見建武八年)¶
冬十月來歙等攻破落門隗純降王元犇蜀隴右悉平¶
集覽(落門聚名在天/水郡冀縣南)¶
　(徙諸隗於京師以東後隗純與/賔客亡入胡至武威捕得誅之)質實(一統志云武威/漢之郡名治姑)¶
<pb:KR2o0020_WYG_017-46b>¶
　(臧縣又於此置凉州後魏立武威郡隋為凉州唐初/為李&KR0100;所據尋克平之復置凉州天寳初改武威郡)¶
　(宋改為西凉府元改西凉州至國朝改/置凉州衛仍屬四川行都指揮使司)¶
先零羌㓂金城來歙撃破之¶
　(於是開倉廩以賑饑乏/隴右遂安而凉州通焉)質實(一統志云金城漢之郡/名治允吾縣東漢省入)¶
　(隴西郡魏晉時為重鎮後魏周並為武始郡隋初廢/郡為蘭州大業初廢州置金城郡唐復置蘭州天寳)¶
　(初改金城郡乾元初復為蘭州宋治蘭泉縣金廢/蘭泉元屬鞏昌路至國朝改州為縣屬臨洮府)¶
帝還宫¶
　　書法(八月如長安於/是還宫志乆也)¶
<pb:KR2o0020_WYG_017-47a>¶
(乙/未)十一年春三月遣吳漢等將兵㑹岑彭伐蜀破其浮¶
橋遂入江關¶
　(岑彭屯津鄉數攻田戎等不克帝遣吳漢率誅虜將/軍劉隆等三將發荆州兵凡六萬餘人騎五千匹與)¶
　(彭㑹荆門彭裝戰船數十艘吳漢以諸郡棹卒多費/糧榖欲罷之彭以為蜀兵盛不可遣上書言狀帝報)¶
　(彭曰大司馬習用歩騎不曉水戰荆門之事一由征/南公為重而已閏月岑彭令軍中募攻浮橋先登者)¶
　(上賞於是偏將軍魯竒應募而前時東風狂急魯竒/船逆流而上直衝浮橋而攅柱有反杷鉤竒船不得)¶
　(去竒等乗勢殊死戰因飛炬焚之風怒火盛橋樓崩/燒岑彭悉軍順風並進所向無前蜀兵大亂溺死者)¶
　(數千人斬任滿生獲程汎而田戎走保江州彭上劉/隆為南郡太守自率輔威將軍臧宫驍騎將軍劉歆)¶
<pb:KR2o0020_WYG_017-47b>¶
　(長驅入江關令軍中無得虜掠所過百姓皆奉牛酒/迎勞彭復讓不受百姓大喜争開門降詔彭守益州)¶
　(牧所下郡輙行太守事彭若出界即以太守號付後/將軍選官屬守州中長吏彭到江州以其城固糧多)¶
　(難卒㧞留馮駿守之自引兵乗利直指墊江攻破/平曲收其米數十萬石吳漢留夷陵裝露橈繼進)集¶
　覽(艘蘓刀反船之總名棹卒猶言篙師也棹直敎反/所以進船一由征南公為重先是岑彭為征南大)¶
　(將軍後封於沔水故今稱為征南公言事權盡當歸/重於彭彭上劉隆上是掌反登進之墊江禹貢梁州)¶
　(之域秦漢巴郡墊江縣宋於此置宕渠郡西魏置合/州改墊江為石鏡縣改宕渠曰墊江郡隋唐改合州)¶
　(墊音徒協反平曲正義曰平曲地名在廣漢郡露橈/橈人遙反爾雅檝謂之橈正義曰橈短楫也露橈者)¶
　(謂露其楫在外/人在船之中)正誤(彭上劉隆為南郡太守今/按上謂上請而命之也)質實¶
<pb:KR2o0020_WYG_017-48a>¶
　(一統志云津鄉地名注見建武五年劉隆南陽安衆/侯宗室也荆門山名注見建武九年江州漢之縣名)¶
　(為巴郡治所蜀漢改為巴縣後周改巴城縣隋唐渝/州治於此宋復為巴縣元併璧山縣入焉至國朝因)¶
　(之改為重慶府治所仍屬焉南郡注見獻帝建安十/二年荆州臧宫潁川郟人江關注見建武九年益州)¶
　(注見後主建興三年墊江秦之縣名屬巴郡漢晉因/之劉宋於此置東宕渠郡南齊以墊江屬寧蜀郡西)¶
　(魏置合州改郡曰墊江改縣曰石鏡隋開皇初郡廢/後改合州曰涪州大業初州廢為涪陵郡唐初復改)¶
　(合州天寳初又改巴川郡乾元初復為合州宋因之/改縣曰石照淳祐中遷州治釣魚山元復舊治以赤)¶
　(水縣省入石照後併縣入州至國朝因/之屬重慶府夷陵縣名注見建武九年)¶
　　書法(特筆也浮橋不破則江關不可入蜀未易攻/也攻取之際事有關於成敗者綱目必特筆)¶
<pb:KR2o0020_WYG_017-48b>¶
　　(書之漢書破蜀浮橋唐書斷/周浮梁丁巳年皆特筆也)¶
夏先零羌反以馬援為隴西太守撃破之集覽(先零羌/注見宣)¶
(帝元康/四年)○公孫述遣王元拒河池六月諸將撃破之述¶
使盗殺監䕶使者來歙詔以將軍馬成代之¶
　(公孫述以王元為將軍使與領軍環安拒河池六月/來歙與蓋延等進攻元安大破之遂克下辨乗勝遂)¶
　(進蜀人大懼使刺客刺歙未殊馳召蓋延延見歙因/伏悲哀不能仰視歙叱延曰虎牙何敢然今使者中)¶
　(刺客無以報國故呼巨卿欲相屬以軍事而反效兒/女子涕泣乎刃雖在身不能勒兵斬公邪延收涙彊)¶
　(起受所誡歙自書表曰臣夜人定後為何人所賊傷/中臣要害臣不敢自惜誠恨奉職不稱以為朝廷羞)¶
<pb:KR2o0020_WYG_017-49a>¶
　(夫理國以得賢為本太中大夫叚襄骨鯁可任願陛/下裁察又臣兄弟不肖終恐被罪陛下哀憐數賜敎)¶
　(督投筆抽刀而絶帝聞大驚省書攬涕以揚武將軍/馬成守中郎將代之歙䘮還洛陽乗輿縞素臨弔送)¶
　(𦵏/)集覽(河池秦隴西郡地漢武置武都郡其屬有河/池縣隋置河池郡唐改為鳳州河池縣𨽻焉)¶
　(在利州西路下辨注見獻帝建安二十二年未殊謂/命未殊絶虎牙謂虎牙將軍蓋延巨卿蓋延字骨鯁)¶
　(注見漢王劉邦三年縞/素注見秦莊襄王三年)質實(一統志云河池漢之縣/名屬武都郡晉陷於氐)¶
　(羌後魏置廣化縣隋初以縣屬鳳州仁壽初復名河/池縣唐因之元於此置南鳳州至元初改為徽州以)¶
　(河池及永寧縣省入鞏昌/至國朝因之屬鞏昌府)¶
帝自將征蜀秋七月次長安考證(征當作伐○謹按公/孫述據蜀固未嘗臣)¶
<pb:KR2o0020_WYG_017-49b>¶
(於光武凡例曰用兵若非其臣/子曰伐曰攻曰撃故當曰伐蜀)○岑彭及將軍臧宫大¶
破蜀兵延岑走王元以其衆降¶
　(公孫述使其將延岑吕鮪王元公孫恢悉兵拒廣漢/及資中又遣將侯丹率二萬餘人拒黄石岑彭使臧)¶
　(宫將降卒五萬從涪水上平曲拒延岑自分兵浮江/下還江州泝都江而上襲撃侯丹大破之因晨夜倍)¶
　(道兼行二千餘里徑㧞武陽使精騎馳撃廣都去成/都數十里埶若風雨所至皆犇散初述聞漢兵在平)¶
　(曲故遣大兵逆之及彭至武陽繞出延岑軍後蜀地/震駭述大驚以杖撃地曰是何神也延岑盛兵於沅)¶
　(水臧宫衆多食少轉輸不至降者皆欲散畔郡邑復/更保聚觀望成敗宫欲引還恐為所及㑹帝遣謁者)¶
　(將兵詣岑彭有馬七百匹宫矯制取以自益晨夜進/兵多張旗幟登山鼔譟左歩右騎挾船而引呼聲動)¶
<pb:KR2o0020_WYG_017-50a>¶
　(山谷岑不意漢軍卒至登山望之大震恐宫因縱撃/大破之斬首溺死者萬餘人水為之濁延岑犇成都)¶
　(其衆悉降軍至陽鄉王元舉衆降帝與公孫述書陳/言禍福示以丹青之信述省書嘆息以示所親太常)¶
　(常少光禄勲張隆皆勸述降述曰廢興命也豈/有降天子哉左右莫敢復言少隆皆以憂死)集覽¶
　(資中漢犍為郡資中縣地西魏置資州後周移資州/於資中故城隋置資陽郡唐改資州宋因之涪水關)¶
　(名在龍州距城一里水出廣漢郡剛氏道徼外南入/于漢都江即成都江也在益州成都縣括地志云郫)¶
　(江一名成都江一名市橋江一名中日江一名内江/西北自新繁縣界流來武陽縣屬犍為郡廣都縣屬)¶
　(益州今成都府縣去府東七十里沅水沅音元水在/武陵郡臨沅縣南酈道元水經云沅本作沈水在廣)¶
　(漢郡入涪或作沉非是應劭曰沅水出牂牁郡且/蘭縣入于江去武陵界分為五谿而引引進也)質¶
<pb:KR2o0020_WYG_017-50b>¶
　實(一統志云廣漢縣名注見建武六年資中漢之縣/名屬犍為郡後周改盤石縣徙資州治此兼置資)¶
　(中郡隋初廢郡後改州為資陽郡唐改郡為資州天/寳初復為郡乾元初又為州宋屬潼川府元省入簡)¶
　(州後復置至國朝改州為資縣屬成都府涪水在成/都府綿州治東南源自龍州下流入潼川界都江在)¶
　(成都府城西四里水宜造粉故又名粉江武陽秦之/縣名屬蜀郡漢屬犍為郡王莽改曰戢成東漢仍曰)¶
　(武陽為犍為郡治梁改靈石縣西魏改縣曰隆山置/江州後周省州置隆山郡隋初郡廢以縣屬陵州唐)¶
　(因之先天初改彭山縣屬眉州宋元仍舊至國朝併/入眉縣屬眉州廣都漢之縣名屬蜀郡晉置寧蜀郡)¶
　(後周郡廢隋初改廣都為雙流縣取蜀都賦帶二江/之雙流為名唐復析置廣都縣宋仍舊元省廣都入)¶
　(焉至國朝因之仍屬成都府沅水/在潼川州射洪縣東南八十里)¶
<pb:KR2o0020_WYG_017-51a>¶
帝還宫○冬十月公孫述使盗刺殺征南大將軍舞陰¶
侯岑彭¶
　(冬十月公孫述使刺客詐為亡奴降岑彭夜刺殺彭/太中大夫監軍鄭興領其營以俟吳漢至而授之彭)¶
　(持軍整齊秋毫無犯卭榖王任貴聞彭威信數千里/遣使迎降㑹彭已被害帝盡以任貴所獻賜彭妻子)¶
　(蜀人為立/廟祠之)質實(一統志云舞陰漢之縣名屬南陽郡/東漢改臨舞縣及置期城郡隋廢郡)¶
　(以縣屬顯州唐始改泌陽縣乾元初屬唐州五代梁/初嘗以泌州徙治此宋金皆屬唐州元初因之後省)¶
　(國朝復置改屬南陽府卭榖王任貴愚按一統志考/索歴代郡州府縣俱無號為卭榖者惟漢武時任貴)¶
　(為越嶲郡太守建武中封為卭/都國王未知是否知者鑑之)¶
<pb:KR2o0020_WYG_017-51b>¶
　　書法(於是再書述使盗殺述之所以備禦者下/矣終綱目書使盗殺三公孫述二袁術一)¶
馬成等破河池平武都遂與馬援撃破先零羌¶
　(先零諸羌數萬人屯聚㓂鈔拒浩亹隘成與馬援深/入討撃大破之徙降羌致天水隴西扶風是時朝臣)¶
　(以金城破羌之西塗逺多㓂議欲棄之馬援上言破/羌以西城多完牢易可依固其田土肥壤灌溉流通)¶
　(如令羌在湟中則為害不休不可棄也帝從之民歸/者三千餘口援為置長吏繕城郭起塢候開溝洫勸)¶
　(以耕牧郡中樂業又招撫塞外氐羌皆來降附/援奏復其侯王君長帝悉從之乃罷馬成軍)集覽¶
　(浩亹注見宣帝神爵元年金城注見武帝元狩二年/破羌縣名屬金城湟中注見宣帝元康四年城郭釋)¶
　(名郭廓也廓落在城外也塢候許愼説文塢本作隖/小障也司望曰候守疆吏也氐羌風俗通曰氐本西)¶
<pb:KR2o0020_WYG_017-52a>¶
　(南夷種羌本西方牧羊人地理志武都有白馬氐魚/豢魏畧云漢置武都郡排其種人分竄山谷或號青)¶
　(氐或號白氐續漢書云羌本三苖/姜姓之别裔今河關之西南羌是)質實(一統志云破/羌漢之縣名)¶
　(屬金城郡東漢置西平郡晉永嘉末為秃髪烏孤所/據後魏置鄯州後周改置樂都郡隋初郡廢置鄯州)¶
　(大業初廢州置西平郡唐因之治湟水縣上元間没/於吐蕃號青唐城宋收復置鄯州尋改西寧州元屬)¶
　(亦集乃路至國朝改置/西寧衛屬陜西行都司)¶
以郭伋為并州牧¶
　(郭伋為并州牧過京師帝問以得失伋曰選補衆職/當簡天下賢俊不宜專用南陽人是時在位多鄉曲)¶
　(故舊故伋/言及之)集覽(郭伋姓名/字細侯)質實(并州注見晉愍/帝建興四年)¶
<pb:KR2o0020_WYG_017-52b>¶
(丙/申)十二年春正月吳漢大破蜀兵遂㧞廣都¶
　(吳漢破公孫述將魏黨公孫永於魚涪津遂圍武陽/述遣子壻史興救之漢迎撃破之因入犍為界諸縣)¶
　(皆城守詔漢直取廣都據其腹心漢乃進軍攻廣都/㧞之遣輕騎燒成都市橋公孫述將帥恐懼日夜離)¶
　(叛述雖誅滅其家猶不能禁帝必欲降之又下詔諭/述曰勿以來歙岑彭受害自疑今以時自詣則宗族)¶
　(完全詔書手記不可/數得述終無降意)集覽(魚涪津津水渡也名曰魚/涪在犍為郡南安縣北臨)¶
　(大江廣/數百歩)質實(一統志云魚涪津在眉州彭山縣東北/二里武陽縣名注見建武十一年犍為)¶
　(漢之郡名治僰道縣即古之僰國也東漢徒治武陽/縣南齊復為犍為郡治梁武帝立戎州又置六同郡)¶
　(於南廣縣隋初廢六同郡而存戎州大業初改州為/犍為郡唐武德初復為戎州移治南溪貞觀初復移)¶
<pb:KR2o0020_WYG_017-53a>¶
　(治僰道天寳初改州為南溪郡乾元初復為戎州宋/初州治宜賔政和間改為叙州取西戎即叙之義元)¶
　(陞叙州路以叙南等處宣撫司治此至國朝改為/叙州府𨽻四川道廣都縣名注見建武十一年)¶
秋七月將軍馮駿㧞江州獲田戎○吳漢進攻成都九¶
月入其郛臧宫㧞綿竹引兵與漢㑹¶
　(帝戒吳漢曰成都十萬衆不可輕也但堅據廣都待/其來攻勿與争鋒若不敢來公轉營迫之須其力疲)¶
　(乃可撃也漢乗利遂自將歩騎二萬進逼成都去城/十餘里阻江北營作浮橋使副將武威將軍劉尚將)¶
　(萬餘人屯於江南為營相去二十餘里帝聞之大驚/讓漢曰比敇公千條萬端何意臨事勃亂既輕敵深)¶
　(入又與尚别營事有緩急不復相及賊若出兵綴公/以大衆攻尚尚破公即敗矣幸無他者急引兵還廣)¶
<pb:KR2o0020_WYG_017-53b>¶
　(都詔書未到九月述果使其大司徒謝豐執金吾袁/吉將衆十許萬分為二十餘營出攻漢使别將將萬)¶
　(餘人刼劉尚令不得相救漢與大戰一日兵敗走入/壁豐因圍之漢乃召諸將厲之曰吾與諸君踰越險)¶
　(阻轉戰千里遂深入敵地至其城下而今與劉尚二/處受圍埶既不接其禍難量欲潜師就尚於江南并)¶
　(兵禦之若能同心一力人自為戰大功可立如其不/然敗必無餘成敗之機在此一舉諸將皆曰諾於是)¶
　(饗士秣馬閉營三日不出乃多樹幡旗使烟火不絶/夜衘枚引兵與劉尚合軍豐等不覺明日乃分兵拒)¶
　(水北自將攻江南漢悉兵迎戰遂大破之斬豐吉於/是引還廣都留劉尚拒述具以狀上而深自譴責帝)¶
　(報曰公還廣都甚得其宜述必不敢畧尚而撃公也/若先攻尚公從廣都五十里悉歩騎赴之適當値其)¶
　(危困破之必矣自是漢與述戰於廣都成都之間八/戰八克遂軍於其郭中臧宫㧞綿竹破涪城斬公孫)¶
<pb:KR2o0020_WYG_017-54a>¶
　(恢復攻㧞繁郫與/吳漢㑹於成都)集覽(綴公綴牽引之義執金吾注/見武帝太初元年又崔豹古)¶
　(今注云金吾車輻棒也漢執金吾亦棒名以銅為之/金塗兩末謂之金吾御史大夫司𨽻校尉亦得執焉)¶
　(郡守縣長例皆以木為金吾用以乘車形如車輻轉/戰轉陟兖反轉相戰鬬也饗士秣馬秣莫曷反食馬)¶
　(以榖曰秣顔師古曰士言饗馬言秣皆所以飽之也/綿竹縣名屬廣漢郡今成都路漢州綿竹縣繁郫二)¶
　(縣名也繁符袁反今成都新繁縣是/郫浦眉反古郫城也今成都郫縣是)正誤(出兵綴公/今按綴猶)¶
　(覊絆/也)質實(一統志云綿竹縣名注見獻帝興平元年/涪城漢之縣名屬廣漢郡東漢以後因之)¶
　(後周改為安城縣隋復為涪城縣元併入郪縣故城/在潼川州西北六十里繁漢之縣名屬蜀郡以繁江)¶
　(為名蜀漢改為新繁縣晉宋齊復為繁縣後周仍改/新繁隋省入成都縣唐初復置宋元仍舊至本朝因)¶
<pb:KR2o0020_WYG_017-54b>¶
　(之屬成都府郫古邑名為蜀王杜宇所都秦始置郫/縣𨽻蜀郡漢以後並因之隋大業初縣省尋復置唐)¶
　(因之垂拱初析成都置犀浦縣宋省犀/浦入焉元仍舊至本朝因之屬成都府)¶
大司空通罷¶
　(通欲避權乞骸骨積二嵗帝/乃聽上印綬以特進奉朝請)集覽(以特進奉朝請特/進注見成帝鴻嘉)¶
　(元年奉朝請如古諸侯朝請之禮也孟康曰春朝曰/朝秋朝曰請請音才性反杜佑通典曰奉朝請本不)¶
　(為官無員漢東京罷三公外戚宗室諸侯/多奉朝請奉朝請者奉朝㑹請召而已)¶
冬十一月公孫述引兵出戰吳漢撃殺之延岑以成都¶
降蜀地悉平¶
<pb:KR2o0020_WYG_017-55a>¶
　(公孫述困急謂延岑曰事當柰何岑曰男兒當死中/求生可坐窮乎財物易聚耳不宜有愛述乃悉散金)¶
　(帛募敢死士五千餘人以配岑岑襲撃破吳漢軍漢/墮水縁馬尾得出漢軍餘七日糧陰具船欲遁去蜀)¶
　(郡太守張堪聞之馳往見漢説述必敗不宜退師之/策漢從之冬十一月臧宫軍咸陽門述自將數萬人)¶
　(攻漢使延岑扼宫大戰岑三合三勝自旦至日中軍/士不得食並疲漢因使䕶軍高午唐邯將鋭卒數萬)¶
　(撃之述兵大亂高午犇陳刺述洞胷墮馬左右輿入/城述以兵屬延岑其夜死明旦延岑以城降吳漢夷)¶
　(述妻子盡滅公孫氏并族延岑遂放兵大掠焚述宫/室帝聞之怒以譴漢又讓劉尚曰賊降三日吏民從)¶
　(服一旦放兵縱火聞之可為酸鼻尚宗室子孫嘗更/吏職何忍行此良失斬將弔民之義也初述徴廣漢)¶
　(李業為博士業固稱疾不起述羞不能致使大鴻臚/尹融奉詔命以刼業若起則受公侯之位不起賜以)¶
<pb:KR2o0020_WYG_017-55b>¶
　(毒酒融譬㫖曰方今天下分崩孰知是非而以區區/之身試於不測之淵乎朝廷貪慕名徳曠官缺位于)¶
　(今七年四時珍御不以忘君宜上奉知已下為子孫/身名俱全不亦優乎業乃歎曰古人危邦不入亂邦)¶
　(不居為此故也君子見危授命乃誘以高位重餌乎/融曰宜呼室家計之業曰丈夫斷之於心久矣何妻)¶
　(子之為遂飲毒而死述耻有殺賢之名遣使弔祠賻/贈百匹業子翬逃辭不受又聘巴郡譙𤣥𤣥不詣亦)¶
　(遣使者以毒藥刼之太守自詣𤣥廬勸之行𤣥曰保/志全高死亦奚恨遂受毒藥𤣥子瑛泣血叩頭於太)¶
　(守願奉家錢千萬以贖父死太守為請述許之述又/徴蜀郡王皓王嘉恐其不至先繋其妻子使者謂嘉)¶
　(曰速裝妻子可全對曰犬馬猶識主况於人乎王皓/先自刎以首付使者述怒遂誅皓家屬王嘉聞而嘆)¶
　(曰後之哉乃對使者伏劒而死犍為費貽不肯仕述/漆身為癩陽狂以避之同郡任永馮信皆託青盲以)¶
<pb:KR2o0020_WYG_017-56a>¶
　(辭徴命帝既平蜀詔贈常少為太常張隆為光禄勲/譙𤣥已卒祠以中牢敇所在還其家錢而表李業之)¶
　(閭徴費貽任永馮信㑹永信病卒獨貽仕至合浦太/守上以述將程烏李育有才幹皆擢用之於是西土)¶
　(皆悦莫不/歸心焉)集覽(洞胷洞穿也嘗更吏職嘗曽更歴職/主吏事刼業刼者威驅勢脅也業謂)¶
　(李業賻贈公羊傳隠元年貨財曰賻何休注云賻音/附助也䟽云案既夕禮曰知死者贈知生者賻鄭注)¶
　(云各主於所知也又賻禭注見齊武帝永明五年後/之哉我死遲於王皓矣青盲眼科龍木總論曰高風)¶
　(雀目内障肝風目暗内障後皆變/為青盲中牢注見昭帝元鳳元年)質實(蜀郡注見後/主延興三年)¶
　(張堪南陽宛人廣漢縣名注見建武六年巴郡注見/獻帝建安十四年合浦郡名注見武帝元鼎六年)¶
參狼羌冦武都馬援撃破之¶
<pb:KR2o0020_WYG_017-56b>¶
　(是嵗參狼羌與諸種冦武都隴西太守馬援撃破之/降者萬餘人於是隴右清静援務開恩信寛以待下)¶
　(任吏以職但總大體而賔客故人日滿其門諸曹時/白外事援輙曰此丞掾之任何足相煩頗哀老子使)¶
　(得遨遊若大姓侵小民黠吏不從令此乃大守事耳/傍縣嘗有報讐者吏民驚言羌反百姓犇入城狄道)¶
　(長詣門請閉城發兵援時與賔客飲大笑曰虜何敢/復犯我曉狄道長歸守寺舍良怖急者可牀下伏後)¶
　(稍定郡/中服之)集覽(參狼羌參狼武都西羌種名也參所今/反黠吏不從令黠下八反桀黠也本傳)¶
　(作黠羌欲旅距注旅距不從貎曉狄道長曉諭狄道/縣之令長也狄道注見高皇后六年寺舍官舍謂之)¶
　(寺/)質實(武都郡名注見獻帝二十四年/隴西郡名注見秦王政三年)¶
詔邊吏料敵戰守不拘以逗留法質實(逗留注見宣/帝本始三年)¶
<pb:KR2o0020_WYG_017-57a>¶
　　發明(遇敵不進則法有逗留之罪然兵有利鈍事/冇緩急要在隨機應變可也光武當四海平)¶
　　(定之後詔邊吏料敵戰守不拘以逗留法不獨知/用兵之要亦足見不貪功之意宜乎綱目詳書以)¶
　　(美之/也)¶
○盧芳與匈奴烏桓連兵冦邊遣將軍杜茂將兵築亭¶
障以備之¶
　(茂治飛狐道築亭障修烽燧凡與匈/奴烏桓大小數十百戰終不能克)集覽(飛狐注見/漢王劉邦)¶
　(三年蜚狐亭障顧𦙍曰亭望敵之所也障山中小城/也顔師古曰漢制每塞上要險處别築為城因置吏)¶
　(士而為障蔽以扞冦/謂之候城此即障也)¶
<pb:KR2o0020_WYG_017-57b>¶
　　書法(盧芳前書入塞而已此其書冦/何引狄亂華則足以冦之矣)¶
竇融及五郡太守入朝以融為冀州牧¶
　(上詔竇融與五郡太守入朝融等奉詔而行官屬賔/客相随駕乗千餘兩既至詣城門上印綬詔遣使者)¶
　(還侯印綬引見賞賜恩寵傾動京師尋拜融冀州牧/又以梁綂為太中大夫姑臧長孔奮為武都郡丞姑)¶
　(臧在河西最為富饒天下未定士多不修檢操奮在/職四年力行清潔為衆人所笑以為身處脂膏不能)¶
　(自潤及從融入朝諸守令財貨連轂彌竟/川澤唯奮無資單車就道帝以是賞之)集覽(姑臧/縣名)¶
　(在河西屬武威郡括地志云姑臧在/羌胡中最為富饒檢操本𫝊作節操)質實(冀州注見/秦二世二)¶
　(年信都梁統安定烏氐人姑臧縣名注/見晉元帝建武六年孔奮扶風茂陵人)¶
<pb:KR2o0020_WYG_017-58a>¶
雍奴侯冦恂卒質實(一統志云雍奴漢之縣名屬漁陽/郡晉屬燕國隋屬涿郡唐屬幽州)¶
(天寳初改為武清縣五代宋金皆因之元初屬大/興府尋割𨽻漷州至國朝改屬通州仍𨽻順天府)¶
(丁/酉)十三年春正月大司徒霸卒○詔太官勿受郡國異¶
味¶
　(詔曰郡國獻異味其令太官勿復受逺方口實所以/薦宗廟自如舊制時異國有獻名馬者日行千里又)¶
　(進寳劒價値百金詔以劒賜騎士馬駕鼔車上雅不/喜聽音樂手不持珠玉嘗出獵車駕夜還上東門候)¶
　(郅惲拒關不開上令從者見面於門間惲曰火明遼/逺遂不受詔上乃回從中東門入明日惲上書諫曰)¶
　(陛下逺獵山林夜以繼晝如社稷宗廟何/書奏睗惲布百匹貶中東門候為參封尉)集覽(太官/注見)¶
<pb:KR2o0020_WYG_017-58b>¶
　(武帝元狩四年馬駕鼓車七制解云馬在軌中曰駕/天子車駕出後有黄門鼓車案鼓車載鼔之車也鹵)¶
　(簿中有記里鼔車上東門候郅惲雒陽城十二門按/十二支每一方三門李尢銘之曰上東少陽厥位在)¶
　(寅上東者寅方門也每門候一人秩六百石屬城門/校尉司啓閉出入郅惲其姓名郅之日反惲於粉反)¶
　(中東門銘曰中東門仲月位當卯中東者卯方/門也參封尉參封縣名屬琅琊郡尉主盗賊)質實¶
　(郅惲汝南/西平人)¶
　　書法(書美菲食也後此和帝有詔太官勿受逺國/珍羞之書安帝有省薦新物二十三種之書)¶
　　(帝啓之也與書置檢校進食使者異矣唐𤣥宗天/寳九載網目書禁罷貢獻十有四而禁異味者四)¶
　　(是年和帝永元十五年安/帝永初六年辛亥年周)¶
<pb:KR2o0020_WYG_017-59a>¶
　　發明(自古人君莫不勤苦於多事之時而宴安於/無事之日于時隴蜀既平四海寧一以積年)¶
　　(間關䟦履之勞至是亦可自安少享玉食之奉而/乃申詔太官勿受郡國異味則帝之兢兢畏謹畧)¶
　　(無自滿之意為如何哉書之于冊可以/為人君暫得少安即肆奢慾者之戒矣)¶
盧芳犇匈奴¶
　(盧芳攻雲中久不下其將随昱留守九原欲脅芳來/降芳知之與十餘騎亡入匈奴其衆盡歸随昱昱乃)¶
　(詣闕降詔拜昱五/原太守封䥴胡侯)集覽(䥴胡侯䥴謂能琢/鑿之也故以為號)質實(雲中/郡名)¶
　(注見秦王政三年九原郡名/注見明帝永平六年五原)¶
詔諸王皆降為公侯¶
<pb:KR2o0020_WYG_017-59b>¶
　(朱祜奏古者人臣受封不加王爵詔長沙王興眞定/王得河間王卲中山王茂皆降爵為侯趙王良為趙)¶
　(公太原王章為齊公魯王興為魯公是時/宗室及絶國封侯者凡一百三十七人)¶
　　發明(王者有天下之號非人臣所得稱也天無二/日民無二王焉有諸王並封之理自戰國諸)¶
　　(侯僣號交稱而後秦人更以皇帝自尊由漢以來/遂以王爵而封臣子可謂失之甚矣光武詔諸王)¶
　　(皆降為公侯深合古典惜乎不能終守此制爾/大書于冊亦足為後世封爵臣子者之法也)¶
以紹嘉公孔安為宋公承休公姬常為衛公質實(承休/縣名)¶
(注見元帝/初元五年)○以韓歆為大司徒質實(韓歆南/陽人)○夏四月¶
吳漢軍還大饗將士諸功臣皆增邑更封¶
<pb:KR2o0020_WYG_017-60a>¶
　(吳漢自蜀振旅而還夏四月至京師於是大饗將士/功臣増邑更封凡三百六十五人其外戚恩澤封者)¶
　(四十五人定封鄧禹為高密侯食四縣李通為固始/侯賈復為膠東侯食六縣餘各有差已殁者益封其)¶
　(子孫或更封支庶帝在兵間久厭武事且知天下疲/耗思樂息肩自隴蜀平後非警急未嘗復言軍旅皇)¶
　(太子嘗問攻戰之事帝曰昔衛靈公問陳孔子不對/此非爾所及鄧禹賈復知帝偃干戈脩文德不欲功)¶
　(臣擁衆京師乃去甲兵敦儒學帝思念欲完功臣爵/土不令以吏職為過遂罷左右將軍官耿弇等亦上)¶
　(大將軍印綬皆以列侯就第加位特進奉朝請鄧禹/内行淳備有子十三人各使守一藝修整閨門敎養)¶
　(子孫皆可以為後世法資用國邑不修産利賈復為/人剛毅方直多大節既還私第闔門養威重朱祜等)¶
　(薦復宜為宰相帝方以吏事責三公故功臣並不用/是時列侯唯高密固始膠東三侯與公卿參議國家)¶
<pb:KR2o0020_WYG_017-60b>¶
　(大事恩遇甚厚帝雖制御功臣而每能回容宥其小/失逺方貢珍甘必先徧賜諸侯而太官無餘故皆保)¶
　(其福禄無誅譴者胡氏曰鄧禹賈復冦恂朱祜祭遵/卓茂之徒皆公輔之噐宜為宰相平章大論乃一切)¶
　(待以功臣不復任使雖有/經國逺猷豈敢自陳耶)集覽(高密注見漢王劉邦/四年固始即固陵本)¶
　(屬陳州後改固始今屬光州膠東注見漢王劉邦元/年更封支庶更改也支庶謂庶孽之多如木之有枝)¶
　(也又庶孽注見景帝三年乃去甲兵去上聲賈復傳/作廼與鄧禹並剽甲兵注剽匹妙反削也削去之也)¶
　(以吏事責三公太尉公掌四方兵事司徒公掌人民/孝悌謙儉事司空公掌水上營城起邑浚溝洫修墳)¶
　(坊/事)質實(一統志云固始東漢之縣名屬汝南郡晉屬/汝陰郡梁改蓼縣北齊復名固始置北建州)¶
　(尋廢州置新蔡郡後周改置澮州隋初州郡並廢以/縣屬弋陽郡唐屬光州宋以殷城縣省入元仍舊至)¶
<pb:KR2o0020_WYG_017-61a>¶
　(本朝因之/屬汝寧府)¶
以竇融為大司空¶
　(融自以非舊臣一旦入朝在功臣之右每召㑹進見/容貎辭氣卑㳟已甚帝愈親厚之融小心久不自安)¶
　(數辭爵位上䟽曰臣融有子朝夕敎導以經藝不令/觀天文見䜟記欲令㳟肅畏事恂恂守道不願其有)¶
　(才能况當傳以連城廣土享故諸/侯王國哉帝不許詔勿得復言)¶
五月匈奴冦河東質實(河東郡名注見/獻帝建安七年)¶
(戊/戌)十四年莎車鄯善遣使奉獻請置都䕶不許考異(提/要)¶
(漏置/字)¶
<pb:KR2o0020_WYG_017-61b>¶
　(莎車王賢鄯善王安皆遣使奉獻西域苦匈奴/重歛皆願屬漢復置都䕶上以中國新定不許)質實¶
　(莎車國名注見武帝元鼎/二年鄯善國名注同上年)¶
太中大夫梁統請更定律不報考異(提要律下/有令字)¶
　(統上䟽曰臣竊見元帝輕殊死刑三十四事哀帝輕/殊死刑八十一事其四十二事手殺人者减死一等)¶
　(自後著為常凖故人輕犯法吏易殺人臣聞刑罰在/𠂻無取於輕高帝受命約令定律誠得其宜文帝唯)¶
　(除省肉刑相坐之法至哀平繼體即位日淺聽斷尚/寡丞相王嘉輕為穿鑿虧除先帝舊約成律數年之)¶
　(間百有餘事或不便於理或不厭民心謹表其尤害/於體者𫝊奏於左願陛下宣詔有司詳擇其善定不)¶
　(易之典事下公卿光禄勲杜林奏曰大漢初興蠲除/苛政海内歡欣及至其後漸以滋章果桃菜茹之饋)¶
<pb:KR2o0020_WYG_017-62a>¶
　(集以成贓小事無妨於義以為大戮至於法不能禁/令不能止上下相遁為弊彌深臣愚以為宜如舊制)¶
　(統復上言曰臣之所奏非曰嚴刑經曰爰制百姓于/刑之衷𠂻之為言不輕不重之謂也自高祖至于孝)¶
　(宣海内稱治至初元建平而盗賊浸多皆刑罰不𠂻/愚人易犯之所致也由此觀之則刑輕之作反生大)¶
　(患惠加姦軌而害及/良善也事寢不報)集覽(輕殊死刑顔師古曰殊絶/也異也言其身首離絶而)¶
　(異處也輕其殊死謂减死一等刑罰在𠂻𠂻與中通/並去聲論語刑罰不中注不中謂有淫刑濫罰也不)¶
　(厭民心前書景帝詔曰諸獄疑而於人心不厭者輙/讞之注厭服也音一贍反傳奏傅讀與敷同陳也滋)¶
　(章滋繁也/條章漸繁)正誤(不厭民心今按厭只作入聲傅/奏于左今按傅音義當與附同)質實¶
　(杜林扶風/茂陵人)¶
<pb:KR2o0020_WYG_017-62b>¶
　　發明(事有詞同而義異者書梅福上書不報譏杜/絶言路也書梁統請更定律不報美善守舊)¶
　　(章也春秋之法/美惡不嫌同詞)¶
(己/亥)十五年春正月免大司徒歆歸田里歆自殺¶
　(韓歆好直言無隠帝每不能容歆於上前證嵗將饑/凶指天畫地言甚剛切故坐免歸田里帝猶不釋復)¶
　(遣使宣詔責之歆及子嬰皆自殺歆素有重名死非/其罪衆多不厭帝乃追賜錢榖以成禮𦵏之司馬公)¶
　(曰切直之言非人臣之利乃國家之福是以人君夙/夜求之唯懼弗得聞惜乎以光武之世而韓歆用直)¶
　(諫死豈不為/仁明之累哉)集覽(以成禮𦵏之成禮具禮也/言不以非命而降其𦵏禮)¶
　　發明(韓歆之死先儒既已論之矣今觀綱目書免/書官書自殺而不書其罪則歆不得其死為)¶
<pb:KR2o0020_WYG_017-63a>¶
　　(可知夫以上公之尊無罪見責而以直諫死則仕/於下僚出於草茅者不可以有言矣此君子所以)¶
　　(深為光/武惜也)¶
有星孛于昴○以歐陽歙為大司徒質實(歐陽歙樂/安千乘人)¶
二月徙邊郡吏民避匈奴¶
　(匈奴冦鈔日盛州郡不能禁二月遣吳漢率馬成馬/武等北擊匈奴徙鴈門代郡上谷吏民六萬餘口置)¶
　(居庸常山關以東以避胡冦匈奴左部遂復/轉居塞内朝廷患之増縁邊兵郡數千人)集覽(冦/鈔)¶
　(冦群行攻刼也鈔掠取也居庸常山關居庸關注見/唐武宗㑹昌元年常山關在常山郡地道記云山在)¶
　(常山郡上曲陽縣西北百四十里北行四百/五十里得常山岋號飛狐口所謂常山關也)¶
<pb:KR2o0020_WYG_017-63b>¶
夏四月追謚兄縯為齊武公¶
　(帝感縯功業不就撫育二子章興恩愛甚篤以其少/貴欲令親吏事使章試守平陰令興緱氏令其後章)¶
　(遷梁郡太守興/遷𢎞農太守)集覽(平陰括地志云今鄭州河陰縣/本漢平陰也在洛州洛陽縣東)¶
　(北緱氏注見武/帝元鼎六年)質實(一統志云平陰秦之縣名在廣/武山漢徙治潁河山下改為河)¶
　(陰縣晉屬河南郡唐又徙治輸場之東渠口屬河南/府宋以氾水縣省入之金屬鄭州元移治廣武山之)¶
　(大峪口至本朝因之改屬開封府梁郡注見景帝/三年梁國𢎞農郡名注見周顯王四十六年陜)¶
詔州郡檢覈墾田戶口¶
　(帝以天下墾田多不以實自占又戶口年紀互有増/减乃詔下州郡檢覈於是刺史太守多為詐巧茍以)¶
<pb:KR2o0020_WYG_017-64a>¶
　(度田為名聚民田中并度廬屋里落民遮道啼呼或/優饒豪右侵刻羸弱時諸郡各遣使奏事帝見陳留)¶
　(吏牘上有書視之云潁川𢎞農可問河南南陽不可/問帝詰吏由趣扺言於長夀街上得之帝怒時東海)¶
　(公陽年十二在幄後言曰吏受郡敇當欲以墾田相/方耳帝曰即如此何故言河南南陽不可問對曰河)¶
　(南帝城多近臣南陽帝郷多近親田宅踰制不可為/凖帝令虎賁將詰問吏吏乃實首服如東海公對上)¶
　(猶是益竒愛陽遣謁者考實/二千石長吏阿枉不平者)集覽(羸弱謂貧民下戶/陳留吏牘上有書)¶
　(陳留郡奏事之吏也奏剡曰牘書字也不可問謂此/二郡多有近臣近親不可得而理問也帝詰吏由光)¶
　(武詰問吏因由抵言托辭也相/方耳方比也阿枉阿䛕枉曲也)¶
冬十一月大司徒歙有罪下獄死¶
<pb:KR2o0020_WYG_017-64b>¶
　(歙坐前為汝南太守度田不實𧷢罪千萬下獄歙世/授尚書八世為博士諸生守闕為歙求哀者千餘人)¶
　(至有自髠剔者平原禮震年十七/求代歙死帝竟不赦歙死獄中)集覽(守闕守去聲/詣也自髠剔)¶
　(自為刑人狀以示必獲罪也大人/曰髠小兒曰鬀盡及身毛曰剔)正誤(守闕今按守/不訓詣解見)¶
　(前第/五卷)¶
以戴渉為大司徒○盧芳復入居高柳質實(高柳縣名/注見建武)¶
(九/年)○遣馬成繕治障塞以張湛為漁陽太守¶
　(驃騎大將軍杜茂坐使軍吏殺人免使揚武將軍馬/成代茂繕治障塞十里一堠以備匈奴使騎都尉張)¶
　(堪領杜茂營擊破匈奴於高柳拜堪漁陽太守堪/視事八年匈奴不敢犯塞勸民耕稼以致殷富)¶
<pb:KR2o0020_WYG_017-65a>¶
(庚/子)十六年春二月交阯女子徴側徴貳反¶
　(交阯麊泠縣雒將女子徴側甚雄勇交阯太守蘇定/以法繩之徴側忿怨與妹徴貳反九眞日南合浦蠻)¶
　(俚皆應之凡畧六十五城自立為王都/麊泠交阯刺史及諸太守僅得自守)集覽(麊泠縣/名字或)¶
　(作□玲音縻零雒將女子徴側雒將姓名也其女/子名徴側嫁為朱鳶人詩索妻蠻俚南夷種名)¶
三月晦日食○秋九月河南尹諸郡守十餘人皆有罪¶
下獄死¶
　(皆坐度田不實後上從容謂虎賁中郎將馬援曰吾/甚恨前殺守相多也對曰死得其罪何多之有但死)¶
　(者既徃不可復/生也上大笑)¶
<pb:KR2o0020_WYG_017-65b>¶
群盗起冬十月詔許相斬除罪遂皆解散¶
　(郡國群盗處處並起郡縣追討到則解散去復屯結/冬十月遣使者下郡國聽群盗自相紏擿五人共斬)¶
　(一人者除其罪吏雖逗留回避故縱者皆勿問聽以/禽討為效其牧守令長坐界内有盗賊而不收捕者)¶
　(又以畏愞捐城委守者皆不以為負但取獲賊多少/為殿最唯蔽匿者乃罪之於是更相追捕賊並解散)¶
　(徙其魁帥於他郡賦田受稟使安生/業自是牛馬放牧不收邑門不閉)集覽(畏愞漢法/軍行逗留)¶
　(畏愞者斬顔師古曰愞乃管反怯也賦田/賦給與也受稟注見文帝十一年稟食)¶
　　書法(特筆也/書善之)¶
盧芳降立以為代王¶
<pb:KR2o0020_WYG_017-66a>¶
　(盧芳與閔堪使使請降帝立芳為代王堪為代相賜/繒二萬匹因使和集匈奴初匈奴聞漢購求芳貪得)¶
　(財帛故遣芳還降既而芳以自歸為功不稱匈奴所/遣單于復耻言其計故賞遂不行由是大恨入冦尤)¶
　(深芳入朝南及昌平/有詔止令更朝明嵗)集覽(昌平漢上谷郡軍都縣新/莽改昌平縣唐改燕平石)¶
　(晉仍為昌平今屬大興/府更朝更改朝見之期)質實(一統志云昌平漢之縣/名屬上谷郡東漢屬廣)¶
　(陽郡晉屬燕國後魏屬昌平郡後周廢之唐復置昌/平縣五代唐改為燕平縣石晉復為昌平縣遼金元)¶
　(仍舊至本朝/改屬順天府)¶
復行五銖錢¶
　(馬援奏宜如舊鑄五銖/錢上從之天下頼其便)¶
<pb:KR2o0020_WYG_017-66b>¶
　　書法(自元鼎元年書鑄五銖更莽四變帝至是始/復行之自是至于靈帝無改焉則以五銖得)¶
　　(輕重之/中故也)¶
(辛/丑)十七年春正月以趙憙為平原太守¶
　(初懐縣大姓李子春二孫殺人懐令趙憙窮治其姦/二孫自殺收繫子春京師貴戚為請者數十憙終不)¶
　(聽趙孝公良病上臨視之問所欲言良曰素與李子/春厚今犯罪懐今趙憙欲殺之願乞其命帝曰吏奉)¶
　(法律不可枉也更道他所欲良無復言既薨/上追思良乃貰出子春遷憙為平原太守)集覽(懐/縣)¶
　(注見周威/烈王六年)質實(趙憙南陽宛人平原/郡名注見建武五年)¶
二月晦日食○冬十月廢皇后郭氏立貴人隂氏為皇¶
<pb:KR2o0020_WYG_017-67a>¶
后¶
　(郭后寵衰數懐怨懟上怒之廢后立貴人陰氏為皇/后詔曰異常之事非國休福不得上夀稱慶郅惲言)¶
　(於帝曰臣聞夫婦之好父不能得之於子况臣能得/之於君乎是臣所不敢言雖然願陛下念其不可勿)¶
　(亂大倫使天下有議社稷者帝曰惲善恕/己量主知我必不有所左右而輕天下也)集覽(怨懟/懟音)¶
　(墜亦怨也父不能得之於子七制解云父且不能彊/其子恕己量主恕已謂諉其責於己量主謂揣其意)¶
　(於君量平聲知我必不有所左右七制解云光武自/謂惲知我廢后必無所徧狥而輕視天下也此帝自)¶
　(餙/辭)正誤(恕己量主今按謂能推已之心以度人也知/我必不有所左右而輕天下今按此謂必不)¶
　(偏愛而動搖國本也太子彊乃/郭后所生恐后既廢併及太子)¶
<pb:KR2o0020_WYG_017-67b>¶
　　書法(綱目書廢后多矣未有繼書立后者繼書立/陰氏著郭氏所以廢也是故有陰氏而後郭)¶
　　(氏廢是年有郁久閭氏而後乙弗氏廢梁戊午年/有武氏而後王氏廢唐永徽六年綱目皆聨書之)¶
　　(所以志禍本也綱目/中書廢立后三而已)¶
進右馮翊公輔為中山王考異(提要作沛王後無徙中/山王輔為沛王八字)¶
○帝如章陵¶
　(帝幸章陵修園廟祠舊宅觀田廬置酒作樂賞賜時/宗室諸母因酣悅相與語曰文叔少時謹信與人不)¶
　(欵曲唯直柔耳今乃能如此帝聞之/大笑曰吾治天下亦欲以柔道行之)集覽(欵曲顔師/古曰周旋)¶
　(貎/)質實(章陵縣名注見/新莽地皇三年)¶
<pb:KR2o0020_WYG_017-68a>¶
十二月還宫○以莎車王賢為漢大將軍¶
　(是嵗莎車王賢復遣使奉獻請都䕶帝賜賢西域都/䕶印綬及車旗黄金錦繡敦煌太守裴遵上言夷狄)¶
　(不可假以大權又令諸國失望詔書收還都䕶印綬/更賜賢以漢大將軍印綬其使不肯易遵迫奪之賢)¶
　(由是始恨而猶詐稱大都/䕶移書諸國悉服屬焉)質實(莎車國名注見武帝/元鼎二年敦煌郡名)¶
　(注見唐莊宗/同光二年)¶
　　書法(西域之不安自/此始故謹書之)¶
以馬援為伏波將軍討交阯考異(討當作擊據下文徴/側徴貳書斬則此不)¶
(當書/討也)¶
<pb:KR2o0020_WYG_017-68b>¶
　(徴側等冦亂連年詔長沙合浦交阯具車船修道橋/通障谿儲糧榖拜馬援為伏波將軍以扶樂侯劉隆)¶
　(為副南/擊交阯)質實(長沙國名注見獻帝興平元年合浦郡/名注見武帝元鼎六年交阯郡名注同)¶
　(上/年)¶
(壬/寅)十八年春二月蜀郡守將史歆反遣吳漢等討之○¶
三月帝如河東祠后土○馬援與徴側徴貳戰大破之¶
　(援縁海而進随山刋道千餘里至浪泊上/與徴側等戰大破之追至禁谿賊遂散走)集覽(随山/刋道)¶
　(禹貢随山刋木蔡氏傳曰随/山之勢相其便宜斬木通道)質實(一統志云浪泊在/安南交州府東關)¶
　(縣一名西湖馬援既平交阯謂官屬曰吾弟少游常/哀吾慷慨有大志嘆曰士生一世但取衣食纔足為)¶
<pb:KR2o0020_WYG_017-69a>¶
　(郡縣吏守墳墓使鄉里稱為善人足矣至求贏餘自/苦耳吾在浪泊西里間賊未滅時下潦上霧毒氣薰)¶
　(蒸仰視飛鳶跕跕堕水/中念少游語何可得也)¶
夏四月帝還宫○五月旱○盧芳復反犇匈奴¶
　(芳自昌平還内自疑懼遂復反匈奴遣/數百騎迎芳出塞芳留匈奴中病死)質實(昌平縣/名注見)¶
　(建武十/六年)¶
秋七月吳漢㧞成都誅史歆○罷州牧置刺史¶
(癸/卯)十九年春正月尊孝宣皇帝廟為中宗始祠元帝以¶
上於太廟成帝以下於長安徙四親廟於章陵¶
<pb:KR2o0020_WYG_017-69b>¶
　(五官中郎將張純與太僕朱浮奏議禮為人子事大/宗降其私親當除今親廟四以先帝四廟代之大司)¶
　(徒渉等奏立元成哀平四廟上自以昭穆次第當為/元帝後遂追尊宣帝曰中宗始祠昭帝元帝於太廟)¶
　(成帝哀帝平帝於長安春陵節侯以下於章陵其長/安章陵皆太守令長侍祠胡氏曰王莽簒時漢祚既)¶
　(絶光武掃平禍亂奮然崛起雖祖高祖而帝四親非/與哀朝尊崇藩統同事於義未有大不可者一聞純)¶
　(等建議斷然從之章陵四祠蔑有異等寡恩之譛不/聞於當年失禮之議不生於後代以是較之宣哀過)¶
　(舉益明而禮所載為人後者為其父/母降而不得祭豈可違而不守哉)集覽(事大宗注/見成帝綏)¶
　(和元年昭穆鄭𤣥曰父為昭面南子為穆靣/北昭明穆欽也取昭以照下穆以順上為義)質實(張/純)¶
　(京兆杜/陵人)¶
<pb:KR2o0020_WYG_017-70a>¶
馬援斬徴側徴貳¶
　(進擊餘黨都陽等降之嶠南悉平援與越人申/明舊制以約束之自後駱越奉行馬將軍故事)集覽¶
　(嶠南嶠渠廟反嶺也爾雅山鋭而高曰嶠廣州記曰/馬援到交阯於嶠南立銅柱為漢之極界駱越注見)¶
　(文帝/元年)¶
妖賊單臣等據原武夏四月臧宫破斬之考異(據永初/三年書)¶
(海賊張伯路四年書青州刺史法雄討張伯路熹平元/年書㑹稽妖賊許生三年書吳郡司馬孫堅討許生斬)¶
(之則此條破/字當作討)¶
　(妖賊單臣傅鎮等相聚入原武城自稱將軍詔太中/大夫臧宫將兵圍之數攻不下帝召公卿諸侯王問)¶
<pb:KR2o0020_WYG_017-70b>¶
　(方畧皆曰宜重其購賞東海王陽獨曰妖巫相刼勢/無久立其中必有悔欲亡者但外圍急不得走耳宜)¶
　(小挺緩令得逃亡逃亡則一亭長足以禽矣帝然之/即敕宫撤圍緩賊賊衆分散遂㧞原武斬臣鎮等)¶
　集覽(單臣姓名虜複姓可單氏後改單氏音多寒反/又常演反原武本鄭州縣今屬開封府挺緩記)¶
　(月令仲夏挺重囚注/挺猶寛也音大頂反)質實(一統志云原武漢之縣名/屬河南郡三國仍舊後魏)¶
　(屬滎陽郡北齊省之隋置原陵縣唐改為原武縣屬/鄭州宋省入陽武縣後復置金元改屬鄭州至國朝)¶
　(因之屬/開封府)¶
六月廢皇太子彊為東海王立東海王陽為皇太子改¶
名莊考異(皇字羡據景帝七年書廢太子滎為臨江王/建初七年書廢太子慶為清河王皆省皇字)¶
<pb:KR2o0020_WYG_017-71a>¶
　(郭后既廢太子彊意不自安郅惲說太子曰久處疑/位上違孝道下近危殆不如辭位以奉養母氏太子)¶
　(從之數因左右及諸王陳其懇誠願備藩國上不忍/遲回者數嵗六月戊申詔曰春秋之義立子以貴東)¶
　(海王陽皇后之子宜承大統皇太子彊崇執謙退願/備藩國父子之情重久違之其封彊為東海王立陽)¶
　(為皇太子改名莊袁宏曰夫建太子所以重宗統一/民心也非有大惡於天下不可移也世祖中興漢業)¶
　(宜遵正道以為後世法今太子之德未虧於外内寵/既多嫡子遷位可謂失矣然東海歸藩謙㳟之心彌)¶
　(亮明帝承統友于之情愈篤雖長㓜易位興廢不同/父子兄弟至性無間夫以三代之道處之亦何以過)¶
　(乎胡氏曰春秋之義立子以長不以功以德不以貴/無立子以貴之説也借如立貴者彊非后子乎蓋不)¶
　(得於義故不得於言曰春秋之義立子以貴東海王/陽皇后之子宜承大統則是得失之分不待辨而自)¶
<pb:KR2o0020_WYG_017-71b>¶
　(明矣○帝以太子舅陰識守執金吾陰興為衛尉皆/輔導太子識性忠厚入雖極言正議及與賔客語未)¶
　(嘗及國事帝敬重之興雖禮賢好施而門無游俠與/同郡張宗上谷鮮于裒不相好知其有用猶稱所長)¶
　(而逹之友人張汎杜禽與興厚善以為華而少實但/私之以財終不為言是以世稱其忠後帝欲以興為)¶
　(大司徒興固讓曰臣不敢惜身誠虧損盛德不敢茍/冐帝遂聽之以沛國桓榮為議郎使授太子經車駕)¶
　(幸太學㑹諸博士論難於前榮辨明經義每以禮譲/相厭不以辭長勝人儒者莫之及又詔諸儒生雅歌)¶
　(擊磬盡日乃罷帝使左中郎將鍾興授皇太子及宗/室諸侯春秋賜興爵關内侯興辭以無功帝曰生敎)¶
　(訓太子及諸王侯非大功邪興曰臣師少/府丁恭於是復封恭而興遂固辭不受)集覽(遲回/注見)¶
　(靈帝建寧元年春秋之義立子以貴公羊傳隠元年/立適以長不以賢立子以貴不以長何休注適謂適)¶
<pb:KR2o0020_WYG_017-72a>¶
　(夫人之子尊無與敵故以齒子謂左右媵及姪娣之/子位有貴賤又防其同時而生故以貴也禮適夫人)¶
　(無子立右媵右媵無子立左媵左媵無子立嫡姪娣/適姪娣無子立右媵姪娣右媵姪娣無子立左媵姪)¶
　(娣質家親親先立娣文家尊尊先立姪適子有孫而/死質家親親先立弟文家尊尊先立孫其雙生也質)¶
　(家据見立先生文家据本意立後生皆所以防愛争/也娣姪注見成帝建始二年重久違之重猶言難也)¶
　(鮮于裒鮮于複姓裒名也鮮音僊裒音抔不相好好/去聲素不與之交好以禮譲相厭禮謂禮儀讓謂謙)¶
　(遜厭益渉反勝也孔子曰能以禮讓為國乎何冇雅/歌擊磬雅歌注見九年磬樂石也今大成樂中石磬)¶
　(是/)正誤(以禮讓相厭/今按厭服也)質實(鍾興汝南汝陽人/丁恭山陽東緡人)¶
　　書法(於是太子意不自安願備藩國則何以置書/廢后廢矣太子欲不廢得乎書曰廢太子所)¶
<pb:KR2o0020_WYG_017-72b>¶
　　(以深探/其情也)¶
　　發明(書廢后廢太子皆不書其故是帝無故廢之/也然太子之廢非帝本心特以其懇請不已)¶
　　(故從之爾綱目何不以太子彊請就藩國書之要/之郭后既廢而陰后有子太子彊意不自安其所)¶
　　(以使之不自安者誰歟使彊不自致其請亦豈能/久於其位哉直書曰廢皇太子則其輕動國本廢)¶
　　(嫡立庶詒謀不善其/失皆自見矣惜哉)¶
賜雒陽令董宣錢三十萬¶
　(陳留董宣為雒陽令湖陽公主蒼頭白日殺人因匿/主家吏不能得及主出行以奴驂乗宣候之駐車叩)¶
　(馬以刀畫地大言數主之失叱奴下車因格殺之主/即還宫訴帝帝大怒召宣欲箠殺之宣叩頭曰願乞)¶
<pb:KR2o0020_WYG_017-73a>¶
　(一言而死帝曰欲何言宣曰陛下聖德中興而縱奴/殺人將何以治天下乎臣不須箠請自殺即以頭擊)¶
　(楹流血被面帝令小黄門持之使宣叩頭謝主宣不/從彊使頓之宣兩手據地終不肯俯主曰文叔為白)¶
　(衣時藏亡匿死吏不敢至門今為天子威不能行一/令乎帝笑曰天子不與白衣同因敕彊項令出賜錢)¶
　(三十萬宣悉以班諸吏由是/能搏擊豪彊京師莫不震慄)集覽(數主之失數計其/失而一一責之格)¶
　(殺不用噐械而白手殺之彊/項彊渠良反言不低屈也)¶
　　書法(賜錢不書書董宣何交美之也曷為美之宣/不畏彊禦帝不私其親而容之非徒容之又)¶
　　(賞賜焉可謂交盡其善矣/終綱目書賜錢一而已)¶
秋九月帝如南頓賜復二嵗¶
<pb:KR2o0020_WYG_017-73b>¶
　(上幸南陽進幸汝南南頓縣舍置酒㑹賜吏民復南/頓田租一嵗父老前叩頭言願賜復十年帝曰天下)¶
　(重器常恐不任日復一日安敢逺期十嵗乎吏民/又言陛下實惜之何言謙也帝大笑復增一嵗)集¶
　覽(汝南豫州屬郡本秦三川郡漢為汝南郡宋為蔡/州今改汝寧府南頓本汝南郡頓縣古頓子國也)¶
　(頓迫於陳其後南徙因名南頓屬陳州在蔡州/東北賜復賜與復除令勿輸徭賦也復音福)質實¶
　(一統志云汝南春秋沈蔡二國地名秦屬潁川郡漢/初為汝南國後置汝南郡劉宋立司州號其城曰懸)¶
　(瓠後魏改為豫州東魏置行臺後周置總管府後改/舒州尋復曰豫州又改為溱州後改蔡州汝南郡如)¶
　(故隋初廢郡大業初廢州復為汝南郡治汝陽縣唐/初置豫州天寳初改汝南郡乾元初復為豫州寳應)¶
　(初仍改蔡州宋為淮康軍節度使金改鎮南軍元/為蔡州後陞為汝寧府至國朝因之屬河南道)¶
<pb:KR2o0020_WYG_017-74a>¶
(甲/辰)二十年春二月還宫○夏四月大司徒渉下獄死大¶
司空融坐免¶
　(戴渉坐入故太倉令奚渉罪下/獄死帝以三公連職策免竇融)¶
　　發明(戴渉之死不書其罪豈濫殺耶下書大司空/融坐免曰坐則知渉實有罪而融連坐之矣)¶
　　(此以一字/見義也)¶
五月大司馬廣平侯吳漢卒質實(一統志云廣平漢之/縣名屬廣平國東漢)¶
(屬鉅鹿郡曹魏於縣置廣平郡北齊以曲梁縣省入隋/置武安郡唐屬魏州宋屬洺州金以魏縣併為廣平縣)¶
(元仍舊至本朝/因之屬廣平府)¶
<pb:KR2o0020_WYG_017-74b>¶
　(漢病篤車駕親臨問所欲言對曰臣愚無所知識願/陛下愼無赦而已及薨詔送𦵏如大將軍霍光故事)¶
　(漢性彊力每從征伐帝未安常側足而立諸將見戰/陳不利或多惶懼失其常度漢意氣自若方整厲器)¶
　(械激揚吏士帝時遣人觀大司馬何為還言方修戰/攻之具乃嘆曰吳公差强人意隠若一敵國矣每當)¶
　(出師朝受詔夕則引道初無辦嚴之日及在朝廷斤/斤謹質形於體貌漢嘗出征妻子在後買田宅漢還)¶
　(讓之曰軍師在外吏士不足何多買田宅乎/遂盡以分與昆弟外家故能任職以功名終)集覽(彊/力)¶
　(彊大而有力吳公差彊人意謂吳漢甚起發人意思/無辦嚴之日治行李曰辦嚴今曰無辦嚴有素備也)¶
　(斤斤謹質斤音靳爾雅斤斤察也李廵曰精詳/之察孫炎曰重慎之察詩執競篇斤斤其明)¶
匈奴冦上黨天水扶風質實(上黨郡名注見周赧王五/十三年天水郡名注見建)¶
<pb:KR2o0020_WYG_017-75a>¶
(武元年扶風郡名注/見周顯王八年岐縣)○六月以蔡茂為大司徒朱浮為¶
大司空¶
　(太子太傅張湛自郭后之廢稱疾不朝帝彊起之欲/以為司徒湛辭疾篤不能復任朝事遂罷之而用茂)¶
　(浮/)質實(蔡茂河内懐人朱/浮沛國蕭縣人)¶
徙中山王輔為沛王¶
　　書法(東漢封子不悉書東海王陽不書封此何以/書輔廢后子也后雖被廢而帝之加思其子)¶
　　(猶若此以進為中山王書徙為沛王書/予存厚也下書以郭况為大渪臚義同)¶
○以郭况為大鴻臚¶
<pb:KR2o0020_WYG_017-75b>¶
　(帝數幸况第賞賜金帛豐盛/莫比京師號况家為金穴)質實(郭况眞定藁/人郭后之弟)¶
冬十二月遣馬援屯襄國¶
　(馬援自交阯還平陵孟冀迎勞之援曰方今匈奴烏/桓尚擾北邊欲自請擊之男兒要當死於邊野以馬)¶
　(革裹尸還𦵏耳何能卧牀上在兒女子手中邪冀曰/諒為烈士當如是矣十二月匈奴再冦天水扶風上)¶
　(黨援自請擊帝許之使出屯襄國詔百官祖道援謂/黄門郎梁松竇固曰凡人富貴當使可復賤也如卿)¶
　(等欲不可復賤居高/堅自持勉思鄙言)集覽(襄國注見漢王劉邦元年/祖道注見武帝征和三年)¶
　質實(平陵縣名注見成帝元延元年梁松/安定烏氐人竇固平陵人融之從子)¶
(乙/巳)二十一年春正月烏桓與匈奴鮮卑連兵入冦¶
<pb:KR2o0020_WYG_017-76a>¶
　(代郡以東尤被烏桓之害其居止近塞朝發穹廬暮/至城郭五郡民庶家受其辜至於郡縣損壊百姓流)¶
　(亡邊陲蕭條無復人迹秋八月帝遣馬援與諸謁者/分築堡塞稍興立郡縣或空置太守令長招還人民)¶
　(烏桓居上谷塞外白山者最為彊/富援將三千騎擊之無功而還)集覽(五郡武威張/掖酒泉敦煌)¶
　(金城此河西五郡邊陲陲與垂通逺邊也堡塞堡小/城也塞先代反風俗通曰塞者壅塞夷狄也秦築長)¶
　(城土皆紫色因曰紫塞白山郭義恭廣志西域有白/山通嵗有雪一名雪山括地志云山在伊州伊吾縣)¶
　(北百二十里一名析羅漫山地理志伊州在敦煌大/磧外索隠曰白山本名天山一名祁連山葢匈奴呼)¶
　(天為祁連也又祁連/注見武帝元朔三年)¶
　　書法(鮮卑始/見綱目)¶
<pb:KR2o0020_WYG_017-76b>¶
鮮卑冦遼東太守祭肜擊走之¶
　(鮮卑萬餘騎冦遼東太守祭肜率數千人迎擊之自/被甲陷陣虜大犇投水死者過半遂窮追出塞虜急)¶
　(皆棄兵裸身散走是後鮮/卑震怖畏肜不敢復闚塞)質實(祭肜潁川潁陽/人遵之從弟也)¶
冬匈奴冦上谷中山質實(上谷郡名注見秦王政三年/中山國名注見周威烈王二)¶
(十三/年)○西域十八國遣子入侍請都䕶不許¶
　(莎車王賢浸以驕横欲兼并西域數攻諸國諸國愁/懼車師前王鄯善焉耆等十八國俱遣子入侍願得)¶
　(都䕶帝以中國初定北邊未服皆還其侍子厚賞賜/之諸國聞都䕶不出而侍子皆還大憂恐乃與敦煌)¶
　(太守檄願留侍子以示莎車言侍子見留都/䕶尋至冀且息其兵裴遵以狀聞帝許之)集覽(莎/車)¶
<pb:KR2o0020_WYG_017-77a>¶
　(注見武帝元鼎二年車師前王注同上年焉耆/注見新莽始建國五年見留句絶見音形甸反)質實¶
　(敦煌郡名注見唐莊宗同光/二年冀縣名注見建武八年)¶
(丙/午)二十二年春閏正月帝如長安祠高廟上陵○二月¶
還宫○夏五月晦日食○秋九月地震○冬大司空浮¶
免以杜林為大司空○以劉昆為光禄勲¶
　(初昆為江陵令縣有火災昆向火叩頭火尋滅後為/𢎞農太守虎皆負子渡河帝聞而異之徴昆代林為)¶
　(光禄勲帝問昆曰前在江陵反風滅火後守𢎞農虎/北渡河行何德政而致是事對曰偶然耳左右皆笑)¶
　(帝歎曰此乃長者之/言也顧命書諸策)集覽(江陵注見漢王劉邦元年/光禄勲百官表郎中令秦)¶
<pb:KR2o0020_WYG_017-77b>¶
　(官漢武更名光禄勲瓚曰主郎内諸官故曰郎中令/應劭曰光明禄爵勲功也顔師古曰勲猶閽也主宫)¶
　(殿門戶之職顧命書諸策回視曰顧/竹簡曰策回顧史官令冩入史策)質實(劉昆陳留/東昬人𢎞)¶
　(農郡名詳注見/獻帝興平二年)¶
青州蝗○匈奴單于輿死子蒲奴立求和親許之¶
　(匈奴中連年旱蝗赤地數千里人畜饑疫死耗大半/單于畏漢乗其敝乃遣使詣漁陽求和親帝遣中郎)¶
　(將李茂/報命)¶
　　書法(書求又切於書請者矣書求和親始此終綱/目書求和親三求昬二請和親四請昬一及)¶
　　(和親一詳/文帝六年)¶
<pb:KR2o0020_WYG_017-78a>¶
詔罷邊郡亭候招降烏桓質實(烏桓東胡國名注/見宣帝本始三年)¶
　(烏桓乗匈奴之弱擊破之匈奴北徙數千里幕南/地空詔罷諸邊郡亭候吏卒以幣帛招降烏桓)集¶
　覽(幕南注見獻帝建安二十五年沙/漠亭候注見建武十二年亭障)¶
西域復請都䕶不許遂附於匈奴¶
　(西域諸國侍子久留敦煌皆愁思亡歸莎車王賢知/都䕶不出擊破鄯善攻殺龜兹王鄯善王安上書願)¶
　(復遣子入侍更請都䕶都䕶不出誠迫於匈奴帝報/曰今使者大兵未能得出如諸國力不從心東西南)¶
　(北自在也於是鄯善車師復附匈奴班固曰孝武之/世圖制匈奴患其兼從西國結黨南羌乃表河曲列)¶
　(四郡開玉門通西域以斷匈奴右臂隔絶南羌月氏/單于失援由是逺遁而幕南無王庭矣然通西域近)¶
<pb:KR2o0020_WYG_017-78b>¶
　(有龍堆逺則蔥嶺身熱頭痛懸度之阨淮南杜欽揚/雄之論皆以為此天地所以界别區域絶外内也西)¶
　(域諸國各有君長兵衆分弱無所統一雖屬匈奴不/相親附匈奴能得其馬畜旃罽而不能統率與之進)¶
　(退與漢隔絶道里又逺得之不為益棄之不為損盛/德在我無取於彼故自建武以來西域思漢威德咸)¶
　(樂内屬數遣使置質于漢願請都䕶聖上逺覽古今/因時之宜辭而未許雖大禹之序西戎周公之讓白)¶
　(雉太宗之郤走/馬義兼之矣)集覽(龜兹王句絶龜兹西域小國在/大宛國西天竺國東孫奕示兒)¶
　(編曰前書龜音丘兹音慈今龜音勾丘反兹音沮惟/反蓋急言耳章懐説兼從西國兼并從親也過秦論)¶
　(曰合從締交注從與縱通此言兼從西國謂與西域/諸國兼并合從也河曲列四郡河西九曲本西戎地)¶
　(在河關縣西公羊傳曰河千里而一曲案曲言其隈/地也四郡謂酒泉武威張掖敦煌王庭注見武帝元)¶
<pb:KR2o0020_WYG_017-79a>¶
　(狩四年龍堆孟康曰白龍堆也形如土龍身無頭有/尾高大者二三丈卑者丈餘皆東北向相似也在西)¶
　(域中樓蘭王所居地蔥嶺注見和帝永元二年身熱/頭痛懸度之阨顔師古曰阨塞也礙也西域有大小)¶
　(頭痛之山赤土身熱之阪過之令人身熱無色頭痛/嘔吐也懸度注見成帝河平四年旃罽旃與氊同罽)¶
　(通作&KR1455;西胡毳布織毛為之置質此質如字讀大禹/之序西戎書禹貢西戎即叙注西方戎落皆就次叙)¶
　(美禹之功及戎狄也周公之讓白雉越裳氏獻白雉/曰天之無烈風淫雨海不揚波三年矣意者中國有)¶
　(聖人乎盍往朝之周公謙讓而歸之成王稱先王神/致薦于宗廟太宗之郤走馬太宗文帝也時有獻千)¶
　(里馬者帝曰鸞旗在前屬車/在後朕乗千里馬獨先安之)正誤(置質今按質謂/質子也音致)質¶
　實(一統志云白龍堆在陜西行都司故/敦煌郡正西關外白龍堆沙是也)¶
<pb:KR2o0020_WYG_017-79b>¶
　　書法(先是再書請都䕶不許矣於是三書其/三書何嘉自治也帝亦可謂有定見矣)¶
　　發明(前書請都䕶不許今書復請都䕶不許則帝/不勤逺畧務内不務外之意曉然見矣漢業)¶
　　(鼎安/宜哉)¶
(丁/未)二十三年夏五月大司徒茂卒○秋八月大司空林¶
卒○以玉況為大司徒集覽(玉況姓名玉音肅況許放/反字從水或從以誤也章)¶
(懐曰玉況字/文伯京兆人)○冬十月以張純為大司空質實(張純杜/陵人放)¶
(之子安世/𤣥孫也)○武陵蠻反遣將軍劉尚擊之敗没¶
　(尚泝沅水入武谿擊之尚輕敵/深入蠻乗險邀之尚一軍悉没)集覽(武谿武陵縣西/三十里有武山)¶
<pb:KR2o0020_WYG_017-80a>¶
　(山半有槃瓠石水出謂/之武陵溪一名徳勝泉)質實(一統志云沅水在常徳/府城南上自辰州府界)¶
　(流入桃源縣境經此東流至龍陽縣北入洞庭湖武/谿即武陵溪也在常徳府城西三十里源出武山入)¶
　(沅/水)¶
鬲侯朱祜卒質實(一統志云鬲漢之縣名屬平原郡東/漢末省入平昌縣故城在濟南府徳)¶
(州城東一/百六十里)¶
　(祜為人質直尚儒學為將多受降/以克定城邑為本不存首級之功)集覽(首級案秦法/以斬一人首)¶
　(賜爵一級故因/謂斬首為級)¶
　　書法(建武功臣多矣書卒者十二人皆顯功者也/祜無顯功則何以書祜為將多受降不存首)¶
<pb:KR2o0020_WYG_017-80b>¶
　　(級之功蓋賢將/也故特書之)¶
(戊/申)二十四年春正月匈奴南邊八部立日逐王比為南¶
單于欵塞内附¶
　(初匈奴單于與弟右谷蠡王知牙師以次當為左賢/王左賢王次即富為單于單于欲傳其子遂殺知牙)¶
　(師烏珠留單于有子曰比為右薁鞬日逐王領南邊/八部比見知牙師死出怨言曰以兄弟言之右谷蠡)¶
　(王次當立以子言之我前單于長子我當立遂内懷/猜懼庭㑹稀闊單于疑之乃遣兩骨都侯監領比所)¶
　(部兵及單于蒲奴立比益恨望密遣漢人郭衡奉匈/奴地圖詣西河太守求内附兩骨都侯頗覺其意勸)¶
　(單于誅比比弟斬將王在單于帳下聞之馳以報比/比遂聚八部兵四五萬人待兩骨都侯還欲殺之骨)¶
<pb:KR2o0020_WYG_017-81a>¶
　(都侯且到知其謀亡去單于遣萬騎擊之見比衆盛/不敢進而還八部大人共議立比為呼韓邪單于欵)¶
　(五原塞願永為藩蔽扞禦北虜事下公卿議者皆以/為天下初定中國空虛不可許五官中都將耿國獨)¶
　(以為宜如孝宣故事受之令東扞鮮卑北拒匈奴/率厲四夷完復邊郡帝從之於是分為南北匈奴)集¶
　覽(右谷蠡王右音有左右手之右也下倣此又注見/昭帝始元二年右薁鞬日逐王右薁鞬匈奴官號)¶
　(薁於六反鞬紀言反七制作日逐王比注日逐匈奴/貴王之號賤於左賢王比其名也骨都侯匈奴官號)¶
　(亦有左右索隠曰骨都異姓大臣斬將王比子/弟也失其名欵五原塞注見宣帝甘露二年)¶
秋七月遣馬援征武陵蠻考異(按征伐例用兵於臣子/之叛亂者曰征曰討於)¶
(夷狄曰伐曰攻曰擊據前年書武陵/蠻反遣將軍劉尚撃之則此誤作征)¶
<pb:KR2o0020_WYG_017-81b>¶
　(武林蠻冦臨沅遣謁者李嵩中山太守馬成討之不/克馬援請行帝愍其老未許援曰臣尚能被甲上馬)¶
　(帝令試之援據鞍顧盻以示可用帝笑曰矍鑠哉是/翁遂遣率中郎將馬武耿舒等將四萬餘人征五溪)¶
　(援謂友人杜愔曰吾受厚恩年迫日索常恐不得死/國事今獲所願甘心瞑目但畏長者家兒或在左右)¶
　(與從事殊難得調/介介獨惡是耳)集覽(武陵禹貢荆州之域秦為黔/中郡光武改名武陵郡今常)¶
　(徳府是臨沅縣名屬武陵以南臨沅水故名焉今常/徳府元江縣是矍鑠哉是翁矍鑠輕徤貎東觀記矆)¶
　(哉是翁注矆許縳反五溪酈道元水經注沅水出牂/牁郡且蘭縣去武陵界分五溪五溪謂雄溪樠溪酉)¶
　(溪潕溪辰溪皆槃瓠子孫所居謂之五溪蠻也漢書/注五溪今在辰州年迫日索迫逼也索盡也謂嵗月)¶
　(老也畏長者家兒謂權要子弟可畏也明年果為梁/松所搆陷或在左右與從事本作或在左右或與從)¶
<pb:KR2o0020_WYG_017-82a>¶
　(事得調句/絶調和也)質實(一統志云武陵漢之郡名治索縣王/莽改為建平郡東漢復為武陵郡治)¶
　(臨沅縣三國時初屬蜀後屬吳梁改為沅州隋改為/朗州唐初因之後改為武陵郡宋初改為朗州後陞)¶
　(常徳府元改為常徳路至國朝改為常徳府屬湖廣/道臨沅漢之縣名為武陵郡治所以南臨沅水故名)¶
　(晉因之隋初改為武陵縣屬朗州後改屬武陵郡唐/屬朗州宋屬常徳府元屬常徳路至國朝因之屬常)¶
　(徳府五溪在辰州府盧溪縣西武山酈道元水經武/陵有五溪謂雄溪樠溪酉溪潕溪辰溪皆槃瓠子孫)¶
　(所居謂之/五溪蠻也)¶
冬十月匈奴南單于遣使入貢¶
　(南單于奉藩稱臣上以問朗陵侯臧宫宫曰匈奴饑/疫分爭臣願得五千騎以立功帝笑曰常勝之家難)¶
<pb:KR2o0020_WYG_017-82b>¶
　(與慮敵吾/方自思之)質實(朗陵縣名注見明帝永平/十五年臧宫潁川郟人)¶
(己/酉)二十五年春正月貊人鮮卑烏桓並入朝貢¶
　(遼東徼外貊人冦邊太守祭肜招降之肜又以財利/撫納鮮卑大都䕶偏何使招致異種絡繹欵塞肜曰)¶
　(審欲立功當歸擊匈奴斬送頭首乃信耳偏何等即/擊斬匈奴持頭詣郡其後相攻輙送首級受賞賜自)¶
　(是匈奴衰弱邊無冦警鮮卑烏桓並入朝貢肜為人/質厚重毅撫夷狄以恩信故皆畏而愛之得其死力)¶
　集覽(徼外貊人徼吉弔反境也顔師古曰謂以木石/水為界晉灼曰西南之徼猶東北之塞也貊注)¶
　(見新莽始建國四年薉貉偏何大都䕶姓名絡繹欵/塞韻㑹注往來不絶曰絡繹字通作落驛鮮卑烏桓)¶
　(本皆東胡種漢初匈奴冐頓破東胡/其餘衆散保烏桓山鮮卑山為二族)質實(鮮卑烏桓/注見梁武)¶
<pb:KR2o0020_WYG_017-83a>¶
　(帝大同十/一年突厥)¶
南單于擊北單于破之來請使者監䕶考異(南上漏匈/奴二字提)¶
(要北單于/作北匈奴)¶
　(南單于遣其弟左賢王莫將兵萬餘人擊北單于弟/薁鞬左賢王生獲之北單于震怖却地千餘里南單)¶
　(于復遣使詣闕貢獻求使/者監䕶遣侍子修舊約)¶
三月晦日食○夏新息侯馬援卒于軍詔收其印綬¶
　(馬援軍至臨鄉擊破蠻兵初援嘗有疾虎賁中郎將/梁松來候之獨拜牀下援不答松意不平諸子問曰)¶
　(梁伯孫帝壻貴重朝廷公卿以下莫不憚之大人柰/何獨不為禮援曰我乃松父友也雖貴何得失其序)¶
<pb:KR2o0020_WYG_017-83b>¶
　(乎援兄子嚴敦並喜譏議通輕俠援前在交阯還書/誡之曰吾欲汝曹聞人過失如聞父母之名耳可得)¶
　(聞口不可得言也好議論人長短妄是非政法此吾/所大惡寧死不願聞子孫有此行也龍伯高敦厚周)¶
　(愼口無擇言謙約節儉亷公有威吾愛之重之願汝/曹效之杜季良豪俠好義憂人之憂樂人之樂父喪)¶
　(致客數郡畢至吾愛之重之不願汝曹效也效伯高/不得猶為謹敕之士所謂刻鵠不成尚類鶩者也效)¶
　(季良不得陷為天下輕薄子所謂畵虎不成反類狗/者也伯高者山都長龍述也季良者越騎司馬杜保)¶
　(也㑹保仇人上書訟保為行浮薄亂群惑衆伏波將/軍萬里還書以誡兄子而梁松竇固與之交結帝召)¶
　(松固以訟書及援誡書示之松固叩頭流血而得不/罪詔免保官擢拜龍述為零陵太守松由是恨援及)¶
　(挼討武陵蠻軍次下雋有兩道可入從壺頭則路近/而水險從充則塗夷而運逺耿舒欲從充道援以為)¶
<pb:KR2o0020_WYG_017-84a>¶
　(棄日費糧不如進壺頭搤其咽喉充賊自破以事上/之帝從援策進營壺頭賊乗高守隘水疾船不得上)¶
　(㑹暑甚士卒多疫死援亦中病乃穿岸為室以避炎/氣賊每升險鼔譟援輙曵足以觀之左右哀其壯莫)¶
　(不為之流涕耿舒與兄好畤侯弇書曰前舒上書當/先擊充糧雖難進而兵馬得用軍人數萬爭欲先奮)¶
　(今壺頭竟不得進大衆怫鬰行死誠可痛惜前到臨/鄉賊無故自致若夜擊之即可殄滅伏波類西域賈)¶
　(胡到一處輙止以是失利今果疫疾皆如舒言弇得/書奏之帝乃使梁松乗驛責問援因代監軍㑹援卒)¶
　(松因是搆陷援帝大怒追收援新息侯印綬初援在/交阯常餌薏苡實能輕身勝瘴氣軍還載之一車及)¶
　(卒後有上書譛之者以為昔所載還皆明珠文犀帝/益怒援妻孥惶懼與嚴草索相連詣闕請罪帝乃出)¶
　(松書以示之方知所坐上書訴寃前雲陽令朱勃詣/闕上書曰竊見故伏波將軍馬援間者南討立陷臨)¶
<pb:KR2o0020_WYG_017-84b>¶
　(鄉師已有業未竟而死吏士雖疫援不獨存惟援得/事朝廷二十二年北出塞漠南渡江海觸冒害氣僵)¶
　(死軍事名滅爵絶國土不傳海内不知其過衆庶未/聞其毁家屬杜門𦵏不歸墓怨隙並興宗親怖慄死)¶
　(者不能自列生者莫為之訟臣竊傷之願下公卿平/援功罪宜絶宜續以厭海内之望帝意稍解胡氏曰)¶
　(梁松坐馬援書叩頭流血帝所親見也而使之乗驛/責援代監其軍援請營壺頭耿舒請從充道兩事俱)¶
　(上帝從援策尋復聽舒咎援失利誣陷之言又自松/口帝平日料敵制勝明見萬里之外乃於此舉屢失)¶
　(事宜得非春秋既髙智有所困耶不然有臣/如援而不保令終其為君徳之累豈小小哉)集覽(臨/鄉)¶
　(七制注臨鄉鄉名屬武陵縣松父松之父名統下雋/注見晉惠帝大安二年壺頭山名也山在石開處數)¶
　(十丈其上名曰天門在辰州沅陵縣東山邊有石窟/即馬援所穿室以避炎氣者武陵記曰此山頭與東)¶
<pb:KR2o0020_WYG_017-85a>¶
　(海方壺山相似神僊多所遊集因名壺頭方輿記曰/山形似壺因以名山從充充縣名屬武陵郡從者由)¶
　(也好畤侯畤音止好畤縣名屬右扶風耿弇所封邑/也今京兆府乾州屬縣怫鬰行死怫鬰藴積也行死)¶
　(猶言將死魏武帝樂府曰中心何怫鬰薏苡實薏苡/藥名味甘微寒主風濕痺下氣乆服輕身延年文犀)¶
　(犀南徼外獸爾雅注形似水牛猪頭二角一在頂一/在鼻文犀即通天犀角上白縷直至端妻孥孥子也)¶
　(通作帑記中庸注古者謂子孫曰帑與嚴草索相連/嚴援之兄子名晉灼曰古者相随坐罪不至扑刑者)¶
　(令衣褐帯索相随以執役所謂胥靡者是間者猶/言近間也以厭海内之望厭益渉反伏也望怨也)正¶
　誤(以厭海内之望今按厭/塞也滿也望願望也)質實(一統志云山都秦之/縣名屬南陽郡漢因)¶
　(之東漢為侯國後廢之故城在襄陽府城南中廬鎮/龍述京兆人杜保同上零陵郡名注見晉武帝太康)¶
<pb:KR2o0020_WYG_017-85b>¶
　(元年壺頭山名在辰州府城東百三十里以山頭與/東海方壺相似故名漢建武間武陵蠻叛馬援等征)¶
　(之進營壺頭㑹暑甚士卒多疫死援穿山為室以避/炎氣今山邊有石窟即援所居室也充漢之縣名屬)¶
　(武陵郡晉廢之唐復置尋省之故城在岳州府慈利/縣西二百四十里耿舒茂陵人弇之弟好畤漢之縣)¶
　(名屬右扶風後周省之故城在西安府乾州城東七/里新息縣名注見平帝元始四年雲陽漢之縣名昭)¶
　(帝所置屬安定郡晉宋以後俱仍舊唐初/廢之故址在西安府涇陽縣西北七十里)¶
　　書法(春秋書卒于師嘉死事也上書卒于軍下書/收其印綬帝之失大矣特書詔譏之終綱目)¶
　　(書卒于軍八/詐建武九年)¶
　　發明(君臣之交難矣哉馬援當雲擾之初擇君而/事一見世祖恢廓大度知其帝王有真即委)¶
<pb:KR2o0020_WYG_017-86a>¶
　　(質臣服帝亦推誠用之由是奮其智能建立事功/為中興名臣及其晚節乃不能自保况援此行止)¶
　　(於未能成功而已非有敗軍殺將之罪何為怒之/若此綱目書援卒于軍則見其没於王事之實書)¶
　　(詔收印綬則見其無罪可書之實由是觀之明/如光武皆如馬援猶不保始終况他人乎吁)¶
冬十月監軍謁者宗均矯制告諭群蠻降之¶
　(謁者宗均監援軍援既卒軍士疫死者大半蠻亦饑/困均乃與諸將議曰今道逺士病不可以戰欲權承)¶
　(制降之何如諸將莫敢應均曰夫忠臣出境有可以/安國家専之可也乃矯制調伏波司馬吕种守沅陵)¶
　(長命种奉詔書入虜營告以恩信因勒兵随其後蠻/夷震怖冬十月共斬其大帥而降於是均入賊營散)¶
　(其衆遣歸本郡為置長吏而還群蠻遂平均未/至先自劾矯制之罪上嘉其功迎賜以金帛)質實¶
<pb:KR2o0020_WYG_017-86b>¶
　(一統志云沅陵本秦黔中郡地名漢初為長沙國下/雋縣地後置沅陵縣屬武陵郡晉因之陳為沅陵郡)¶
　(治隋辰州治此唐宋元仍舊至本/朝因之為辰州府治所仍屬焉)¶
　　書法(矯制雖有功必書矯綱目/之修君臣之義而已矣)¶
遼西烏桓内屬置校尉以領之¶
　(是嵗遼西烏桓大人郝旦等率衆内屬詔封烏桓渠/帥為侯王君長者八十一人使居塞内布於縁邊諸)¶
　(郡令招來種人給其衣食遂為漢偵候助擊匈奴鮮/卑時司徒掾班彪上言烏桓天性輕黠好為寇賊若)¶
　(乆故縱而無總領者必復掠居人但委主降掾吏恐/非所能制臣愚以為宜復置烏桓校尉誠有益於附)¶
　(集省國家之邊慮帝從之於是始復置校尉於上/谷寗城開營府并領鮮卑賞賜質子嵗時互市焉)集¶
<pb:KR2o0020_WYG_017-87a>¶
　覽(寗城縣屬上谷郡案上/谷今保定路易州是)質實(遼西烏桓注見獻帝/建安十年上谷郡名)¶
　(注見秦王/政三年)¶
(庚/戌)二十六年春正月詔増百官俸¶
　(千石已上减於西京舊制/六百石已下増於舊秩)¶
初作夀陵¶
　(帝曰古者帝王之𦵏皆陶人瓦器木車茅馬使後世/之人不知其處太宗識終始之義景帝能述遵孝道)¶
　(遭天下反覆而霸陵獨完受其福豈不羙哉今所制/地不過二三頃無為山陵陂池裁令流水而已使迭)¶
　(興之後與丘隴同體胡氏曰光武幸南陽宗戚丐復/十年帝曰天下至重日復一日敢望許久邪及夀陵)¶
<pb:KR2o0020_WYG_017-87b>¶
　(初作即有迭興之念此皆理所必至而人所諱/言者明逹如是宜其永終天禄享國久長也)集覽¶
　(作夀陵夀陵即原陵也去洛陽十五里帝生前豫作/陵墓故曰夀陵案作夀陵非禮也家語曰孔子在宋)¶
　(見桓魋自為石椁冉子僕曰禮凶事不豫此何謂也/孔子曰既死而議謚謚定而卜𦵏既𦵏而立廟皆臣)¶
　(子之事非所豫屬也况自為之哉陶人陶瓦為人之/形也禮記注以陶去土而為之故謂之陶陂池顔之)¶
　(推刋謬正俗曰東觀記光武作夀陵云為山陵陂池/案陂池當讀如坡陁猶言靡迤耳言不須髙作山陵)¶
　(但令小隆起坡迤然裁得流泄水潦耳今讀者謂為/陂池令得流水此讀非也使迭興之後與丘隴同體)¶
　(丘小山隴大阪也謂異時易姓受命之後庶使陵/墓與丘隴之形體無别丐復願賜復事在十九年)¶
　　書法(皇帝踐阼即起陵邑漢舊制也於是帝即位/二十六年矣始作夀陵制度簡易故特書初)¶
<pb:KR2o0020_WYG_017-88a>¶
　　(美之也是故宣帝作杜陵書初光武作夀陵/書初明帝作夀陵書初皆乆而後作者也)¶
立南單于庭置使匈奴中郎將以領之¶
　(遣中郎將叚郴副校尉王郁使南匈奴立其庭去五/原西部塞八十里詔聽南單于入居雲中始置使匈)¶
　(奴中郎將將/兵衛䕶之)¶
秋南單于遣子入侍考異(南上漏匈/奴二字)¶
　(詔賜單于冠帶璽綬車馬金帛甲兵仗器又轉河東/米糒牛羊以贍給之令中郎將將弛刑五十人随單)¶
　(于所處參辭訟察動静單于嵗盡輙遣奉奏送侍子/入朝漢遣謁者送前侍子還單于庭賜單于及閼氏)¶
　(左右賢王以下繒綵合萬匹嵗以為常於是雲中五/原朔方北地定襄鴈門上谷代八郡民歸於本土遣)¶
<pb:KR2o0020_WYG_017-88b>¶
　(謁者分將弛刑補治城郭發遣邊民在中國者布還/諸縣皆賜以裝錢轉給糧食時城郭兵墟掃地更為)¶
　(上乃悔/前徙之)集覽(弛刑弛或作施亦音㢮有赦令罪人去/其鉗鉄赭衣謂之弛刑即輸贖徒作者)¶
冬徙南單于居西河美稷¶
　(冬南單于五骨都侯子復將其衆三千人歸南部北/單于使騎追擊悉獲其衆南單于遣兵拒之逆戰不)¶
　(利於是復詔單于徙居西河美稷因使叚郴王郁留/西河擁䕶之令西河長史嵗將騎二千弛刑五百人)¶
　(助中即將衛䕶單于冬屯夏罷自後以為常南單于/既居西河亦列置諸部王助漢扞戍北地朔方五原)¶
　(雲中定襄鴈門代郡皆領部衆為郡縣偵邏耳目北/單于惶恐頗還所畧漢民以示善意鈔兵每到南部)¶
　(下還過亭堠輙謝曰自擊亡虜/薁鞬日逐耳非敢犯漢民也)集覽(亡虜薁鞬日逐/薁鞬日逐於二)¶
<pb:KR2o0020_WYG_017-89a>¶
　(十四年附漢/故稱亡虜)質實(西河郡名注見周威烈王二十三/年美稷縣名注見安帝永初二年)¶
(辛/亥)二十七年夏大司徒況卒○五月詔三公去大名改¶
司馬曰太尉○以趙憙為太尉馮勤為司徒質實(馬勤/魏郡)¶
(人楊/曽孫)○北匈奴求和親不許¶
　(北匈奴遣使詣武威求和親帝召公卿廷議不决皇/太子言曰南單于新附北虜懼於見伐故傾耳而聽)¶
　(爭欲歸義耳今未能出兵而反交通北虜臣恐南單/于將有二心北虜降者且不復來矣帝然之告武威)¶
　(太守勿受其使臧宫馬武上書曰虜今人畜疫死旱/蝗赤地疲困乏力不當中國一郡萬里死命縣在陛)¶
　(下豈宜固守文徳而墮武事乎今命將臨塞厚縣購/賞諭告髙句驪烏桓鮮卑攻其左發河西四郡天水)¶
<pb:KR2o0020_WYG_017-89b>¶
　(隴西羌胡擊其右如此北虜之滅不過數年詔報曰/今國無善政災變不息百姓驚惶人不自保而復欲)¶
　(逺事邊外乎孔子曰吾恐季孫之憂不在顓&KR0119;且北/狄尚彊而屯兵警備𫝊聞之事恒多失實誠能舉天)¶
　(下之半以滅大冦豈非至願茍非其時/不如息民自是諸將莫敢言兵事者)集覽(赤地空/盡無物)¶
　(曰赤臧宫傳注赤地言在地之物皆盡也陛下蔡邕/曰陛階也所由升堂也天子必有近臣立於陛側謂)¶
　(之陛下者群臣與天子言不敢指斥故呼在/陛下者與之言因卑達尊之意上書亦如之)質實(武/威)¶
　(郡名注見/建武十年)¶
夀張侯樊宏卒¶
　(宏為人謙柔畏慎每當朝㑹輙迎期先到俯伏待事/所上便宜手自書冩毁削草本公朝訪逮不敢衆對)¶
<pb:KR2o0020_WYG_017-90a>¶
　(宗族染其化未嘗犯法帝甚重之及病困遺令薄𦵏/一無所用以為棺柩一藏不宜復見如有腐敗傷孝)¶
　(子之心使與夫人同墳異藏帝善其令以書示百官/因曰今不順夀張侯意無以彰其徳且吾萬嵗之後)¶
　(欲以/為式)集覽(公朝訪逮不敢衆對訪逮謂訪問時政也/三國呉顧雍訪逮民間及政職所宜輙密)¶
　(以聞即/此意)正誤(公朝訪逮今按逮/及也訪問所及也)質實(一統志云夀張/東漢縣名即春)¶
　(秋時之良邑漢為夀良縣屬東郡東漢改為夀張縣/隋屬濟州後屬鄆州唐於此置夀州并増置夀良縣)¶
　(尋俱省宋屬東平府金元仍舊至本朝初省入須/城陽榖二縣後復置改屬兖州府樊宏湖陽人)¶
　　書法(於是功臣封侯者三百六十五人其外戚封/者四十五人不皆卒卒宏何宏近有徳者也)¶
　　(故特/書之)¶
<pb:KR2o0020_WYG_017-90b>¶
(壬/子)二十八年春以魯益東海¶
　(徙魯王興為北海王以魯益東海帝以東海王彊去/就有禮故優以大封食二十九縣賜虎賁旄頭設鍾)¶
　(簴之樂擬於乗輿延平陳氏曰/愛其有禮而以僣禮賞之過矣)集覽(虎賁注見平帝/元始五年旄頭)¶
　(注見建武四年旄騎鍾簴注/見秦始皇二十六年鍾鐻)質實(魯國名注見周太/祖廣順二年曲阜)¶
　(北海國名注見桓帝永康元年青/州東海國名注見秦二世二年)¶
　　書法(廢興之際難矣彊能為子/帝能為父故特書美之)¶
夏六月沛太后郭氏薨¶
　　書法(王太后卒未有書者此其書何廢后也廢后/以善終者鮮矣帝可謂能存厚后可為善處)¶
<pb:KR2o0020_WYG_017-91a>¶
　　(廢故書薨交予之綱目之例自戰國分王外其書/薨者非不成君廢帝廢后則諡為帝為后者也不)¶
　　(然則帝母也公主有大功者也非是無薨道矣唐/㑹昌以後宰相節鎮有書薨者誤也終綱目自分)¶
　　(王外書薨十四不成君一安帝延光四年北鄉侯/廢帝二晉孝武帝太元十一年海西公奕己邜年)¶
　　(唐酅公廢后一是年沛太后諡為帝三唐髙宗上/元二年太子𢎞𤣥宗開元二年襄王重茂二十九)¶
　　(年寜王憲諡為后一唐𤣥宗開元二十五年恵妃/武氏帝母一晉哀帝興寜元年皇太妃周氏有功)¶
　　(公主一癸未年唐平陽公主方鎮三唐武宗㑹昌/三年劉從諫宣宗大中十一年王紹鼎懿宗咸通)¶
　　(十三年張允伸宰相一/唐僖宗乾符元年劉瞻)¶
○秋八月遣諸王就國¶
<pb:KR2o0020_WYG_017-91b>¶
　(先是上問趙憙以長久之計憙請遣諸王就國上遂/遣魯王興齊王石就國初馬援兄子壻王磐平阿侯)¶
　(仁之子也王莾敗磐擁富貴為游俠有名江淮間游/京師與諸貴戚友善援謂姊子曹訓曰王氏廢姓也)¶
　(子石當屏居自守而反游京師長者用氣自行多所/陵折其敗必也後歳餘磐坐事死磐子肅復出入王)¶
　(侯邸第時禁罔尚踈諸王皆在京師競脩名譽招游/士援因謂司馬吕种曰建武之元名為天下重開自)¶
　(今以徃海内日當安耳但憂國家諸子並壮而舊防/未立若多通賔客則大獄起矣卿曹戒慎之至是有)¶
　(上書告肅等受誅之家為諸王賔客慮因事生亂㑹/更始子夀光侯鯉得幸於沛王怨劉盆子結客殺故)¶
　(式侯恭帝怒沛王坐繫詔獄三日乃得出因詔郡縣/収捕諸王賔客更相牽引死者以千數吕种亦與其)¶
　(禍臨命歎曰馬将軍神人也秋八月戊寅東海王/彊沛王輔楚王英濟南王康淮陽王延始就國)集¶
<pb:KR2o0020_WYG_017-92a>¶
　覧(子石王磐字臨命/臨将終命之時)質實(一統志云夀光漢之縣名/屬北海郡東漢屬樂安國)¶
　(隋以閭丘縣省入屬青州唐屬乗州後復屬青州宋/金元仍舊至本朝因之改屬青州府沛國名注見秦)¶
　(始皇二十/八年沛郡)¶
以張佚為太子太傅桓榮為少傅¶
　(上大㑹群臣問誰可傅太子者群臣承望上意皆言/太子舅執金吾原鹿侯隂識可博士張佚正色曰今)¶
　(陛下立太子為隂氏乎為天下乎即為隂氏則隂侯/可為天下則固宜用天下之賢才帝稱善曰欲置傅)¶
　(者以輔太子也今博士不難正朕况太子乎即拜佚/為太子太傅以博士桓榮為少傅賜以輜車乗馬榮)¶
　(大㑹諸生陳其車馬印綬曰今/日所䝉稽古之力也可不勉哉)集覽(不難正朕張佚/正救我猶且不)¶
<pb:KR2o0020_WYG_017-92b>¶
　(難輜車輜荘持反輿服志注軿車有衣蔽無後轅者/謂之輜車乘馬乗去聲四馬曰乗公羊傳䟽云周禮)¶
　(大夫以上皆乗四馬所以通四方印綬七制觧云印/䨇印長寸二分方六分黑犀為文有刻文光明章表)¶
　(轉相結綬故謂之/綬加以䨇印之飾)質實(桓榮沛郡/龍亢人)¶
北匈奴乞和親許之¶
　(北匃奴遣使貢馬及裘更乞和親并請音樂又求率/西&KR1022;諸國胡客俱獻見帝下三府議酬荅之宜司徒)¶
　(椽班彪曰臣聞孝宣帝敇邉守尉曰匃奴大國多變/詐交接得其情則却敵折衝應對入其數則反為輕)¶
　(欺今北匃奴見南單于來附懼謀其國故數乞和親/又逺驅牛馬與漢合市重遣名王多所貢獻斯皆外)¶
　(示富彊以相欺誕也臣見其獻益重知其國益虗歸/親愈數為懼愈多然今既未獲助南則亦不宜絶北)¶
<pb:KR2o0020_WYG_017-93a>¶
　(覊縻之義禮無不答謂可頗加賞賚畧與所獻相當/報答之辭令必有適今立槀草并上曰單于不忘漢)¶
　(恩追念先祖舊約欲求和親以輔身安國計議甚髙/為單于嘉之徃者匃奴數有乖亂呼韓邪郅攴自相)¶
　(讐隙並䝉孝宣皇帝垂㤙救䕶故各遣侍子稱藩保/塞其後郅支忿戾自絶皇澤而呼韓附親忠孝彌著)¶
　(及漢滅郅支遂保國𫝊嗣子孫相繼今南單于擕衆/向南欵塞歸命自以呼韓嫡長次第當立而侵奪失)¶
　(職猜疑相背數請兵将歸掃北庭䇿謀紛紛無所不/至惟念斯言不可獨聽又以北單于比年貢獻欲脩)¶
　(和親故拒而未許将以成單于忠孝之義漢秉威信/總率萬國日月所照皆為臣妾殊俗百蠻義無親踈)¶
　(服順者褒賞畔逆者誅罰善惡之效呼韓郅支是也/今單于欲脩和親欵誠已逹何嫌而欲率西域諸國)¶
　(俱來獻見西𫝊國屬匈奴與屬漢何異單于數連兵/亂國内虗耗貢物裁以通禮何必貢馬裘今齎雜繒)¶
<pb:KR2o0020_WYG_017-93b>¶
　(五百匹弓鞬韇丸一矢四發遺單于又賜獻馬左骨/都侯右谷蠡王雜繒各四百匹斬馬劒各一單于前)¶
　(言先帝時所賜呼韓邪竽瑟空侯皆敗願復裁賜念/單于國尚未安方厲武節以戰攻為務竽瑟之用不)¶
　(如良弓利劒故未以齎朕不愛小物於/單于便宜所欲遣驛以聞帝悉納從之)集覽(三府謂/太尉司)¶
　(徒司空三公之府守尉十三州記云大郡曰守小郡/曰尉折衝注見成帝綏和二年應對入其數謂應答)¶
　(失言則中其術數也重遣名王重柱用反再也更為/也令必有適適猶言當也謂所答辭語須令得其當)¶
　(立藁草立謂創制也文章曰藁立藁草猶言起草檢/弓鞬韇九一鞬居言反弓衣也韇徒谷反箭筩也九)¶
　(胡官反韇與櫝通左傳昭二十五年公徒釋甲執氷/而踞注氷櫝凡葢或云櫝凡是箭筩其盖可以取飲)¶
　(矢四發漢書十二矢為一發顔師古曰矢一發猶今/言箭一放詩猗嗟篇四矢反兮以禦亂兮注四矢乘)¶
<pb:KR2o0020_WYG_017-94a>¶
　(矢也箋云禮射三而止毎射四矢必四矢者象其能/禦四方之亂竽女媧氏所作等大於笙列管三十六)¶
　(於匏内施簧管端而吹之空矦師延所作空國/之矦所好靡靡之音也風俗通曰一名坎矦)¶
　　書法(書求和親矣未有書乞和親者乞卑辭也又/切於書求者矣先是北匃奴嘗求和親不許)¶
　　(建武二十七年於是更乞和親故特書乞終綱目/書和親十六莫善於乞和親莫不善於結和親髙)¶
　　(帝九年書乞和親一/而已詳文帝六年)¶
(癸/丑)二十九年春二月朔日食¶
(甲/寅)三十年春二月帝東廵¶
　(群臣上言即位三十年宜封禪泰山詔曰即位三十/年百姓怨氣滿腹吾誰欺欺天乎曾謂泰山不如林)¶
<pb:KR2o0020_WYG_017-94b>¶
　(放乎何事汙七十二代之編録若郡縣逺遣吏上/夀盛稱虗羙必髠令屯田於是群臣不敢復言)集¶
　覽(曾謂泰山不如林放乎語八佾文也案禮諸侯祭/山川在其封内者泰山在魯地魯公所當祭今季)¶
　(氏祭之非禮也孔子意謂神不享非禮林放尚知問/禮誰道泰山之神反不如林放邪欲誣而祭之今光)¶
　(武舉此語者謂泰山不可欺也何事汙七十二代之/編録封禪書管仲曰古者封泰山禪梁父者七十二)¶
　(君而夷吾所記者十有二焉昔無懐氏伏羲神農炎/帝顓頊帝嚳堯舜禹湯成王皆受命然後得封禪索)¶
　(隠曰管仲曰者今管子書封禪篇是正義曰案管仲/所記自無懐氏以下十有二家其六十家無記録今)¶
　(光武言何事汙者/猶言何必汙涴也)質實(泰山注見秦始皇二/十八年林放魯人)¶
閏月還宫○有星孛于紫宫○夏大水○膠東矦賈復¶
<pb:KR2o0020_WYG_017-95a>¶
　卒質實(一統志云膠東東漢縣名屬北海國即西漢平/度縣晉屬濟南郡後魏屬北海郡隋改為膠水)¶
　(縣屬東萊郡唐宋金元並屬萊州/本朝初陞縣為平度州屬萊州府)¶
　　(復從征伐未嘗喪敗數與諸將潰圍解急帝以復敢/深入希令逺征而壯其勇節常自從之故少方面之)¶
　　(勲諸將每論功伐復未嘗有言/帝輙曰賈君之功我自知之)¶
　(乙/卯)三十一年夏五月大水○晦日食○蝗¶
　¶
　¶
　¶
<pb:KR2o0020_WYG_017-95b>¶
　¶
　¶
　¶
　¶
　¶
　¶
　¶
御批資治通鑑綱目卷九上¶
