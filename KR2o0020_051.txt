# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.628676
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十七下
<pb:KR2o0020_WYG_051-1a>¶
　欽定四庫全書¶
御批資治通鑑綱目卷三十七下¶
　(丙/子)十二年(楚帝林士𢎞/太平元年)春正月分遣使者發兵擊諸起¶
　兵者¶
　　(朝集使不至者二十餘郡始議分/遣使者十二道發兵討捕盗賊)集覽(朝集使自外/入朝與朝班)¶
　　(者曰朝/集使)¶
　　　書法(諸起兵者何惡廣也綱目賊廣故不書群盗/書諸起兵者此綱目之新例也凡書起兵者)¶
　　　(皆以自/敗為文)¶
<pb:KR2o0020_WYG_051-1b>¶
　　　發明(分注載討捕盗賊而綱目乃變文書發兵擊/諸起兵者書法如此畧無一毫恕煬之意其)¶
　　　(討賊之意終始不易凡/此類非綱目不能脩也)¶
　作毘陵宮¶
　　(詔毘陵通守集十郡兵數萬人於郡東南起宮苑周/圍十二里内為六十離宮大抵倣東都西苑之制而)¶
　　(奇麗/過之)集覽(毘陵春秋吳延陵季子之邑秦置㑹稽郡/延陵屬焉漢改延陵為毘陵晉置毘陵郡)¶
　　(隋改/常州)質實(一統志云毘陵古邑名秦為㑹稽郡地漢/因之東漢永建中分屬吳郡三國吳分無)¶
　　(錫以西為屯田置典農校尉晉太康初省校尉分吳/郡置毘陵郡東晉初改為晉陵郡徙治京口後還治)¶
　　(晉陵縣宋齊梁陳皆因之隋開皇中廢郡置常州大/業初改為毘陵郡唐武徳初復改為常州天寶初又)¶
<pb:KR2o0020_WYG_051-2a>¶
　(改為晉陵郡乾元初復為常州五代時屬楊吳及南/唐仍改為常州屬浙西路元陞為常州路𨽻江浙行)¶
　(省本朝初改為常州府直𨽻京/師毘陵宫注見大業元年離宮)¶
三月宴羣臣於西苑¶
　(上已帝與羣臣飲於西苑水上命學士采古水事七/十二以木為之間以妓船酒船人物自動能成音曲)¶
　　發明(孟子曰不仁者可與言哉安其危而利其菑/樂其所以亡者不仁而可與言則何亡國敗)¶
　　(家之有隋焬至此㓕亡無日方且更造龍舟作毘/陵宮今又宴遊西苑沉湎不已雖天醜其惡將欲)¶
　　(殪之然煬之所以自速其亡者亦太/甚矣綱目悉書於册觀者可不鍳哉)¶
張金稱擊破平恩等郡考異(郡當/作縣)¶
<pb:KR2o0020_WYG_051-2b>¶
　(金稱比諸賊尤殘/暴所過民無孑遺)質實(孑遺注見齊主昭業隆昌元/年平恩縣名注見梁武帝天)¶
　(監十/五年)¶
夏四月大業殿火¶
　(大業殿西院火帝以為盗起驚走匿草間火定乃還/帝自八年以後毎夜眠中恒驚悸云有賊令數婦人)¶
　(揺撫乃/得眠)¶
魏刀兒將甄翟兒攻太原將軍潘長文戰死○五月朔¶
日食既質實(日食既注見/漢惠帝七年)¶
　　書法(食既大變也間一歳而隋亡矣綱目書食既/十有二無不有應者詳漢惠帝七年免者其)¶
<pb:KR2o0020_WYG_051-3a>¶
　　(惟漢明/帝乎)¶
除納言蘇威名¶
　(帝問侍臣盜賊翊衞大將軍宇文述曰漸少納言蘇/威引身隠柱帝呼問之對曰臣非所司不喻多少但)¶
　(患漸近帝曰何謂也威曰他日賊㨿長白山今近在/汜水且往日租賦丁役今皆何在豈非其人皆化為)¶
　(盗乎比見奏賊皆不實遂使失於支計不時剪除又/昔在鴈門許罷征遼今復徴發賊何由息帝不悦屬)¶
　(五月五日百僚多饋珍翫威獨獻尚書或謂之曰尚/書有五子之歌威意甚不遜帝益怒頃之帝問威以)¶
　(伐高麗事威欲帝知天下多盜對曰今兹之役願不/發兵但赦羣盜自可得數十萬遣之東征高麗可滅)¶
　(帝不懌威出裴藴奏曰此大不遜天下何處有許多/賊帝曰老革多姦以賊脇我欲批其口且復隠忍藴)¶
<pb:KR2o0020_WYG_051-3b>¶
　(知帝意遣河南白衣張行夲奏威昔典選濫授人官/案騐獄成詔除名為民後月餘復有奏威與突厥隂)¶
　(圗不軌者藴處威死威無以自明但摧謝/而已帝憫而釋之遂并其子孫皆除名)集覽(老革/革音)¶
　(棘三國漢彭羕罵昭烈曰老革荒悖注革獸皮也老/革皮色枯瘁之形一說革兵也罵為老革猶老兵也)¶
　質實(汜水注見漢王邦四年尚書上古之書即伏生/所授者今謂之書經凡五十九篇五子之歌書)¶
　(傳云五子夏啓之子太康之弟也歌與帝舜作歌/之歌同義詳見夏書不軌注見漢靈帝光和五年)¶
秋七月帝如江都命越王侗留守殺諌者任宗崔民象¶
王愛仁考異(提要命越王侗留/守在王愛仁下)¶
　(江都龍舟成送東都宇文述勸幸江都帝從之將軍/趙才諌曰今百姓疲勞府藏空竭盜賊蜂起禁令不)¶
<pb:KR2o0020_WYG_051-4a>¶
　(行願陛下還京師安兆庶帝大怒以屬吏旬日出之/朝臣皆不欲行無敢諫者建節尉任宗上書極諫即)¶
　(日於朝堂杖殺之遂幸江都命越王侗與光祿大夫/叚逹太府卿元文都民部尚書韋津右武衞將軍皇)¶
　(甫無逸右司郎盧楚等總留後事帝以詩留别宮人/曰我夢江都好征遼亦偶然奉信郎崔民象以盜賊)¶
　(充斥於建國門上表諫帝大怒先觧其頥然後斬之/虞世基以盜賊充斥請發兵屯洛口倉帝曰卿是書)¶
　(生定猶恇怯敕移箕山公路二府於倉内仍令築城/以備不虞至汜水奉信郎王愛仁復上表請還西京)¶
　(斬之至梁都郡人邀駕上書曰陛下若/遂幸江都天下非陛下之有又斬之)質實(皇甫無/逸萬年)¶
　(人盧楚范陽人景祚之孫箕山公路二府未詳其義/唯河南府登封縣東南三十里有箕山注見新莾始)¶
　(建國四年又鳳陽府城及盱眙縣境有公路城相傳/皆漢末袁術所築此二處未知是否姑録此以備參)¶
<pb:KR2o0020_WYG_051-4b>¶
　(考洛口倉注見大業七年梁/郡注見漢景帝三年梁國)¶
　　書法(殺諫者多矣未有以諫者書書諫者何罪廣/且予三子也三子官㣲書諫者予之也十年)¶
　　(如東都殺庾質今年如江都殺諫者三人焉自/古未有好遊愎諌如煬帝者矣若是有不亡乎)¶
　　發明(煬之必亡豈待殺諫者而後及哉然猶列書/之者所以為後世戒耳綱目豈獨為焬設乎)¶
遣光祿大夫陳稜擊李子通等敗之¶
　(時李子通據海陵左才相掠淮北杜伏威屯六合衆/各數萬帝遣稜将宿衛精兵八千討之往往克㨗)¶
　質實(六合縣名注見陳宣/帝太建五年秦郡)¶
冬十月許公宇文述卒¶
<pb:KR2o0020_WYG_051-5a>¶
　(初述子化及智及皆無頼化及事帝於東宮帝寵昵/之從幸榆林化及智及冐禁與突厥交市帝怒將斬)¶
　(之既而釋之賜述為奴述卒帝復以化/及為右屯衞將軍智及為將作少監)質實(許縣名/注見漢)¶
　(光武建武八年長社東宫注見宋文帝元嘉二十七/年突厥北狄國名注見梁武帝大同十一年榆林郡)¶
　(名注見文帝開/皇十九年勝州)¶
　　書法(述也卒書爵何著廣私也廣之大逆述有力/焉綱目前以復官爵書此以爵卒廣之㣲情)¶
　　(著矣是故以爵卒賈充所以著晉氏之/私以爵卒宇文述所以著楊廣之私)¶
翟讓李宻起兵攻滎陽張須陁擊之敗死¶
　(李宻之亡也往依郝孝徳孝徳不禮之又入王薄薄/亦不之竒也宻困乏變姓名聚徒教授郡縣疑而捕)¶
<pb:KR2o0020_WYG_051-5b>¶
　(之宻亡去抵其妹夫雍丘令丘君明君明轉寄於逰/俠王秀才家為君明從姪懐義所告帝令懐義與梁)¶
　(郡通守楊汪捕之汪遣兵圍秀才宅値宻出外獲免/韋城翟讓為東都法曹坐事當斬獄吏黄君漢奇其)¶
　(驍勇夜謂讓曰天時人事抑亦可知豈能守死獄中/乎讓驚喜叩頭君漢即破械出之讓再拜曰讓䝉再)¶
　(生之恩則幸矣柰曹主何因泣下君漢怒曰夲以公/為大丈夫可救生民之命故不顧其死以奉脫柰何)¶
　(反效兒女子涕泣相謝乎君但努力自勉勿憂吾也/讓遂亡命於瓦崗為羣盜同郡單雄信驍徤善馬槊)¶
　(聚少年往從之離狐徐世勣年十七有勇畧說讓曰/東郡於公與勣皆為鄉里人多相識不宜侵掠滎陽)¶
　(梁郡汴水所經剽行舟商旅足以自資讓然之引衆/入二郡界掠公私船資用豐給附者益衆至萬餘人)¶
　(時又有外黄王當仁濟陽王伯當韋城周文舉雍丘/李公逸等皆擁衆為盜李宻自雍丘亡命往來諸帥)¶
<pb:KR2o0020_WYG_051-6a>¶
　(間說以取天下之䇿始皆不信久之稍以為然相謂/曰今人皆云楊氏將滅李氏將興吾聞王者不死斯)¶
　(人再三獲濟豈非其人乎由是漸敬宻宻察諸帥唯/翟讓最强乃因王伯當以見讓為讓畫䇿往說諸小)¶
　(盜皆下之讓恱宻因說讓曰劉頊皆起布衣為帝王/今主昬於上民怨於下銳兵盡於遼東和親絶於突)¶
　(厥方且廵逰揚越委棄東都此亦劉項奮起之㑹也/以足下雄才大畧士馬精銳席卷二京誅滅暴虐隋)¶
　(氏不足亡也讓謝曰吾儕羣盜偷生草間君言非所/及也有李元英者自東都逃來經歴諸賊求訪李宻)¶
　(云斯人當代隋家人問其故元英言比來民間謡歌/曰桃李子皇后繞揚州宛轉花園裏莫浪語誰道許)¶
　(桃李子謂逃亡者李氏之子也莫浪語誰道許者宻/也既與宻遇遂委身事之前宋城尉房彦藻自負其)¶
　(才恨不為時用預於楊𤣥感之謀變姓名亡命遇宻/遂與俱逰漢沔徧入諸賊說其豪傑還日從者數百)¶
<pb:KR2o0020_WYG_051-6b>¶
　(人仍為逰客處於讓營讓見宻為豪傑所歸欲從其/計猶豫未決有賈雄者曉隂陽占候言無不用宻深)¶
　(結之使託術數以說讓讓果以宻言問之對曰吉不/可言然公自立恐未必成若立斯人事無不濟讓然)¶
　(之宻因說讓曰今四海糜沸不得耕耘公士衆雖多/食無倉廩唯資野掠常苦不給若曠日持久加以大)¶
　(敵臨之必渙然離散未若先取滎陽休兵館榖待士/馬肥充然後與人爭利讓從之於是攻滎陽諸縣多)¶
　(下之帝徙張湏陁為滎陽通守以討之讓曏數為湏/陁所敗聞其來大懼將避之宻曰湏陁勇而無謀兵)¶
　(又驟勝既驕且狠可一戰擒也分兵千餘人伏林間/湏陁方陳而前讓與戰不利湏陁乗之逐北十餘里)¶
　(宻發伏掩之湏陁兵敗宻與讓及徐世勣王伯當合/軍圍之湏陁戰死部兵號泣數日不止河南郡縣為)¶
　(之喪氣詔以裴仁基代領其衆徙鎮虎牢讓乃令宻/建牙别統所部號蒲山公營宻部分嚴整躬服儉素)¶
<pb:KR2o0020_WYG_051-7a>¶
　(所得金寶悉頒賜麾下由是人為之用然麾下多為/讓士卒所陵辱亦不敢報也讓謂宻曰今資糧粗足)¶
　(意欲還向瓦崗公若不往唯公所適讓從此别矣乃/帥輜重東引宻亦西行至康城說下數城大獲資儲)¶
　(讓尋悔之復/引兵從宻)集覽(離狐括地志云離狐故城在曹州/王者不死王去聲大元經曰五行)¶
　(用事者王言其人有王氣未必能殺之也斯人再三/獲濟斯人謂李宻也初楊𤣥感兵敗宻被執以計亡)¶
　(去聚徒教授郡縣捕之又亡抵王秀才家帝令捕之/値出獲免凡再三皆不得死館榖因其軍之館食其)¶
　(軍之穀也左傳僖二十八年楚師敗績晉師三日館/榖注館舍也食楚軍之榖三日建牙注見漢獻帝初)¶
　(平三年/牙門)正誤(王者不死今/按王如字)質實(雍丘縣名注見漢桓/帝延熹四年游俠注)¶
　(見漢帝𤣥更始二年任俠一統志云韋城縣名隋初/所置屬東郡夲殷伯豕韋氏之國金省入白馬縣故)¶
<pb:KR2o0020_WYG_051-7b>¶
　(址在大名府滑縣東南五十里離狐漢之縣名屬濟/陽郡隋因之唐改為南華縣屬曹州金省之故城在)¶
　(兖州府曹縣界内徐世勣唐武徳初賜姓李氏附宗/正籍屬東都注見漢光武建武八年汴水原自開封)¶
　(府界急流過蕭縣至徐州城東北與泗水通蘇軾詩/汴泗交流處清潭百丈深外黄縣名注見漢靈帝建)¶
　(寜二年濟陽縣名注見漢元帝永光四年劉項謂劉/邦項羽揚越二州名揚注見漢武帝元朔五年淮南)¶
　(越注見漢和帝永元元年㑹稽宋城縣名注見漢後/主延熈十八年漢沔二水名注見漢獻帝建安十二)¶
　(年猶豫注見漢光武建武六年通守官名漢謂之别/駕隋謂之治中唐謂之通守又謂之賛治宋謂之通)¶
　(判今因之云逐北注見周赧王三十一年虎牢縣名/注見晉帝奕太和四年麾下注見漢獻帝建安十四)¶
　(年瓦崗未詳處所/康城未詳沿革)¶
<pb:KR2o0020_WYG_051-8a>¶
十二月鄱陽林士𢎞稱楚帝據江南¶
　(鄱陽賊帥操師乞自稱元興王攻䧟豫章郡以其鄉/人林士𢎞為大將軍詔治書侍御史劉子翊將兵討)¶
　(殺之士𢎞代統其衆與子翊戰殺子翊兵遂大振至/十餘萬人自稱皇帝國號楚建元太平豪傑爭殺隋)¶
　(守令以郡縣應之北自九/江南及番禺皆為所有)質實(鄱陽郡名注見梁武/帝太清二年豫章郡)¶
　(注見漢武帝元鼎五年劉子翊彭城人九江郡名注/見晉明帝太寧二年潯陽番禺縣名注見漢高帝十)¶
　(一/年)¶
以李淵為太原留守擊甄翟兒破之¶
　(詔以李淵為太原留守以郎將王威高君雅為之副/將兵討甄翟兒遇於雀䑕谷淵衆纔数千賊圍數匝)¶
<pb:KR2o0020_WYG_051-8b>¶
　(李世民將精兵救之㧞淵於萬/衆之中㑹歩兵至合擊大破之)集覽(雀䑕谷在西河/郡界中其地險)¶
　(固按西河今太/原府汾州是)質實(一統志云雀䑕谷在汾州介休/縣西南二十一里唐𤣥宗開元)¶
　(中北廵并州/嘗經此處)¶
蔡王智積卒¶
　(帝踈薄骨肉智積毎不自安及病不呼醫臨終/謂所親曰吾今日始知得保首領沒於地矣)集覽¶
　(得保首領没於地矣首頭領項也左傳隠三年宋穆/公疾召孔父曰寡人得保首領以沒云云謂我得保)¶
　(全首領而/善終也)¶
太僕楊義臣擊張金稱高士逹斬之竇建徳収其衆取¶
<pb:KR2o0020_WYG_051-9a>¶
饒陽詔罷義臣兵¶
　(羣盗冦掠河北屠䧟郡縣隋將帥敗亡相繼惟虎賁/中郎將王辯清河郡丞楊善會數有功善㑹前後七)¶
　(百餘戰未嘗負敗至是太僕楊義臣討張金稱義臣/引兵㨿永濟渠為營去金稱營四十里深溝高壘不)¶
　(與戰金稱日引兵至義臣勒兵環甲約與之戰既而/不出如是月餘金稱以為怯屢逼其營詈辱之義臣)¶
　(乃謂曰汝明旦來我當必戰金稱易之不復設備義/臣簡精騎二千夜自館陶濟河伺金稱離營即入擊)¶
　(其累重金稱引還義臣從後擊之金稱大敗與左右/逃於清河之東月餘楊善㑹擒殺之詔以善㑹為清)¶
　(河通守時涿郡通守郭絢將兵討高士逹士逹自以/才畧不及竇建徳乃進建徳為軍司馬悉以兵授之)¶
　(建徳請士逹守輜重自簡精兵拒絢詐為與士逹有/隙而叛遣人請降於絢願為前驅自効絢引兵隨之)¶
<pb:KR2o0020_WYG_051-9b>¶
　(至長河建徳襲之殺數千人斬絢首張金稱餘衆皆/歸建徳楊義臣乗勝欲討之建徳謂士逹曰歴觀隋)¶
　(將善用兵者無如義臣今滅張金稱而來其鋒不可/當請引兵避之使其欲戰不得坐費歳月將士疲倦)¶
　(然後乗間擊之乃可破也不然恐非公之敵士逹不/從留建徳守營自帥精兵逆擊義臣戰小勝因縱酒)¶
　(高宴建徳聞之曰東海公未能破敵遽自矜大禍至/不久矣後五日義臣大破士逹斬之其兵皆潰建徳)¶
　(與百餘騎亡去至饒陽乗其無備攻䧟之収兵得三/十餘人義臣以為建徳不足憂引去建徳還平原収)¶
　(散兵塟死者為士逹發䘮軍復大振自稱將軍先是/群盜得隋官及士族子弟皆殺之獨建徳善遇之由)¶
　(是隋官稍以城降之聲勢日盛勝兵至十餘萬人内/史郎虞世基以帝惡聞盜賊諸將有告敗求救者皆)¶
　(不以聞或杖其使者以為妄言由是盜賊徧海内帝/皆弗之知楊義臣破降河北賊數十萬列狀上聞帝)¶
<pb:KR2o0020_WYG_051-10a>¶
　(歎曰我初不聞賊頓如此義臣降賊何多也世基對/曰小竊雖多未足爲慮義臣克之擁兵不少久在閫)¶
　(外此最非宜帝曰卿言是也遽追義臣放散其兵賊/由是復盛治書侍御史韋雲起劾奏世基及御史大)¶
　(夫裴藴職典樞要四方告變不爲奏聞賊多言少致/發兵不多徃皆不克故使官軍失利賊黨日滋請付)¶
　(有司詰正其罪大理卿鄭善果/奏雲起言不實左遷大理司直)集覽(累重累謂妻子/重謂輜重也)¶
　質實(清河郡注見漢安帝建光元年丼陵楊善㑹華/隂人館陶縣名注見晉孝武帝太元九年長沙)¶
　(郡名注見漢獻帝興平元年饒陽縣名注見漢帝𤣥/更始二年涿郡注同上年虎賁中郎注見新莽地皇)¶
　(二年永濟渠注見大業三年平原郡名注見陳宣帝/太建八年安徳東海郡名注見秦二世二年郯左遷)¶
　(注見唐憲宗元和七年輜/重注見周顯王三十六年)¶
<pb:KR2o0020_WYG_051-10b>¶
帝至江都¶
　(帝至江都江淮郡官謁見者專問禮餉豊薄豊則超/遷薄則停解江都郡丞王世充獻銅鏡屏風遷通守)¶
　(歴陽郡丞趙元楷獻異味遷江都郡丞由是郡縣競/務刻剥以充貢獻民外爲盗賊所掠内爲郡縣所賦)¶
　(生計無遺加之饑饉民始采樹皮葉或擣藁煑土而/食之諸物皆盡乃自相食而官倉猶充牣吏皆畏法)¶
　(莫敢賑救王世充宻爲帝簡閱江/淮民間美女獻之由是益有寵)質實(歴陽郡注見/漢冲帝永嘉)¶
　(元年饑饉朱子曰榖不熟曰饑菜不/熟曰饉充牣注見宋明帝泰始元年)¶
遣江都通守王世充擊河間格謙斬之謙黨高開道収¶
其衆掠燕地¶
<pb:KR2o0020_WYG_051-11a>¶
　(謙擁衆十餘萬㨿豆子䴚自稱燕王帝命王世充將/兵討斬之謙將高開道收餘衆冦掠燕地軍勢復振)¶
　質實(河間郡名注見漢帝𤣥更始二年/冦掠注見恭帝皇㤗二年抄掠)¶
虎賁郎將羅藝起兵涿郡¶
　(初帝謀伐高麗械器資儲皆積於涿郡又臨朔宫多/珍寳諸賊競來侵掠留守官不能拒唯虎賁郎將羅)¶
　(藝獨出戰前後破賊甚衆將作亂先宣言以激其衆/曰吾輩討賊數有功城中倉庫山積制在留守之官)¶
　(而莫肯散施以濟貧乏將何以勸將士衆皆憤怨軍/還郡丞出城候藝藝因執之陳兵而入發庫物以賜)¶
　(戰士開倉廪以賑貧乏境内咸悅殺渤海太守唐禕/等數人桞城懷逺並歸之藝自稱幽州總管改栁城)¶
　(郡爲營州以/鄧暠爲總管)質實(渤海郡名注見晉穆帝永和六年/滄州栁城縣名注見漢獻帝建安)¶
<pb:KR2o0020_WYG_051-11b>¶
　(十二年幽州注見唐高祖武德四年營州注/見晉武帝太康三年懷逺鎮名未詳處所)¶
詔李淵擊突厥¶
　(突厥數冦北邊詔李淵與馬邑太守王仁恭擊之時/突厥方彊兩軍不滿五千淵選善騎射者二千人使)¶
　(之飲食舍止一如突厥或與突/厥遇則伺便擊之前後屢㨗)質實(馬邑郡名注見/漢高帝六年突)¶
　(厥北狄種名注見梁/武帝大同十一年)¶
(丁/丑)十三年(恭帝侑義寧元年可長樂王竇建德丁丑元/魏公李宻元定楊  汗劉武周天興元梁王)¶
(梁師都永隆元秦主薛舉秦興元梁/王蕭銑鳴鳯元  是嵗并楚凡八國)春正月陳稜討杜¶
伏威敗績伏威遂據歴陽考異(按九年書張須陁擊王/薄來䕶兒等擊楊元感)¶
<pb:KR2o0020_WYG_051-12a>¶
(十二年書陳稜擊李子通李淵擊甄翟兒此年書王世/充擊盧明月並不書討以群盜自相攻擊故也此書討)¶
(傳/設)¶
　(稜討杜伏威伏威帥衆拒之稜閉壁不戰伏威遺以/婦人之服謂之陳姥稜怒出戰伏威奮擊大破之乗)¶
　(勝破高郵引兵據歴陽自稱總管以輔公祏為長史/分遣諸將狥屬縣所至輙下江淮間小盜爭附之伏)¶
　(威常選敢死之士五千人謂之上募寵遇甚厚有攻/戰令先擊之戰罷閱視有傷在背者即殺之所獲資)¶
　(財皆以賞軍士有戰死者以妻/妾殉塟故人自為戰所向無敵)集覽(殉塟注見唐太/宗貞觀二十三)¶
　(年/)質實(一統志云高郵古邑名春秋時為吳䢴溝地/秦為高郵亭漢置高郵縣屬廣陵國晉屬臨)¶
　(淮郡宋屬廣陵郡隋屬江都郡唐屬揚州宋開寳中/以縣置高郵軍後罷軍縣屬揚州元祐中復置軍建)¶
<pb:KR2o0020_WYG_051-12b>¶
　(炎中陞為承州紹興末復為軍元至元中置高郵路/後改為府屬揚州路至夲朝初改為州以縣省入仍)¶
　(屬揚州府歴陽縣名注/見漢冲帝永嘉元年)¶
竇建徳稱長樂王質實(長樂郡名注見秦/二世二年信都)○魯郡徐圓¶
朗兵起¶
　(圓朗攻䧟東平分兵畧地自琅邪以/西北至東平盡有之勝兵二萬餘人)質實(魯郡注見/漢景帝三)¶
　(年濟南東平郡名注見漢獻帝興平元/年琅邪郡名注見漢光武建武五年)¶
盧明月掠河南遣王世充擊斬之¶
　(明月轉掠河南至於淮北衆號四十萬帝命王/世充討之戰於南陽大破之斬明月餘衆皆散)質實¶
<pb:KR2o0020_WYG_051-13a>¶
　(盧明月涿郡人南陽縣名/注見周赧王十七年宛)¶
二月馬邑校尉劉武周朔方郎將梁師都各據郡起兵¶
　(馬邑太守王仁恭多受貨賂不能賑施郡人劉武周/驍勇喜任俠爲鷹揚府校尉仁恭甚親厚之令帥親)¶
　(兵屯閣下武周與仁恭侍兒私通恐事泄謀亂先宣/言曰今百姓饑饉僵屍滿道王府君閉倉不賑䘏豈)¶
　(爲民父母之意乎衆皆憤怒武周稱疾卧家豪傑來/候問武周椎牛縱酒因大言曰壯士豈能坐待溝壑)¶
　(今倉粟爛積誰能與我共取之豪傑皆許諾武周入/謁仁恭其黨隨入斬仁恭持其首出狥郡中無敢動)¶
　(者於是開倉以賑饑民馳檄境内收兵得萬餘/人遣使附於突厥師都亦殺郡丞㨿郡附突厥)質實¶
　(任俠注見漢帝𤣥更始元年馳檄/馳奔走也檄注見楚義帝元年)¶
<pb:KR2o0020_WYG_051-13b>¶
翟讓李宻據興洛倉擊敗東都兵讓推宻稱魏公畧取¶
河南諸郡¶
　(李宻說翟讓曰今東都空虗越王冲㓜政令不一士/民離心叚達元文都闇而無謀以僕料之彼非將軍)¶
　(之敵若將軍能用僕計天下可指揮而定也乃遣其/黨覘東都虗實留守官司覺之始爲守備馳告江都)¶
　(宻曰事勢如此不可不發今百姓饑饉洛口倉多積/粟將軍若親行掩襲彼未能救取之如拾遺耳發粟)¶
　(以賑窮乏逺近孰不歸附百萬之衆一朝可集枕威/養銳以逸待勞縱彼能來吾有備矣然後檄召四方)¶
　(引賢豪而資計䇿選驍悍而授兵柄除亡隋之社稷/布將軍之政令豈不盛哉讓曰此英雄之畧非僕所)¶
　(堪惟君之命盡力從事於是宻讓將精兵七千人出/陽城襲興洛倉開倉恣民所取老弱襁負相屬時徳)¶
<pb:KR2o0020_WYG_051-14a>¶
　(叡以尉氏應宻祖君彦往歸之君彦珽之子也博學/強記文辭贍敏薛道衡嘗薦之於高祖高祖曰是歌)¶
　(殺斛律明月人兒邪朕不須此輩帝即位尤疾其名/調宿城令君彦恒欝欝思亂宻得之喜引為上客越)¶
　(王侗遣郎將劉長恭帥歩騎一萬五千討宻而使河/南討捕使裴仁基等自汜水西入以掩其後時東都)¶
　(人皆以宻為饑賊盜未烏合易破爭來應募衣服鮮/華旗鼔甚盛陳於石子河西宻讓選驍雄分為十隊)¶
　(令四隊伏嶺下以待仁基以六隊陣於石子河東長/恭等見宻兵少輕之讓先接戰不利宻帥麾下横衝)¶
　(之隋兵大敗死者什五六宻讓威聲大振讓於是推/宻為主號魏公稱元年其文書行下稱行軍元帥府)¶
　(拜讓司徒單雄信徐世勣為大將軍各領所部房彦/藻邴元眞為長史祖君彦為記室於是趙魏以南江)¶
　(淮以北群盜莫不響應悉拜官爵使各領其衆置百/營簿以領之衆至數十萬乃廣築洛口城周四十里)¶
<pb:KR2o0020_WYG_051-14b>¶
　(而居之遣彦藻将兵東畧地取安陸/汝南淮安濟陽河南郡縣多䧟於宻)集覽(歌殺斛律/明月人兒)¶
　(北齊丞相斛律光字明月北周患之為謡言曰高山/不推自崩槲木不扶自舉令間諜傳言於齊齊祖珽)¶
　(欲䧟光因續之曰盲老公背受大斧饒舌老母不得/語齊主遂執光而殺之是祖珽歌殺之也君彦珽之)¶
　(子也/故云)質實(一統志云陽城古邑名禹避舜子於陽城/即此漢置陽城崇高二縣屬潁川郡東漢)¶
　(省崇高縣入陽城晉屬河南郡東魏析置堙陽縣改/曰武林後又改曰嵩陽與陽城並屬河南郡隋因之)¶
　(唐初屬嵩州尋改陽城曰告成嵩陽曰登封後又改/告成曰陽邑五代周時省陽邑入登封宋金元仍舊)¶
　(夲朝因之改屬河南府襁負注見漢殤帝延平元年/尉氏縣名注見漢桓帝建和元年祖居彦范陽人宿)¶
　(城古邑名秦為須昌縣漢晉因之隋改宿城縣又别/置須昌五代唐改曰須城自晉以來皆為郡附郭)¶
<pb:KR2o0020_WYG_051-15a>¶
　(夲朝省之故址在兖州府東平州境魏縣名注見漢/成帝綏和二年記室官名事物紀原云魏太祖所置)¶
　(以陳琳阮瑀為記室掾其官始見於魏武之世矣宋/用晉制自明帝後皇子弟雖非都督亦置記室參軍)¶
　(則記室而為叅軍晉官也宋朝亦置於諸王府曰某/王府記室也洛口城在河南府鞏縣西南安陸郡名)¶
　(注見周世宗顯徳五年汝南郡名注見漢光武建武/十九年淮安郡名注見齊武帝永明五年濟陽郡名)¶
　(注見漢元帝永光四年河南郡/名注見秦莊襄王元年三川)¶
三月突厥立劉武周為定楊可汗取樓煩定襄鴈門諸¶
郡¶
　(武周襲破樓煩郡進取汾陽宮獲隋宮人以賂突厥/始畢可汗始畢以馬報之兵勢益振又攻䧟定襄突)¶
<pb:KR2o0020_WYG_051-15b>¶
　(厥立武周為定楊可汗遺以狼頭纛武周即皇帝位/改元以衞士楊伏念為左僕射妹婿范君璋為内史)¶
　(令引兵逼鴈門郡丞陣孝意悉力拒守乗間出擊武/周屢破之既而外無救援遣間使詣江都皆不報孝)¶
　(意誓以必死旦暮向詔敕庫俯伏流涕悲動/左右百餘日食盡校尉張倫殺孝意以降)集覽(狼/頭)¶
　(纛注見陳宣帝/太建十三年)質實(樓煩郡注見周赧王八年定襄/郡名注見晉懐帝永嘉六年定)¶
　(楊可汗定楊郡名注見陳宣帝太建十一年/可汗夷狄君長之號注見漢後主景耀四年)¶
梁師都取雕隂𢎞化延安等郡自稱梁帝引突厥寇邉¶
　(師都畧定雕隂宏化延安等郡遂即皇帝位國號梁/始畢遺以狼頭纛號為大度毘伽可汗師都乃引突)¶
　(厥居河南之地/攻破鹽川郡)質實(雕隂郡名注見周顯王三十五/年宏化郡名注同上四十一年)¶
<pb:KR2o0020_WYG_051-16a>¶
　(義渠延安郡名注見梁武帝普通六年鹽川郡未詳/沿革唯鞏昌府漳縣西南五里有鹽川寨乃趙宋所)¶
　(置後改為鎭未知/是否明者察之)¶
流人郭子和起兵榆林突厥以為屋利設¶
　(翊衞郭子和坐事徙榆林㑹郡中大饑子和潜結敢/死士十八人執郡丞數以不恤百姓斬之開倉賑施)¶
　(自稱永樂王有二千餘騎南連梁師都北附突厥始/畢以劉武周為定楊天子梁師都為觧事天子子和)¶
　(為平陽天子子和固辭不/敢當乃更以為屋利設)集覽(厔利設突厥俗謂别/部典兵者曰設屋利)¶
　(乃一設/之號)質實(榆林郡名注見文帝開皇十九年勝一/統志云永樂夲漢北平縣地名屬中山)¶
　(國後魏析置永樂縣及置樂浪郡北齊屬黎郡隋初/罷郡以縣屬易州唐天寶初改為蒲城縣五代晉時)¶
<pb:KR2o0020_WYG_051-16b>¶
　(徙㤗州治此後省入清苑縣金復析置蒲/城縣元仍舊至夲朝初因之改屬保定府)¶
夏四月金城校尉薛舉起兵隴西自稱西秦覇王¶
　(舉驍勇絶倫家貲巨萬交結豪傑雄於西邉為金城/府校尉時隴右盜起金城令郝瑗募兵得數千人使)¶
　(舉將而討之方授甲置酒饗士舉與其子仁呆及同/黨十三人於座刼瑗發兵開倉賑施自稱西秦覇王)¶
　(招集群盜掠官牧馬賊帥宗羅㬋帥衆歸之選精銳/克枹罕岷山羗酋鍾利俗擁衆二萬歸之舉兵大振)¶
　(以仁杲為齊王領東道行軍元帥少子仁越為晉王/兼河州刺史羅㬋為興王以副仁杲未幾盡得隴西)¶
　(之地衆至/十三萬)質實(金城郡名注見唐太宗貞觀十八年/蘭州隴西郡名注見漢後主建興六)¶
　(年南安枹罕縣名注見晉穆帝永和元年一統志云/岷山在陜西岷州衛城北山黒無樹木洮水經其下)¶
<pb:KR2o0020_WYG_051-17a>¶
　(相傳夏禹見長人受黒玉書於此齊州名注見漢景/帝三年濟南晉州名注見漢獻帝建安七年河東河)¶
　(州注見晉穆帝永和元年興/州名注見晉懷帝永嘉四年)¶
河南討捕使裴仁基以虎牢降李宻宻攻東都入其郛¶
　(李宻以孟讓爲總管使夜帥歩騎入東都外郭燒掠/於是東都居民悉遷入宫城鞏縣長柴孝和監察御)¶
　(史鄭頲以城降李宻宻以孝和爲䕶軍頲爲長史裴/仁基毎破賊得軍資悉以賞士卒監軍御史蕭懷静)¶
　(不許屢求仁基長短劾奏之倉城之戰仁基失期不/至恐獲罪李宻使人說之賈閏甫勸仁基降宻仁基)¶
　(曰如蕭御史何閏甫曰蕭君如栖上鷄若不知機變/在明公一刀耳仁基從之遣閏甫詣宻請降宻大喜)¶
　(以閏甫爲參軍使之復命仁基還屯虎牢蕭懷静宻/表其事仁基知之遂殺懷靜帥其衆以虎牢降宻宻)¶
<pb:KR2o0020_WYG_051-17b>¶
　(以仁基爲上柱國仁基子行儼驍勇善戰宻亦以爲/上柱國宻得秦叔寳及程齩金皆以爲驃騎齩金後)¶
　(更名知節羅士信趙仁基皆帥衆歸宻宻署爲總管/使各統所部遣裴仁基孟譲帥二萬餘人襲回洛東)¶
　(倉破之遂燒天津橋縱兵大掠東都出兵擊之仁基/等敗走宻自帥衆屯回洛倉攻偃師金墉皆不克還)¶
　(洛口東都城内乏糧而布帛山積至然布以㸑越王/侗使人運回洛倉米入城遣兵屯豊都市上春門北)¶
　(邙山爲九營以備宻汝隂淮陽降宻宻復㨿回洛倉/叚達等出兵拒之敗走宻遂移檄郡縣數帝十罪且)¶
　(曰罄南山之竹書罪無窮决東海之波流惡難盡祖/君彦之辭也越王侗遣太常丞元善達間行詣江都)¶
　(奏曰李宻圍逼東都城内無食若陛下速還烏合必/散不然者東都决没因&KR1187;欷嗚咽帝爲之改容虞世)¶
　(基進曰越王年少此輩誑之若如所言善達何緣來/至帝乃怒曰善達小人敢廷辱我因使向東陽催運)¶
<pb:KR2o0020_WYG_051-18a>¶
　(善逹遂為群盗所殺是後人莫敢以賊聞世基容貌/沈審言多合意特為帝所親愛鬻官賣獄其門如市)¶
　(朝野共疾怨之舍人封徳彛託附世基以世基不閑/吏務宻為指畫謟順帝意表疏忤㫖者皆屏而不奏)¶
　(鞫獄多峻文深詆行賞則抑削就薄故世/基之寵日隆而隋政益衰皆徳彛所為也)集覽(頲他/領反)¶
　(齩五巧反峻文深詆注/見漢成帝永始二年)質實(鞏縣注見漢王邦三年/程齩金濟州東阿人一)¶
　(統志云天津橋在河南府城外西南架洛水隋焬帝/建用大船連以鐡鎻南北夾起四樓唐貞觀中始甃)¶
　(石為岸即宋邵雍聞杜䳌處偃師縣名注見唐肅宗/至徳二年金墉城名注見魏元帝咸熈二年北邙山)¶
　(注見漢靈帝中平六年汝隂郡名注見梁武帝天監/三年潁川淮陽郡名注見周赧王三十七年陳國歔)¶
　(欷注見漢光武建武元年東陽郡名注見晉哀帝興/寜三年回洛東倉未詳處所江都縣名注見漢獻帝)¶
<pb:KR2o0020_WYG_051-18b>¶
　(興平/元年)¶
五月李淵起兵太原殺副留守王威高君雅¶
　(初淵娶於神武肅公竇毅生四男建成世民𤣥覇元/吉一女適太子千牛備身臨汾柴紹世民聰明勇决)¶
　(識量過人見隋室方亂隂有安天下之志傾身下士/散財結客咸得其歡心娶長孫晟女晟族弟右勲衞)¶
　(順徳與右勲侍劉𢎞基皆避遼東之役亡命晉陽與/世民善左親衛竇琮亦亡命太原素與世民有隙世)¶
　(民加意待之琮意乃安晉陽宮監裴寂晉陽令劉文/靜相與同宿見城上烽火寂嘆曰貧賤如此復逄亂)¶
　(離何以自存文靜笑曰時事可知吾二人相得何憂/貧賤文靜見李世民而異之深自結納謂寂曰此人)¶
　(雖少命世才也寂初未然之文靜坐與李宻連昏繫/嶽世民就省之文靜曰天下大亂非高光之才不能)¶
<pb:KR2o0020_WYG_051-19a>¶
　(定也世民曰安知其無但人不識耳我來相省非兒/女之情欲與君議大事也計將安出文靜曰今主上)¶
　(南廵江淮李宻圍逼東都羣盗殆以萬數當此之際/有眞主驅駕而用之取天下如反掌耳太原百姓皆)¶
　(避盗入城文靜爲令數年知其豪傑一旦收集可得/十萬人尊公所將之兵復且數萬一言出口誰敢不)¶
　(從以此乘虗入闗號令天下不過半年帝業成矣世/民笑曰君言正合吾意乃隂部署賔客淵不之知也)¶
　(世民恐淵不從久不敢言淵與裴寂有舊每相與宴/語或連日夜文静欲因寂闗說乃引寂與世民交世)¶
　(民出私錢數百萬與寂博稍以輸之寂大喜由是欵/狎世民乃以其謀告之寂許諾㑹突厥冦馬邑淵遣)¶
　(高君雅將兵與王仁恭拒之不利恐并獲罪甚憂之/世民乘間屏人說淵曰今主上無道百姓困窮晉陽)¶
　(城外皆爲戰場大人若守小節下有盗冦上有嚴刑/危亡無日不若順民心興義兵轉禍爲福此天授之)¶
<pb:KR2o0020_WYG_051-19b>¶
　(時也淵大驚曰汝安得爲此言吾今執汝以告縣官/世民徐曰世民覩天時人事如此故敢發言必欲執)¶
　(告不敢辭死淵曰吾豈忍告汝汝愼勿出口明日世/民復說淵曰人皆傳李氏當應圖䜟故李金才無罪)¶
　(一朝族滅大人設能盡賊則功高不賞身益危矣惟/昨日之言可以救禍此萬全之䇿也願大人勿疑淵)¶
　(乃歎曰吾一夕思汝言亦大有理今日破家亡軀亦/由汝化家爲國亦由汝矣先是裴寂私以晉陽宫人)¶
　(侍淵至是淵從寂飲酒酣寂從容言曰二郎隂養士/馬欲舉大事正爲寂以宫人侍公恐事覺并誅耳衆)¶
　(情已協公意如何淵曰事已如此當復柰何正湏從/之耳帝以淵與王仁恭不能禦冦遣使者執詣江都)¶
　(淵大懼世民與寂等復說淵曰事已廹矣宜早定訃/且晉陽士馬精彊宫監蓄積巨萬代王㓜冲闗中豪)¶
　(傑並起公若鼓行而西撫而有之如探嚢中之物耳/奈何受單使之囚坐取夷滅乎淵然之宻部勒將發)¶
<pb:KR2o0020_WYG_051-20a>¶
　(㑹帝遣使馳驛赦淵及仁恭淵謀亦緩大理司直夏/侯端謂淵曰今帝座不安參墟得歳必有眞人起於)¶
　(其分非公而誰乎司馬許世緒司鎧武士彠前勲衞/唐憲憲弟儉皆勸淵舉兵時建成元吉尚在河東故)¶
　(淵遷延未發劉文静謂裴寂曰先發制人後發制於/人且公為宮監而以宮人侍客公死可爾何誤唐公)¶
　(也寂甚懼屢趣淵起兵淵乃使文静詐為敕書發太/原西河鴈門馬邑民年二十已上為兵擊高麗由是)¶
　(人情忷忷思亂者衆及劉武周據汾陽宮世民言於/淵曰大人為留守而盜賊竊據離宮不早建大計禍)¶
　(今至矣淵乃集將佐謂之曰武周據汾陽宮吾軰罪/當族滅若之何王威等皆懼請計淵曰朝廷用兵皆)¶
　(禀節度今賊在數百里内江都在三千里外加以道/路險要復有他賊據之以嬰城膠柱之兵當巨猾豕)¶
　(突之勢必不全矣進退維谷何為而可威等皆曰公/地兼親賢同國休戚要在平賊専之可也淵陽若不)¶
<pb:KR2o0020_WYG_051-20b>¶
　(得已而從之者曰然則先當集兵乃命世民與劉文/靜長孫順徳劉𢎞基等各募兵逺近赴集旬日間近)¶
　(萬人仍宻遣使召建成元吉於河東柴紹於長安王/威高君雅見兵大集疑淵有異志謂武士彠曰順徳)¶
　(𢎞基皆背征三侍安得將兵欲収按之士彠曰二人/皆唐公客若爾必大致紛紜威等乃止威君雅欲因)¶
　(晉祠祈雨討淵五月淵使世民伏兵於晉陽宮城之/外且與威君雅共坐視事使劉文靜引晉陽府司馬)¶
　(劉政㑹入告威君雅潜引突厥入㓂君雅攘袂大詬/世民已布兵塞路文靜引與𢎞基順徳等共執威君)¶
　(雅繫獄㑹突厥數萬衆宼晉陽淵命裴寂等勒兵為/備而悉開諸城門突厥不敢進衆以為威君雅實召)¶
　(之也於是斬威君雅/以狥突厥大掠而去)集覽(適太子千牛備身臨汾柴/紹適下嫁也爾雅曰如適)¶
　(之嫁注方言自家而出謂之適猶女出為嫁也千牛/備身東宮官名掌執御刀以宿衞蓋取庖丁為文惠)¶
<pb:KR2o0020_WYG_051-21a>¶
　(君解數十牛而刄若發硎此刀可以備身因以名官/煬帝改左右備身爲左右驍衞其所領名豹騎柴紹)¶
　(字嗣昌晉州臨汾縣人二郎李淵次子名世民帝座/紫微大帝之座也注見漢桓帝延熹二年參墟得歲)¶
　(天官書參晨出曰長列昭昭有光利行兵正義曰星/經云參魏之分野益州也晉天文志參十星一名參)¶
　(伐主斬刈事參墟得歲謂歲星在參分也又越得歲/注見晉帝奕太和五年士彠彠欝縳反以宫人侍客)¶
　(寂嘗以晉陽宫人私侍李淵進退維谷詩桑柔篇文/注云谷窮也箋云前無明君却廹罪役是以進退皆)¶
　(窮/也)正誤(背征三侍今按背征謂出征而背叛逃亡者/三侍謂三侍中之人也隋制左右翊衞府有)¶
　(親勲武三衛大業初改爲/三侍親侍勲侍武侍也)質實(神武縣名注見宋明/帝㤗始五年平齊一)¶
　(統志云臨汾漢之縣名屬河東郡三國魏置平陽郡/縣屬焉後魏兼置晉州於此隋改曰臨汾縣爲平河)¶
<pb:KR2o0020_WYG_051-21b>¶
　(郡治所後改郡曰臨汾唐分置西河縣尋省入臨汾/屬晉州宋金元仍舊至本朝因之爲平陽府治所仍)¶
　(屬焉晉陽縣名注見周威烈王二十三年太原郡名/注見齊明帝建武三年并州晉陽宫注見梁武帝大)¶
　(同十一年裴寂蒲州桑泉人劉文靜京兆萬年人高/光謂漢高帝光武博奕棊也注見晉明帝太寧三年)¶
　(蒱博圗䜟注見漢平帝元始三年夏侯端夀州人許/世緒并州人武士彠并州文水人唐憲并州晉陽人)¶
　(河東郡名注見漢獻帝建安七年西河郡名注見周/威烈王二十三年鴈門郡名注見秦王政三年離宫)¶
　(注見大業元年膠柱注見梁武帝太清元/年劉政㑹滑州胙人長孫順徳洛陽人)¶
　　發明(唐公以義起兵大非羣盗之比而綱目一概/書之何耶公儻能正名仗義若湯之伐桀若)¶
　　(武之伐紂若沛公之誅無道秦則綱目亦必有以/處此矣惜乎兵以義名乃止於尊隋而不能爲討)¶
<pb:KR2o0020_WYG_051-22a>¶
　　(賊之舉君子雖欲異之不可得也况又/淫汙宫掖設詐罔衆殺人以利己者乎)¶
東都遣兵擊李宻大破之宻退屯洛口¶
　(帝命將軍龎玉郎將霍世舉將闗内兵援東都柴孝/和說李宻曰秦地山川之固秦漢所憑以成王業者)¶
　(也今不若使翟司徒守洛口裴柱國守回洛明公自/簡精銳西襲長安然後東向以平河洛傳檄而天下)¶
　(定矣不早爲之必有先我者悔之無及宻曰此誠上/䇿但昏主尚存從兵猶衆我兵皆山東人誰肯從我)¶
　(西入諸將出於羣盗留之各競雌雄如此則大業隳/矣孝和曰然則僕請間行觀釁宻許之孝和與數十)¶
　(騎至陜縣山賊歸之者萬餘人㑹宻爲流矢所中卧/營中越王侗使叚達與龎玉等夜出兵與戰大破之)¶
　(宻乃棄回洛奔洛口孝和衆散輕騎/歸宻宻以鄭頲鄭乾象爲左右司馬)質實(一統志云/洛口地名)¶
<pb:KR2o0020_WYG_051-22b>¶
　(在河南府城東一百三十里鞏縣西隋煬帝聚米置/倉於此號曰洛口倉河洛二水名河注見梁武帝天)¶
　(監十五年洛注見漢高后三年/陜縣注見周顯王四十五年)¶
六月李淵遣使如突厥¶
　(李建成李元吉棄其弟智雲於河東而去吏執送長/安殺之六月建成元吉與柴紹偕至晉陽劉文靜勸)¶
　(李淵與突厥相結資其士馬以益兵勢淵從之自爲/手啟卑辭厚禮遺始畢可汗云欲舉義兵迎主上復)¶
　(與突厥和親若能與我俱南願勿暴掠百姓若但和/親坐受寶貨亦唯可汗所擇始畢得啟謂其大臣曰)¶
　(隋主爲人我所知也若迎以來必害唐公而擊我無/疑矣茍唐公自爲天子我當以兵馬助之即命以此)¶
　(意爲復書使者七日而反將佐皆喜請從突厥之言/淵不可曰諸君宜更思其次寂等乃請尊天子爲太)¶
<pb:KR2o0020_WYG_051-23a>¶
　(上皇立代王爲帝以安隋室移檄郡縣改易旗幟雜/用絳白以示突厥淵曰此可謂掩耳盗鈴然逼於時)¶
　(事不得不爾乃許之/遣使以此告突厥)質實(晉陽縣名注見周/威烈王二十三年)¶
李淵遣世子建成及世民擊西河郡㧞之斬郡丞高徳¶
儒¶
　(西河郡不從淵命淵使建成世民將兵擊之時軍士/新集咸未閱習建成世民與之同甘苦遇敵則以身)¶
　(先之近道菜菓非買不食軍士有竊之者輙求其主/償之亦不詰竊者兵民皆恱至西河城下郡丞高德)¶
　(儒閉城拒守攻㧞之執德儒至軍門世民數之曰汝/指野鳥爲鸞以欺人主取高官吾興義兵正爲誅佞)¶
　(人耳遂斬之自餘不戮一人秋毫無犯各慰撫使復/業逺近聞之大恱建成等引兵還晉陽徃返凡九日)¶
<pb:KR2o0020_WYG_051-23b>¶
　(淵喜曰以此行兵雖横行/天下可也遂定入闗之計)¶
李淵自稱大將軍開府置官屬¶
　(淵開倉以賑貧民應募者日益多淵命爲三軍分左/右通謂之義士裴寂等上淵號爲大將軍淵以寂爲)¶
　(長史劉文靜爲司馬唐儉温大雅爲記室大雅仍以/弟大有共掌機宻武士彠爲鎧曹劉文㑹及崔善為)¶
　(張道源爲户曹姜謩爲司功參軍殷開山爲府掾長/孫順德劉宏基竇琮王長諧善寳誼陽屯爲左右統)¶
　(軍自餘文武隨才授任以世子建成爲隴西公左領/軍大都督左三統軍𨽻焉世民爲敦煌公右領軍大)¶
　(都督右三統軍𨽻焉各置官屬/以柴紹爲右領軍府長史諮議)集覽(陽屯姓/名也)質實(唐/儉)¶
　(晉陽人温大雅太原祁人殷開山京兆鄠人崔善爲/并州人張道源汲人敦煌郡名注見漢武帝元朔三)¶
<pb:KR2o0020_WYG_051-24a>¶
　(年隴西郡名注/見秦王政三年)¶
李宻復取回洛倉¶
　(李宻復帥衆向東都大戰於平樂園宻左騎右歩中/列彊弩鳴千鼓以衝之東都兵大敗宻復取回洛倉)¶
　質實(平樂園未詳處所東都注/見秦莊襄王元年三川)¶
突厥遣使至太原李淵遣劉文靜報之¶
　(突厥遣其柱國康鞘利等送馬千匹詣李淵爲互市/許發兵送淵入闗淵拜受書擇其馬之善者止市其)¶
　(半義士請以私錢市其餘淵曰虜饒馬而貪利其來/將不已恐汝不能市也吾所以少取者示貧且不以)¶
　(爲急故爾當為汝貰之不足爲汝費也淵命劉文靜/使於突厥以請兵私謂文靜曰胡騎入中國生民之)¶
<pb:KR2o0020_WYG_051-24b>¶
　(大蠧也吾所以欲得之者恐劉武周引之共爲邊患/又胡馬行牧不費芻粟聊欲藉之以爲聲勢耳數百)¶
　(人之外無/所用之)集覽(鞘利名也鞘/音肖或音稍)¶
秋七月李淵引兵至霍邑代王侑遣郎將宋老生將軍¶
屈突通將兵拒之¶
　(李淵以子元吉爲太原太守留守晉陽宫帥甲士三/萬發晉陽誓衆移檄諭以尊立代王之意西突厥阿)¶
　(史那大奈亦帥其衆以從淵至西河慰勞吏民賑贍/民乏民年七十以上皆除散官其餘豪傑隨才授任)¶
　(一日除千餘人至賈胡堡去霍邑五十餘里代王侑/遣郎將宋老生帥精兵二萬屯霍邑大將軍屈突通)¶
　(將驍果數萬屯河東以拒淵㑹積雨淵不能進劉文/靜至突厥見始畢可汗請兵且與之約曰若入長安)¶
<pb:KR2o0020_WYG_051-25a>¶
　(民衆土地入唐公金玉繒帛歸突厥始畢大喜淵以/書招李宻宻自恃兵彊欲為盟主復書曰所望左提)¶
　(右挈戮力同心執子嬰於咸陽殪商辛於牧野淵得/書笑曰宻方自矜大非折簡所致吾方有事關中若)¶
　(遽絶之乃是更生一敵不如卑辭推奬以驕其志使/為我塞成臯之道綴東都之兵我得專意西征俟關)¶
　(中平定據險飬威徐觀蚌鷸之勢以収漁人之功未/為晚也乃復書曰天生烝民必有司牧當今為牧非)¶
　(子而誰老夫年逾知命願不及此欣戴大弟攀鱗附/翼唯弟早膺圖籙以寜兆民宗盟之長屬籍見容復)¶
　(封於唐斯榮足矣宻得書甚喜以示將佐曰唐公見/推天下不足定矣自是信使往來不絶雨久不止淵)¶
　(軍中糧乏劉文靜未返或傳突厥與劉武周乗虛襲/晉陽淵欲北還裴寂等亦以為隋兵尚彊未易猝下)¶
　(李宻姦謀難測武周惟利是視不如還救根夲更圖/後舉李世民曰今禾菽被野何憂乏糧老生輕躁一)¶
<pb:KR2o0020_WYG_051-25b>¶
　(戰可擒李宻顧戀倉粟未遑逺畧武周與突厥外雖/相附内實相猜武周雖逺利太原豈可近忘馬邑夲)¶
　(興大義奮不顧身以救蒼生當先入咸陽號令天下/今遇小敵遽已班師恐從義之徒一朝觧體還守太)¶
　(原一城之地為賊耳何以自全建成亦以為然淵不/聼促令引發世民將復入諫㑹淵已寢不得入號哭)¶
　(於外聲聞帳中淵召問之世民曰今兵以義動進戰/則克退還則散衆散於前敵乗於後死亡無日何得)¶
　(不悲淵乃悟曰軍已發柰何世民曰右軍嚴而未發/左軍去亦未逺請自追之淵笑曰吾之成敗皆在爾)¶
　(惟爾所為世民乃與建成分道夜追左軍復還既而/太原運糧亦至胡氏曰武王伐商數紂之罪則多矣)¶
　(煬皆有之而弑父弑兄則紂之所未有其當討無疑/矣李淵聲其大逆不道之罪而舉兵討之則雖徳非)¶
　(成湯亦無愧於自亳之載世民不必用宮人私侍以/刼父也不必詐為敕書發民以鼔怨也不必稱臣突)¶
<pb:KR2o0020_WYG_051-26a>¶
　(厥也不必尊江都而立代王也不必推奬李宻以驕/其志也堅守晉陽収召豪傑厚集其衆分擊二京義)¶
　(聲既震群盜自下乃遣良將總銳師南指揚州則不/逾旬時罪人斯得天下歸唐其孰能禦之惜乎世民)¶
　(有安天下之志才足以撥亂而無湯武反身之學劉/文靜智謀之士耳裴寂又出其下故雖乗時舉事不)¶
　(旋踵成功而用智/術違義理者多矣)集覽(阿史那大奈阿史那突厥三/字姓大奈名也奈音乃箇反)¶
　(字不從木霍邑漢彘縣也後漢改永安縣隋改霍邑/夲春秋霍伯國今霍州有霍邑屬平陽執子嬰於咸)¶
　(陽秦二世兄子公子嬰也立為秦王後沛公入咸陽/子嬰降軹道旁乃以屬吏殪商辛於牧野殪於計反)¶
　(殺死也商帝辛天下謂之紂周武王伐之紂距之牧/野武王斬之徐觀蚌鷸之勢以收漁人之功蚌部項)¶
　(反蛤也鷸允律反知天將雨鳥也戰國䇿趙伐燕蘇/代為燕謂趙惠文王曰今者臣來過易水蚌方出曝)¶
<pb:KR2o0020_WYG_051-26b>¶
　(而鷸啄其肉蚌合而拑其喙鷸謂蚌曰今日不雨明/日不雨必有蚌脯蚌亦謂鷸曰今日不出明日不出)¶
　(必有死鷸蚌鷸不肯相舍漁人得而并擒之今趙且/伐燕燕趙久相支以敝大衆臣恐彊秦之為漁父也)¶
　(自亳之載載始也成湯始脩徳於亳也載/夲作哉書伊訓曰造攻自鳴條朕哉自亳)質實(一統/志云)¶
　(霍邑即禹貢岳陽地漢為彘縣屬河東郡東漢改為/永安縣魏晉屬平陽郡後魏初省後復置并置永安)¶
　(郡隋初罷郡置汾州又改呂州并改縣曰霍邑以霍/山為名大業初州罷以縣屬臨汾郡義寜初置霍山)¶
　(郡唐罷郡置呂州貞觀中州罷以縣屬晉州宋屬平/陽府金陞為霍州元仍舊至夲朝初以霍邑縣省入)¶
　(改屬平陽府折簡注見梁元帝承聖元年闗中注見/唐元中開元十一年京兆成臯縣名注見秦莊襄王)¶
　(元年攀鱗附翼耿純之言事在漢光武建/武元年咸陽縣名注見周顯王十九年)¶
<pb:KR2o0020_WYG_051-27a>¶
武威司馬李軌起兵河西自稱涼王¶
　(軌家富任俠薛舉起兵金城軌與同郡曹珍關謹梁/碩李贇安脩仁等誅曰薛舉必來侵暴郡官庸怯勢)¶
　(不能禦吾輩豈可束手并妻孥為人所虜邪不若相/與并力拒之保據河右以待天下之變衆皆以為然)¶
　(欲推一人為主各相讓莫肯當曹珍曰久聞圖䜟李/氏當王今軌在謀中乃天命也遂相與拜軌奉以為)¶
　(主軌乃令脩仁集諸胡自結民間豪傑共起兵稱河/西大涼王置官屬關謹等欲盡殺隋官分其家貲軌)¶
　(曰今興義兵以救生民乃殺人取貨此群盜耳將何/以濟乃止薛舉遣其將常仲興濟河擊軌與軌將李)¶
　(贇戰於昌松仲興舉兵敗沒軌欲縱遣之贇曰力戰/獲俘復縱以資敵將焉用之不如盡阬之軌曰天若)¶
　(祚我當擒其主此屬終為我有若其無成留此何益/乃縱之未幾攻張掖敦煌西平枹罕皆克之盡有河)¶
<pb:KR2o0020_WYG_051-27b>¶
　(西五郡/之地)質實(武威郡名注見唐中宗景龍二年李軌/涼州人金城郡名注見唐太宗貞觀十)¶
　(八年河西郡名注見漢安帝元初元年昌松地/名未詳處所西平郡名注見漢宣帝元康四年)¶
薛舉自稱秦帝徙據天水¶
　(薛舉稱帝立仁杲為太子遣仁杲將兵取天水徙都/之仁杲多力善騎射軍中號萬人敵然性貪而好殺)¶
　(其克天水悉召富人倒懸之以醋灌鼻責其金寶舉/毎戒之曰汝之才畧足以辦事然苛虐無恩終當覆)¶
　(我國/家)質實(薛舉蘭州金城人天水郡/名注見漢光武建武元年)¶
涿郡留守薛世雄擊李宻竇建徳襲破之遂圍河間¶
　(詔涿郡留守薛世雄將燕地精兵三萬討李宻命王/世充等諸將皆受節度所過盜賊隨便誅剪世雄行)¶
<pb:KR2o0020_WYG_051-28a>¶
　(至河間軍於七里井竇建徳士衆惶懼悉㧞諸城南/遁聲言還入豆子䴚世雄以為畏已不復設備建徳)¶
　(謀還襲之其處去世雄營百四十里建徳帥敢死士/二百八十人先行令餘衆續發約曰夜至則擊其營)¶
　(已明則降之未至二里所天欲明建徳惶惑議降㑹/天大霧咫尺不辨建徳喜曰天賛我也遂突入其營)¶
　(擊之士卒大亂世雄遁歸涿郡/慙恚發病卒建徳遂圍河間)質實(涿郡注見漢帝/元更始二年河)¶
　(間郡名注見同上年/七里井未詳處所)¶
八月李淵與宋老生戰斬之遂取霍邑¶
　(八月雨霽李淵趣霍邑淵恐宋老生不出建成世民/曰老生勇而無謀以輕騎挑之理無不出脫其固守)¶
　(則誣以貳於我彼恐為左右所奏安敢不出淵然之/乃與數百騎先至霍邑城東數里以待歩兵使建成)¶
<pb:KR2o0020_WYG_051-28b>¶
　(世民將數十騎至城下舉鞭指麾若將圍城之狀且/詬之老生怒引兵三萬分道而出淵使殷開山趣召)¶
　(後軍後軍至淵欲使軍士先食而戰世民曰時不可/失淵乃與建成陳於城東世民陣於城南淵建成戰)¶
　(小却世民與軍頭段志𤣥自南原引兵馳下衝老生/陳出其背老生兵敗投塹劉𢎞基就斬之僵屍數里)¶
　(日已暮淵即命登城時無攻具將士肉薄而登遂克/之及行賞軍吏疑奴應募者不得與良人同淵曰矢)¶
　(石之間不辨貴賤論勲之際何有等差宜並從夲勲/授引見霍邑吏民勞賞如西河選其壯丁使從軍關)¶
　(中軍士欲歸者並授五品散官遣歸或諫以官太濫/淵曰隋氏吝惜勲賞此所以失人心也柰何效之且)¶
　(収衆以官不/勝於用兵乎)集覽(脫其脫儻或之辭肉薄注/見晉安帝義熙十三年)質實(段/志)¶
　(元臨淄人西河郡名注見周威烈/王二十三年南原地名未詳處所)¶
<pb:KR2o0020_WYG_051-29a>¶
李淵克臨汾絳郡劉文靜以突厥兵至遂下韓城¶
　(李淵入臨汾絳郡通守陳叔逹拒守進攻克之叔逹/陳高宗之子有才學淵禮而用之至龍門劉文靜康)¶
　(鞘利以突厥兵五百人馬二千匹來至淵喜其來緩/謂文靜曰吾西行及河突厥始至兵少馬多皆君將)¶
　(命之功也汾陽薛大鼎説淵請勿攻河東自龍門直/濟河據永豐倉傳檄逺近關中可坐取也淵將從之)¶
　(諸將請先攻河東河東縣户曹任瓌説淵曰關中豪/傑皆企踵以待義兵瓌在馮翊積年知其豪傑請往)¶
　(諭之必從風而靡義師自梁山濟河指韓城逼郃陽/蕭造文吏必望塵請服孫華之徒皆當逺迎然後鼓)¶
　(行而進直據永豐雖未得長安關中固已定矣淵說/時關内群盜孫華最彊淵至汾隂以書招之華來見)¶
　(淵淵慰奬之以任瓌為招慰大使瓌說韓城下之淵/謂王長諧等曰屈突通精兵不少相去五十餘里不)¶
<pb:KR2o0020_WYG_051-29b>¶
　(敢來戰足明其衆不為之用然通畏罪不敢不出若/自濟河擊卿等則我進攻河東必不能守若全軍守)¶
　(城則卿等絶其河梁前扼其喉/後拊其背彼不走必為擒矣)集覽(臨汾縣屬晉州/按晉州今平陽)¶
　(是括地志云臨汾故城在絳州正平縣東北絳郡注/見漢獻帝建安七年汾陽縣屬太原在汾水之北今)¶
　(汾州是古西河也梁山注見晉惠帝元康七年韓城/縣屬同州按同州漢馮翊也郃陽郃曷閤反水名應)¶
　(劭曰郃陽縣漢屬馮翊古莘國也其女太似為周文/王后詩所謂在郃之陽是也括地志云郃陽故城在)¶
　(同州河西縣南三十里/蕭造馮翊郡太守姓名)質實(陳高宗宣帝廟號高宗/龍門縣名注見文帝仁)¶
　(壽三年汾陽縣名注見秦王政十五年任環合肥人/馮翊郡名注見唐元宗開元十一年韓城縣名注見)¶
　(漢光武建武十年一統志云郃陽古莘國地名漢始/置郃陽縣屬左馮翊以在郃水之陽故名後周屬澄)¶
<pb:KR2o0020_WYG_051-30a>¶
　(城郡隋屬馮翊郡唐初屬西韓州貞觀中州罷屬同/州五代梁屬河中府唐復舊宋復屬同州以夏陽縣)¶
　(省入金屬禎州後復屬同州元初屬禎州後仍舊至/本朝因之改屬西安府汾隂縣名注見周顯王四十)¶
　(年/)¶
　　書法(漢高之篇書北貉燕人致梟騎助漢此其不/書致助何借兵也然則何以不書借兵前書)¶
　　(遣使如突厥繼書以劉文靜報之此書劉文靜以/突厥兵至雖不直書借兵而借兵之意見矣綱目)¶
　　(於唐事婉而不隱終綱目書蠻夷借兵八其例有/五致助入援順辭也徵兵發兵尊辭也遣使以其)¶
　　(兵至敵辭也乞師卑辭也求/救急辭也詳漢高帝四年)¶
九月以江都婦女配將士¶
<pb:KR2o0020_WYG_051-30b>¶
　(驍果在江都者多逃亡帝患之以問裴矩對曰人情/非有匹偶難以久處請聼軍士於此納室帝從之悉)¶
　(召江都境内寡婦處女/集宫下恣將士所取)集覽(處女孟子踰東家墻而/摟其處子注處子處女)¶
　(也莊子逍遥遊篇綽約若處子注處子/未嫁之女也謂隐處深室不爲物所害)質實(江都縣/名注見)¶
　(漢獻帝興平元年驍果應/劭曰武猛曰驍殺敵曰果)¶
武陽郡降李宻¶
　(武陽郡丞元寳藏以郡降李宻宻以爲上柱國寳藏/使其客鉅鹿魏徵爲啟謝宻且請改武陽爲魏州又)¶
　(請帥所部西取魏郡南㑹諸將取黎陽倉宻喜即以/寳藏爲魏州總管召徴掌記室徵少孤貧好讀書有)¶
　(大志落柘不事生業始爲道士寳蔵召典書記宻愛/其文辭故召之初貴鄉長魏德深爲政清靜不嚴而)¶
<pb:KR2o0020_WYG_051-31a>¶
　(治遼東之役徵稅百端民不堪命唯貴鄉閭里不擾/有無相通不竭其力所求皆給元寳藏受詔捕賊數)¶
　(調器械動以軍法從事其鄰城營造皆聚於聽事官/吏督責猶不能濟德深聽隨便修營惟戒吏以不湏)¶
　(過勝餘縣使百姓勞苦然民各竭心常爲諸縣之最/縣民愛之如父母寳藏害其能遣將千兵赴東都所)¶
　(領兵聞寳藏降宻思其親戚輙出都門東向慟哭而/返或勸之降宻皆泣曰我與魏明府同來何忍棄去)¶
　集覽(落拓本傳作落魄按魄亦音拓落魄/注見秦三世三年貴鄉縣名屬武陽)質實(武陽/郡注)¶
　(見漢成帝綏和二年鉅鹿郡名注見漢靈帝中平元/年魏徴下曲陽人魏州注見漢成帝綏和二年魏郡)¶
　(注見漢元帝建昭二年黎陽倉注見陳後主至德元/年貴鄉縣名注見新莾始建國三年元城魏德深鉅)¶
　(鹿人遼東郡名注見秦王政三年/東都注見秦莊襄王元年三川)¶
<pb:KR2o0020_WYG_051-31b>¶
李宻遣徐世勣取黎陽倉¶
　(河南山東大水餓莩滿野詔開黎陽倉賑之吏不時/給死者日數萬人徐世勣言於李宻曰天下大亂本)¶
　(爲饑饉今更得黎陽倉大事濟矣宻遣世勣帥麾下/五千人濟河㑹元寳蔵郝孝德共襲破黎陽倉據□)¶
　(開倉恣民就食浹旬間得勝兵三十餘萬竇建德朱/粲之徒亦遣使附宻㤗山道士徐洪客獻書於宻以)¶
　(爲大衆久聚恐米盡人散師老厭戰難可成功勸宻/乘進取之機因士馬之銳沿流東指直向江都執取)¶
　(獨夫號令天下宻壯其言以書招之洪客竟不出莫/知所之胡氏曰洪客之謀竒而正非惟李宻不及唐)¶
　(初諸人皆不及也天下未嘗無才或隱於屠販或寄/於盗賊洪客魏徵皆優游黄冠中而抱匡時之畧懷)¶
　(濟世之具顧人不能知耳然李宻不足與言豈洪客/未知晉陽興師或無路以自達而於宻發之邪以此)¶
<pb:KR2o0020_WYG_051-32a>¶
　(一言觀之其胷中之奇固多矣而迄不自見豈其不/及唐室之興而死歟抑如黄石公魯仲連之流歟嗚)¶
　(呼其可謂/高士矣)集覽(黄冠野夫黄冠草服也黄石公漢張/良逰下邳圯上遇一老人授一編書)¶
　(曰後十三年孺子見我濟北榖城山下黄石即我矣/孔文祥云黄石公鬚眉皆白杖丹黎履赤舄葛稚川)¶
　(云即老子也老子無世不出數易姓名出於黄帝時/號廣成子周文王時號支邑先生武王時號郭叔子)¶
　(漢初號黄石公漢文時號河上公魯仲連戰國齊人/遊於趙趙欲封之不受而去後齊攻燕聊城不下魯)¶
　(連乃為書約之矢以射城中遂/取聊城齊欲爵之乃逃隠海上)質實(麾下注見漢獻/帝建安十四年)¶
　(泰山注見秦始皇二十八年河南注見宋主昱元徽/元年山東注見宋文帝元嘉二十五年獨夫注見宋)¶
　(王子業景/和元年)¶
<pb:KR2o0020_WYG_051-32b>¶
馮翊太守蕭造降於李淵淵留兵圍河東自引軍西¶
　(時河東未下三輔豪傑至者日以千數淵欲引兵西/趣長安猶豫未決裴寂曰屈突通擁大衆慿堅城吾)¶
　(捨之而去若進攻長安不克退為河東所踵腹背受/敵此危道也不若先克河東然後西上李世民曰不)¶
　(然兵貴神速吾席累勝之威撫歸附之衆鼓行而西/長安之人望風震駭智不及謀勇不及斷取之若振)¶
　(槁葉耳若淹留自弊於堅城之下彼得成謀修備以/待我坐費日月衆心離沮則大事去矣且關中蜂起)¶
　(之將未有所屬不可不早招懐也屈突通自守虜耳/不足為慮淵兩從之留諸將圍東都自引軍而西朝)¶
　(邑法曹靳孝謨以蒲津中潬二城降華隂令李/孝常以永豐倉降京兆諸縣亦多遣使請降)集覽¶
　(朝邑今同州有朝邑按同州漢馮翊也蒲津臨晉關/是注見秦始皇二十六年中潬注見陳宣帝大建七)¶
<pb:KR2o0020_WYG_051-33a>¶
　(年/)質實(三輔注見唐元宗開元十一年京兆蜂起注/見秦二世二年一統志云朝邑古地名春秋)¶
　(時為蒲關戰國魏築城於此漢為臨晉縣地晉為馮/翊郡治此後魏分置南五泉縣西魏改為朝邑縣以)¶
　(據朝坂故名隋因之唐改為河西縣屬河中府大歴/初復曰朝邑屬同州五代宋金元仍舊焉夲朝因之)¶
　(改屬西安府華陽縣名注見周顯王三十七/年隂晉京兆郡名注見唐元宗開元十一年)¶
王世充救東都合擊李宻於洛口¶
　(王世充等帥所領㑹東都越王侗使劉長恭龎玉等/帥兵與世充等合擊李宻於洛口詔諸軍皆受世充)¶
　(節度江都郡丞馮慈明向東都為宻所獲宻素聞其/名延坐勞問禮意甚厚因謂曰隋祚已盡公能與孤)¶
　(共立大功乎慈明曰公家歴事先朝榮禄兼備不能/善守門閥乃與𤣥感舉兵偶脫網羅得有今日唯圖)¶
<pb:KR2o0020_WYG_051-33b>¶
　(反噬未諭高㫖莾卓敦𤣥非不彊盛一朝夷滅罪及/祖宗僕死而後已不敢聞命宻怒囚之慈明說防人)¶
　(席務夲使亡走奉表江都及致書東都論賊形勢至/雍丘為宻將李公逸所獲宻又義而釋之出至營門)¶
　(翟讓殺之宻之克洛口也箕山府郎將張季珣固守/不下罵宻極口宻怒攻之不能克時宻衆數十萬季)¶
　(珣所領不過數百人而執志彌固誓以必死久之糧/盡水竭士卒羸病季珣撫循之一無離叛自三月至)¶
　(於是月城遂䧟季珣見宻不肯拜/曰天子爪牙何容拜賊宻殺之)集覽(門閥注見梁/孝元帝承聖)¶
　(元年莾卓敦元西漢王莾東漢董卓東晉/王敦桓元皆簒逆之臣防魯邑名屬兖州)質實(雍邱/縣名)¶
　(注見漢桓帝延熹四年馮慈明信都人張季珣京兆/人箕山府未詳沿革箕山注見新莽始建國三年)¶
李淵濟河遣建成守潼關世民狥渭北¶
<pb:KR2o0020_WYG_051-34a>¶
　(李淵帥諸軍濟河闗中士民歸之者如市淵遣世子/建成劉文靜帥王長諧等諸軍屯永豐倉守潼闗以)¶
　(備東方兵慰撫使竇軌等受其節度世民帥劉𢎞基/等諸軍狥渭北慰撫使殷開山等受其節度冠氏長)¶
　(于志寧安養尉顔師古及世民婦兄長孫無忌謁見/淵於長春宫志寧師古皆以文學知名無忌仍有才)¶
　(畧淵皆禮而用之屈突通署郎將尭君素領河東通/守使守蒲坂自引兵數萬趣長安爲劉文靜所遏淵)¶
　(遣其將呂紹宗等/攻河東不能克)集覽(冠氏長冠氏屬魏郡今大名/府冠氏縣冠去聲長令長也)¶
　(漢法縣萬户以上置令以下為長安養/尉安養縣名屬襄州縣尉主撿覆廵捕)質實(竇軌岐/州岐山)¶
　(人威兄子潼闗注見漢獻帝建安十六年渭北注見/漢高帝五年渭水一統志云冠氏古邑名春秋屬晉)¶
　(漢爲魏郡館陶縣地魏晉皆屬平陽郡隋析置冠氏/縣屬魏州大業初屬武陽郡唐初屬乇州後屬魏州)¶
<pb:KR2o0020_WYG_051-34b>¶
　(五代宋金並屬大名府元初屬東平路後陞爲冠州/本朝初降爲縣改屬東昌府于志寧高陵人謹之曾)¶
　(孫安養縣名未詳沿革顔師古琅邪臨沂人淵三十/七世孫長孫無忌洛陽人晟之子一統志云長春宫)¶
　(在西安府朝邑縣治西北後周建隋文帝増廣之蒲/坂縣名注見周赧王十二年堯君素魏郡人長安縣)¶
　(名注見漢惠帝五年通守官名注見大業/十二年河東郡名注見漢獻帝建安七年)¶
柴紹妻李氏及李神通段綸各起兵以應李淵闗中羣¶
盜悉降於淵¶
　(柴紹之赴太原也謂其妻李氏曰尊公舉兵今偕行/則不可留此則及禍奈何李氏曰君第速行我一婦)¶
　(人易以潜匿當自爲計紹遂行李氏歸鄠縣别墅散/家貲聚徒衆淵從弟神通亦在長安亡入鄠縣山中)¶
<pb:KR2o0020_WYG_051-35a>¶
　(與長安大俠史萬寳等起兵以應淵西域啇胡何潘/仁入司竹園爲盗有衆數萬刼李綱爲長史李氏使)¶
　(其奴馬三寳說潘仁與之就神通合勢攻鄠縣下之/神通衆踰一萬以令狐徳棻爲記室李氏又使馬三)¶
　(寳說羣盗李仲文向善志丘師利等皆帥衆從之狥/盩厔武功始平皆下之衆至七萬左親衛叚綸娶淵)¶
　(女亦聚徒於藍田得萬餘人各遣使迎淵淵使柴紹/將數百騎並南山迎李氏闗中羣盗皆請降淵以書)¶
　(慰勞使受/世民節度)集覧(别墅墅上與反田廬也晉謝安圍棊/賭别墅大俠注見漢武帝元朔二年)¶
　(任俠司竹園在鳳翔府盩厔縣令狐徳棻令狐複姓/德棻名也令音零棻符分反盩厓縣名屬京兆今鳳)¶
　(翔府盩厔縣山曲曰盩水曲曰厔因名焉盩張流反/厔陟栗反並南山並蒲浪反近也南山注見宋文帝)¶
　(元嘉/六年)正誤(並南山今按並/循傍去聲也)質實(鄠縣注見漢桓帝延/熹七年西域外夷國)¶
<pb:KR2o0020_WYG_051-35b>¶
　(名注見漢哀帝元壽二年一統志云司竹原在西安/府盩厔縣東周廻百里漢爲鄠杜竹林故有司竹都)¶
　(尉隋唐皆置司竹監以掌之令狐徳棻華原人盩厓/縣名注見漢哀帝建平三年武功縣名注見漢後主)¶
　(建興十二年太原郡名注見齊明帝建武三年并州/始平縣名注見楚義帝元年廢邱藍田縣名注見周)¶
　(赧王/三年)¶
　　書法(先李氏何壯其志也廣世盗不書盗此其書/羣盗何書降淵則不嫌於書盗矣終綱目書)¶
　　(婦人用兵二/洗氏李氏)¶
冬十月李淵合諸軍圍長安¶
　(京兆内史衛文昇年老聞淵軍至憂懼成疾獨將軍/隂世師郡丞骨儀奉代王侑乘城拒守淵如永豊倉)¶
<pb:KR2o0020_WYG_051-36a>¶
　(勞軍賑饑民進屯馮翊世民所至吏民及羣盗歸之/如流世民收其豪俊以備僚屬營於涇陽勝兵九萬)¶
　(李氏將精兵萬餘㑹世民於渭北與柴紹各置幕府/號娘子軍隰城尉房𤣥齡謁世民於軍門世民一見)¶
　(如舊識署記室參軍引爲謀主𤣥齡罄竭心力知無/不爲淵命劉𢎞基殷開山分兵西畧扶風有衆六萬)¶
　(南度渭水屯長安故城城中出戰𢎞基逆擊破之世/民引兵趣司竹軍令嚴整秋毫不犯遣使白淵請期)¶
　(日赴長安淵命建成選倉上精兵趣長樂宫世民帥/新附諸軍北屯長安故城延安上郡雕隂皆請降淵)¶
　(引軍西行所過離宫園苑皆罷之出宫女還其親屬/十月至長安諸軍皆集合二十餘萬淵命各依壘壁)¶
　(毋得入村落侵暴遣使至城下諭/衞文昇等不報命諸軍進圍城)質實(隂世師武威/人壽之子馮)¶
　(翊郡名注見唐元宗開元十一年同州涇陽縣名注/見周赧王四十九年幕府注見秦王政三年一統志)¶
<pb:KR2o0020_WYG_051-36b>¶
　(云隰城晉之縣名本漢滋氏縣地唐改爲西河縣齡/本朝省入汾州又注見周赧王三十年中陽房元)¶
　(臨淄人彦謙之子扶風郡名注見周顯王八年岐渭/水注見漢高帝五年長安故城在西安府城西北二)¶
　(十里本秦離宫漢高帝自櫟陽徙都於此恵帝城長/安周圍六十五里南爲南斗形北爲北斗形長樂宫)¶
　(注見漢高帝七年延安郡名注見梁武帝普通六年/上郡注見秦王政三年雕隂縣名注見周顯王三十)¶
　(五/年)¶
　　發明(興王氣象自與庸人不同李淵起兵至是纔/半載方其㧞西河斬佞臣慰撫居民秋毫不)¶
　　(犯義聲已昭布於逺近矣既而取霍邑克汾絳降/馮翊守潼闗狥渭北兵威所至摧枯拉朽今乃大)¶
　　(合諸軍爲攻城之計未幾遂克長安雄據京邑是/豈四方諸冦所能抗衡者哉惟合綱目先後所書)¶
<pb:KR2o0020_WYG_051-37a>¶
　　(而觀之則太宗之所以肇造/唐室者可謂帝王自有眞矣)¶
蕭銑起兵巴陵自稱梁王¶
　(巴陵校尉董景珍雷世猛旅帥鄭文秀徐徳基張繡/等謀據郡叛隋推景珍為主景珍曰吾素寒賤不為)¶
　(衆所服羅川令蕭銑梁室之後寛仁大度請奉之以/從衆望乃遣使報銑銑喜從之聲言討賊召募得數)¶
　(千人銑嚴之孫也㑹潁川賊帥沈栁生冦羅川銑與/戰不利因謂其衆曰今天下皆叛隋政不行巴陵豪)¶
　(傑起兵欲奉吾為主若從其請以號令江南可以中/興梁祚以此召栁生亦當從我矣衆皆恱聼命乃自)¶
　(稱梁公改隋服色旗幟皆如梁舊栁生即帥衆歸之/銑以為車騎將軍起兵五日逺近歸附者至數萬人)¶
　(遂向巴陵景珍遣徐徳基帥郡中豪傑數百人出迎/栁生與其黨謀曰我先奉梁公勲居第一今巴陵諸)¶
<pb:KR2o0020_WYG_051-37b>¶
　(將皆位高兵多我若入城返出其下不如殺徳基質/其首領獨挾梁公進取郡城則無出我右者矣遂殺)¶
　(徳基入白銑銑大驚曰今欲撥亂返正忽自相殺吾/不能為若主矣因歩出軍門桞生大懼伏地請罪銑)¶
　(責而赦之陳兵入城景珍言於銑曰徐徳基建義功/臣而桞生無故擅殺之此而不誅何以為政且桞生)¶
　(為盜日久今雖從義凶悖不移共處一城勢必為變/失今不取後悔何及銑又從之景珍収桞生斬之其)¶
　(徒皆潰銑乃築壇/燔燎自稱梁王)集覧(燔燎燔音煩燎力召反燔燎/所以祭天也天高不可逹故)¶
　(燔柴以祭之庻高烟上通也爾雅祭天曰/燔柴馬融曰祭時積柴加牲其上而燔之)質實(巴陵/縣名)¶
　(注見晉明帝咸和四年羅川縣名注見秦始皇三/十七年陽周潁川郡名注見漢光武建武八年)¶
王世充及李宻戰於洛北敗績¶
<pb:KR2o0020_WYG_051-38a>¶
　(王世充營於黒石分兵守營自將精兵陳於洛北李/宻引兵度洛逆戰大敗宻帥精騎度洛南餘衆東走)¶
　(月城世充追園之宻䇿馬直趣黒石營中懼連舉六/烽世充釋月城之圍狼狽自救宻還與戰大破之斬)¶
　(首三千/餘級)質實(黒石疑是山名未詳處所一統志云洛/南縣名本春秋時晉上洛地漢爲上洛)¶
　(縣地晉折置拒陽縣尋省後魏復置隋初屬啇州尋/改曰洛南縣以在洛水之南故名唐宋金元俱仍舊)¶
　(本朝初改爲華州𨽻西安府月城未/詳處所狼狽注見漢獻帝初平三年)¶
十一月李淵克長安殺留守官隂世師等十餘人考異¶
(按恩澤例曰凡更革皆書注云除秦苛法之類據分注/淵與民約法十二條悉除隋苛禁竊考漢王元年書沛)¶
(公入咸陽除秦苛法更始元年書大司馬秀至河北除/莽苛政晉大康元年書遣使行荆揚除吳苛政則此句)¶
<pb:KR2o0020_WYG_051-38b>¶
(下漏除隋/苛禁四字)¶
　(李淵命諸軍攻城約毋得犯七廟及代王宗室違者/夷三族十一月克長安代王左右奔散唯侍讀姚思)¶
　(廉侍側軍士將登殿思廉厲聲訶之曰唐公舉義兵/匡帝室卿等毋得無禮衆皆愕然布立庭下淵迎王)¶
　(於東宫遷居大興殿後聽思廉扶王至閣下泣拜而/去淵還舎於長樂宫與民約法十二條悉除隋苛禁)¶
　(淵之起兵也留守官發其墳墓毁其五廟至是衞文/昇已卒執隂世師骨儀等十餘人斬之餘無所問馬)¶
　(邑郡丞三原李靖素與淵有隙淵將斬之靖大呼曰/公興義兵欲平暴亂乃以私怨殺壯士乎世民爲之)¶
　(固請乃捨之世民因召置幕府靖少負志氣有文武/才畧其舅韓擒虎毎撫之曰可與言將帥之畧者獨)¶
　(此子/耳)集覧(後聽句絶注見晉愍帝建興二年㕔事三/源李靖李靖京兆三原縣人也爲馬邑郡)¶
<pb:KR2o0020_WYG_051-39a>¶
　(丞/)正誤(後聽今按聽即㕔字/六朝以來乃始加广)質實(七廟注見宋明帝/泰始七年姚思亷)¶
　(京兆萬年人察本之子東宫注見宋文帝元嘉/二十七年三源縣名注見晉孝武帝太元五年)¶
　　書法(前書王威高君雅此書隂世師皆兵/官書殺綱目於唐事書法不隱如此)¶
王世充與李宻戰於石子河敗績¶
　(王世充堅壁不出越王侗遣使勞之世充慙懼請戰/與宻夾石子河而陳宻布陳十餘里翟讓先戰不利)¶
　(世充逐之王伯當裴仁基從旁横/斷其後宻勒中軍擊之世充大敗)¶
李宻誘翟讓殺之¶
　(翟讓司馬王儒信勸讓自爲大冡宰總統衆務以奪/宻權讓不從譲兄𢎞曰天子汝當自爲奈何與人汝)¶
<pb:KR2o0020_WYG_051-39b>¶
　(不爲者我當爲之讓但大笑不以爲意宻聞而惡之/讓謂房彦藻曰君前破汝南大得寳貨獨與魏公全)¶
　(不與我魏公我之所立事未可知彦藻懼與鄭頲共/說宻曰讓貪愎不仁宜早圖之宻乃置酒召讓𢎞與)¶
　(裴仁基郝孝徳共坐單雄信等皆立侍房彦藻鄭頲/往來檢校宻曰今日不湏多人宻左右皆引去讓左)¶
　(右猶在彦藻白宻曰今方爲樂天時甚寒司徒左右/請給酒食讓許之乃引讓左右盡出獨宻下壯士蔡)¶
　(建德持刀立侍食未進宻出良弓與讓習射讓方引/滿建德自後斫之并𢎞信儒皆殺之徐世勣走出門)¶
　(者斫之傷頸王伯當遥訶止之單雄信叩頭請命宻/釋之左右驚擾莫知所爲宻大言曰與君等同起義)¶
　(兵本除暴亂司徒專行貪虐陵辱郡僚今所誅止其/  家諸君無預也命扶徐世勣置幕下親爲傅創讓)¶
　(麾下欲散宻使單雄信前往宣慰宻尋獨騎入其營/歴加撫諭令世勣雄信伯當分領其衆中外遂定譲)¶
<pb:KR2o0020_WYG_051-40a>¶
　(殘忍儒信貪縱故死之日所部無哀/之者然宻之將佐始有自疑之心矣)集覧(𫝊創傅讀/曰附或讀)¶
　(曰敷創讀曰瘡此正刀創/字傅創以藥敷所傷處也)質實(大冢宰官名注見陳/宣帝太建九年麾下)¶
　(郡名注見漢光武建武十九年/麾下注見漢獻帝建安十四年)¶
李淵立代王侑為皇帝尊帝為太上皇¶
　(侑時年/十三)¶
　　書法(書尊帝何見唐兵之不以討賊名也故化及/之弑不書太上皇據李兊書弑主不予唐之)¶
　　(尊之也唐不正名自是綱日書/自爲大丞相書追諡皆無隱矣)¶
淵自為大丞相封唐王以建成為唐王世子世民為秦¶
<pb:KR2o0020_WYG_051-40b>¶
公元吉為齊公¶
　(以武德殿爲丞相府改教稱令置丞相府官屬以裴/寂爲長史劉文靜爲司馬何潘仁使李綱入見淵留)¶
　(之以爲丞相府司録專掌選事又以竇威爲司録參/軍使定禮儀淵傾府庫以賜勲人國用不足光禄大)¶
　(夫劉世龍獻䇿以爲今義師數萬並在京師樵蘇貴/而布帛賤請伐苑中及六街樹爲樵以易布帛可得)¶
　(十數萬匹/淵從之)集覧(樵蘓廣韻樵柴也蘇草也江淮/南楚之間曰蘇自關而西曰草)質實¶
　(竇威岐州岐山人幟之子京/師注見周顯王二十五年)¶
　　發明(嗚呼唐室之興庶幾乎正矣乃狃於見聞之/故而蹈昔人竊簒之故智實有欲得之心而)¶
　　(又立㓜君以輔之自爲大丞相加殊禮然後取焉/曷不於起兵之初傳檄天下聲隋廣弑逆之罪數)¶
<pb:KR2o0020_WYG_051-41a>¶
　　(其淫虐之惡播告四方興弔民問罪之師豈不名/正而言順理直而氣壯哉則其得國也雖不能爲)¶
　　(湯武之正然亦庶幾矣惜乎一時君臣不明大義/此其創業所以不及漢高也歟然其得國比之於)¶
　　(他則固優矣綱目詳/而書之其義自見)¶
滎陽郡降李宻¶
　(河南諸郡盡附李宻唯滎陽太守郇王慶梁郡太守/楊汪尚爲隋守宻以書招慶爲陳利害且曰王之先)¶
　(世家住山東本姓郭氏初非楊族初慶祖父元孫隨/母郭氏養於舅於及武元帝從周文帝起兵闗中元)¶
　(孫在鄴恐爲高氏所誅冒姓郭氏故/宻云然慶即以郡降宻復姓郭氏)集覧(郇上郇地/名也在河)¶
　(東觧縣郇或作/恂音相倫反)質實(滎陽郡名注見秦莊襄王元年/梁郡注見漢後主延熈十八年)¶
<pb:KR2o0020_WYG_051-41b>¶
　(宋鄴縣名注見漢/獻帝建安十五年)¶
十二月唐王淵追諡其大父為景王考為元王夫人竇¶
氏為穆妃○薛舉侵扶風唐王淵遣秦公世民擊敗之¶
　(薛舉遣其子仁杲冦扶風李弼拒之舉遣使招弼弼/乃請降仁杲乘其無備襲破之悉并其衆勢益張衆)¶
　(號三十萬謀取長安唐王淵使世民將兵擊之大破/之追奔至隴坻而還薛舉大懼問其羣臣曰自古天)¶
　(子有降事乎黄門侍郎褚亮曰趙佗歸漢劉禪仕晉/轉禍爲福自古有之衞尉卿郝瑗趣進曰陛下失問)¶
　(褚亮之言又何悖也昔漢高祖屢經奔敗蜀先主亟/亡妻子卒成大業陛下柰何以一戰不利遽爲亡國)¶
　(之計乎舉亦悔之曰聊以此試/君等耳乃厚賞瑗引爲主謀)集覧(隴坻注見漢光/武建武八年趙)¶
<pb:KR2o0020_WYG_051-42a>¶
　(佗注見漢高帝十一年劉禪三國漢後帝先降於/魏魏禪於晉禪又仕晉亟亡亟去吏反頻數也)質¶
　實(扶風郡名注見周顯王八年岐/長安縣名注見漢惠帝五年)¶
河池太守蕭瑀以郡降唐¶
　(唐以瑀爲禮部尚書封宋國公時榆林靈/武平凉安定漢陽諸郡相繼皆降於唐)質實(河池/郡名)¶
　(注見梁武帝中大通六年南岐宋國注見漢後主延/熈十八年榆林郡名注見文帝開皇十九年靈武郡)¶
　(名注見唐元宗天寳十五載平凉郡名注見宋文帝/元嘉十年安定郡名注見漢光武建武元年漢陽郡)¶
　(名注見漢獻帝建/安二十二年下辨)¶
　　書法(淵既帝侑則皆隋也書降唐何紀實也淵以/名尊侑綱目以時録故蕭瑀書降唐屈突通)¶
<pb:KR2o0020_WYG_051-42b>¶
　　(書降唐遣招山南山東書/唐遣遣招河東書唐遣)¶
唐王淵遣李孝恭張道源招慰山南山東諸州下之¶
　(孝恭淵之從父兄子也擊破朱粲諸將請盡殺其俘/孝恭曰不可自是以往誰復肯降矣皆釋之於是降)¶
　(附者三/十餘州)¶
屈突通降唐唐遣通招河東通守堯君素不下考異(按/提)¶
(要無/通字)¶
　(屈突通與劉文靜相持月餘復使桑顯和夜襲文靜/營文靜悉力苦戰顯和敗走通勢益蹙或說通降通)¶
　(泣曰吾歴事兩主恩顧甚厚食人之禄而違其難吾/不爲也每自摩其頸曰要當爲國家受一刀勞勉將)¶
<pb:KR2o0020_WYG_051-43a>¶
　(士未嘗不流涕人亦以此懷之及聞長安不守家屬/皆爲淵所虜乃留顯和鎭潼闗引兵東出將趣洛陽)¶
　(顯和即以城降文靜遣竇珍等與顯和追之及於稠/桑通結陳自固竇琮遣通子壽往諭之通罵曰此賊)¶
　(何來昔與汝爲父子今與汝爲仇讐命左右射之顯/和謂其衆曰今京城已陷汝軰皆闗中人去欲何之)¶
　(衆皆釋仗而降通知不免下馬東南再拜號哭曰臣/力屈至此非敢負國軍人執送長安淵以爲兵部尚)¶
　(書賜爵蔣公兼秦公長史遣至河東城下招諭堯君/素君素歔欷不自勝通亦泣下霑衿因謂君素曰事)¶
　(勢如此卿當早降君素曰公爲國大臣主上委公以/闗中代王付公以社稷柰何負國生降更爲人作說)¶
　(客邪且公所乘馬代王所賜也公何面目乘之哉通/曰我力屈耳君素曰我力猶未屈何用多言通慙而)¶
　(退/)集覧(稠桑地名在滎/陽西稠音儔)質實(一統志云稠桑地名在/河南府靈寳縣西二十)¶
<pb:KR2o0020_WYG_051-43b>¶
　(里古桃林也春秋時虢公敗戎於桑田即此蒋州名/注見漢獻帝興平二年金陵㤗州名注見漢光武建)¶
　(武元年天水歔欷注同上年洛陽縣名注見周顯/王三年社稷注見新莾天鳳元年堯君素魏郡人)¶
王世充襲李宻敗績¶
　(東都米斗三千人餓死者什二三王世充軍士有亡/降李宻者宻問世充軍中何爲軍士曰比見益募兵)¶
　(再饗將士不知其故宻謂裴仁基曰吾幾落奴度中/吾久不出兵世充芻糧將盡求戰不得故募兵饗士)¶
　(欲乘月晦以襲倉城耳宜速備之乃命郝孝德王伯/當孟讓勒兵分屯城側以待之其夕世充兵果至伯)¶
　(當遇之不利總管魯儒拒却之伯當收兵擊之斬其/驍將士卒戰溺死者千餘人世充屢戰不勝越王侗)¶
　(遣使勞之世充訴以兵/少侗以兵七萬益之)¶
<pb:KR2o0020_WYG_051-44a>¶
唐劉文靜取𢎞農質實(𢎞農縣名注見周/顯王四十五年陜)¶
　　書法(淵既相侑則猶隋臣也綱目於隋篇而掲書/唐劉文靜名實見矣使唐不立侑於此何議)¶
　　(焉此唐之所以為/大綱不正者也)¶
○唐王淵遣使狥巴蜀下之質實(巴蜀二郡名注/見楚義帝元年)○蕭¶
銑取豫章林士𢎞退保餘干質實(豫章郡名注見漢武/帝元鼎五年一統志)¶
(云餘干縣名夲春秋時越之西境為越餘地漢置徐汗/縣屬豫章郡吳屬鄱陽郡隋改曰餘干縣屬饒州唐宋)¶
(因之元陞為餘干州至夲/朝初改為縣屬饒州府)¶
(戊隋恭帝侑義寜二年恭帝侗皇㤗元年唐高祖仁堯/寅皇帝李淵武徳元年○夏王竇建徳五鳯元凉王李)¶
<pb:KR2o0020_WYG_051-44b>¶
(軌安樂元楚王朱粲昌逹元年○是歳并楚士𢎞魏定/楊梁師都秦梁銑凡十二國隋煬帝廣恭帝侑秦魏亡)¶
考異(按歳年例曰建國之大者朱注國名諡號姓名年/號小者朱注國名此年隋恭帝侑義寜恭帝侗王)¶
(泰唐高祖神堯皇帝李淵武徳及夏涼楚國名總結/是歳凡十二國皆當朱注刋夲當白字前後倣此)春¶
正月唐王淵自加殊禮¶
　(劔履上殿賛拜不名王既克長安以書喻降郡縣於/是東自商洛南盡巴蜀郡縣長吏盗賊氐羌争遣子)¶
　(弟入見請降有司/復書日以百數)質實(一統志云啇洛山名在西安/府商縣東南九十二里亦名)¶
　(楚山即秦時/四晧隐處)¶
　　發明(唐公以兵取天下而亦襲近世簒奪之跡何/也惟其始也名義之不正故其終焉之弊必)¶
<pb:KR2o0020_WYG_051-45a>¶
　　(至於此書自為大丞相自加殊禮自為相/國唐公雖欲曲為之說何可得也惜哉)¶
魏公宻敗隋王世充於洛北¶
　(王世充既得東都兵進擊李宻於洛北敗之遂屯鞏/北命諸將各造浮橋渡洛橋成者先進前後不一宻)¶
　(帥敢死士乗之溺死數萬人世充僅免諸將皆潰世/充復収合亡散得萬餘人屯含嘉城宻乗勝進據金)¶
　(墉城擁兵三十萬陳於北邙南逼上春門越王侗使/叚達韋津拒之達望見宻兵盛懼而反走宻縱兵乗)¶
　(之軍潰津死城中乏食於是偃師柏谷河陽河内皆/降於宻竇建徳等並遣使奉表勸進宻曰東都未平)¶
　(未可/議此)質實(洛北洛水之北注見漢高后三年鞏北鞏/縣之北注見漢王邦四年含嘉城未詳處)¶
　(所金墉城注見魏元帝咸熈二年偃師縣名注見唐/肅宗至徳二年栢谷塢名注見漢武帝建元三年河)¶
<pb:KR2o0020_WYG_051-45b>¶
　(陽縣名注見漢帝元更始二年河内縣名注見周赧/王五十三年野王勸進注見晉元帝建武元年北邙)¶
　(山名注見漢靈帝中平六年東/都注見秦莊襄王元年三川)¶
　　書法(書隋王世充何始夷隋於列國也自/是隋事皆書隋而李宻軰皆稱國)¶
唐遣世子建成秦公世民救東都以齊公元吉為太原¶
道行軍元帥○三月隋宇文化及弑其君廣於江都立¶
秦王浩¶
　(煬帝至江都荒滛益甚酒巵不離口然見天下危亂/亦不自安退朝則幅巾短衣徧歴臺閣汲汲顧景唯)¶
　(恐不足常仰視天文謂蕭后曰外間大有人圖儂然/且共樂飲耳因引滿沉醉又引鏡自照曰好頭頸誰)¶
<pb:KR2o0020_WYG_051-46a>¶
　(當斫之后驚問故帝笑曰貴賤苦樂更迭為之亦復/何傷見中原已亂無心北歸欲保江東門下録事李)¶
　(侗客曰江東卑濕土地險狹内奉萬乗外納三軍民/不堪命恐亦將散亂耳御史劾之於是公卿皆阿意)¶
　(言江東之民望幸已久陛下撫而臨之此大禹之事/也乃命治丹陽宮將徙都之時江都糧盡從駕驍果)¶
　(多關中人思歸郎將司馬徳戡元禮直閣裴䖍通等/共謀亡去因轉相招引曰夜結約於廣坐明論叛計)¶
　(無復畏避宮人聞之言於帝帝怒斬之自是無敢言/者郎將趙行樞以告將作少監宇文智及智及大喜)¶
　(曰上雖無道威令尚行卿等亡去徒取死耳今天實/䘮隋英雄並起同心叛者已數萬人因行大事此帝)¶
　(王之業也徳戡等然之行樞因請以智及兄許公化/及為主化及聞之變色流汗既而從之徳戡等乃悉)¶
　(召驍果諭以所為皆曰唯將軍命乃夜於東城集兵/得數萬人舉火與城外相應帝望見火聞外喧嚻問)¶
<pb:KR2o0020_WYG_051-46b>¶
　(曰何事䖍通對曰草坊失火外人共救之耳帝以為/然明日未明徳戡使䖍通將數百騎入宮屯衞將軍)¶
　(獨孤盛與左右十餘人拒戰而死千牛獨孤開逺帥/殿内數百人叩閤請帝自出臨戰無應者軍士稍散)¶
　(先是帝選驍徤宮奴數百人置𤣥武門謂之給使以/備非常至是化及等結帝所信司宮魏氏使矯詔聽)¶
　(給使出外徳戡遂引兵自𤣥武門入帝聞亂易服逃/於西閤䖍通等入永巷問陛下安在有羙人出指之)¶
　(校尉令狐行逹㧞刀直進扶帝下閤勒兵守之至旦/以甲騎迎化及化及戰栗不能言既至徳戡等迎謁)¶
　(引入朝堂號為丞相䖍通逼帝出宮化及見之曰何/用持此物出亟還與手於是引帝還至寢殿䖍通等)¶
　(露刃侍立帝嘆曰我何罪至此賊黨馬文舉曰陛下/違棄宗廟廵遊不息外勤征討内極奢滛使丁壯盡)¶
　(於矢刃女弱塡於溝壑四民䘮業盜賊蜂起專任佞/諛餙非拒諫何謂無罪帝曰我實負百姓至於爾輩)¶
<pb:KR2o0020_WYG_051-47a>¶
　(榮禄兼極何乃如是今日之事孰為首邪徳戡曰溥/天同怨何止一人化及又使封徳彜數帝罪帝曰卿)¶
　(乃士人何為亦爾徳彜赧然而退帝愛子趙王杲年/十三在側號慟不已䖍通斬之血濺御服欲遂弑帝)¶
　(帝曰天子死自有法何得加以鋒刃取鴆酒來文舉/等不許使令狐行逹縊殺之初帝毎廵幸常以蜀王)¶
　(秀自隨化及既弑帝欲迎立之衆議不可乃殺之及/齊王暕宗戚無少長皆死唯秦王浩素與智及往來)¶
　(且以計全之暕素失愛於帝恒相猜忌帝聞亂謂蕭/后曰得非阿兒邪化及使人誅暕暕謂帝使収之曰)¶
　(詔使且緩兒兒不負國家父子至死不相明又殺虞/世基裴藴來䕶兒等世基弟世南抱世基號泣請以)¶
　(身代化及不許化及自稱大丞相總百揆以皇后令/立秦王浩為帝居别宮以兵守之令發詔畫敕而已)¶
　(以智及裴矩為僕射士及為内史初矩知將有亂雖/厮役皆厚遇之又建䇿為驍果娶婦故免於難化及)¶
<pb:KR2o0020_WYG_051-47b>¶
　(至又迎拜於馬首故化及亦以為僕射化及之入朝/堂也百官畢賀蘇威亦往給事郎許善心獨不至化)¶
　(及殺之其母范氏年九十二撫柩不哭曰吾有子矣/不食而卒唐王之入關也張季珣之弟仲琰為上洛)¶
　(令死之至是仲琰弟琮為千牛左右亦為化及所殺/兄弟皆死國難時人惜之唐王聞變慟哭曰吾北面)¶
　(事人失道不能救敢/忘哀乎追諡曰煬)集覽(汲汲顧景汲汲不休息貎/又勤急貌顔師古曰汲汲)¶
　(欲速之義如井汲之為也禮記汲汲然如有追而弗/及也樞要云日光曰景日景曰晷左傳趙孟視䕃謂)¶
　(顧視日景也汲汲顧景唯恐日景之云暮大禹之事/夏帝禹立十年東廵狩至於㑹稽司宫加以宮刑而)¶
　(為閹宦之長左傳楚以羊舌肸為司宮亟還與手/亟趣也執帝手而扶出故曰亟還猶言速放手也)正¶
　誤(司宫今按司宮魏氏乃婦人也亟還與手今按謂/急引還與下手弑之也晉書周筵傳元帝遣筵殺)¶
<pb:KR2o0020_WYG_051-48a>¶
　(周續筵吪郡傳教吳曽何不/與手曽以刀環築續殺之)質實(汲汲注見唐徳宗/貞元二十一年幅)¶
　(巾事物紀原云古庻人服巾士則冠矣傅子曰漢末/王公多委士服以幅巾為雅素則幅巾古賤者服也)¶
　(漢末始為士人之服袁紹戰敗幅巾渡河是也許縣/名注見漢光武建武八年千牛官名注見梁武帝普)¶
　(通二年永巷宮獄名注見周赧王四十五年戰栗恐/懼貌蜂起注見秦二世二年上洛縣名注見晉元帝)¶
　(太興/元年)¶
　　書法(秦嘗夷於列國矣趙高弑帝則書帝廣則曷/為斥名而書其君廣弑逆則賊也與二世又)¶
　　(異矣弑逆之賊而化及君之君而弑/之書曰其君以為化及之所君云耳)¶
　　發明(或問武王數紂之罪煬皆有之至於弑父殺/兄乃紂之所無者後世以誅獨夫紂為言至)¶
<pb:KR2o0020_WYG_051-48b>¶
　　(於煬之死也何為反書弑乎曰煬之罪惡固天地/之所不容人神之所共怒者至化及等軰則無所)¶
　　(負故其責徳戡之語以謂我實負百姓而於爾等/榮祿皆極何乃如是此徒皆無以應然則煬固化)¶
　　(及之君也直書曰弑所以正此曹之罪耳向使是/時起兵之衆有能聲其大逆推明寢殿之事奉將)¶
　　(天罰執而數之肆諸市朝殘其身瀦其宮以正殺/無赦之罪則廣必自伏其辜而綱目亦必以獨夫)¶
　　(之誅處之矣惟夫舉天下無有能正之者是以書/法如此不然是時天下猶廣之天下何以不書曰)¶
　　(帝而必書曰其君廣邪變文起義彼固化及之君/也嗚呼綱目至是亦有不得已之意焉爾可勝嘆)¶
　　(哉/)¶
唐王淵自為相國加九錫¶
<pb:KR2o0020_WYG_051-49a>¶
　(隋以唐王為相國總百揆加九錫王謂僚屬曰此謟/諛者所為耳孤秉大政而自加寵錫可乎必若循魏)¶
　(晉之迹彼皆繁文偽飾欺天罔人孤竊耻之或曰歴/代所行亦何可廢王曰堯舜湯武各因其時取與異)¶
　(道皆推其至誠以應天順人未聞夏商之末必效唐/虞之禪也但改丞相為相國府其九錫殊禮皆歸之)¶
　(有司范氏曰唐高祖可謂不自欺矣然以兵取而必/曰受禪是未免襲衰世之迹也胡氏曰天道誠聖人)¶
　(亦誠人非生知安行必勉於思誠思而不息亦能學/知而利行矣湯武之徳不及堯舜而列於聖人者由)¶
　(此其選也故其於桀紂也尚為君則臣之天命殛之/則伐之固不虚為臣之之名而實為伐之之事也唐)¶
　(王惟不正名楊廣為弑父與君之賊而舉師是故節/目繁多詭正並用興王之術駁而不懿也夫殊禮固)¶
　(不可自加也前日都督丞相唐王之命果出㳟帝邪/能言湯武之誠而不悟在已之多偽由不學之過也)¶
<pb:KR2o0020_WYG_051-49b>¶
　集覽(唐王惟不正名楊廣爲弑父與君之賊而舉師/只作一句讀楊廣煬帝也謂唐王不正以煬帝)¶
　(弑父與君之罪為名而興兵乃集將佐曰劉武周據/汾陽宮吾軰罪當族滅又稱臣突厥謂曰欲舉義兵)¶
　(迎主上又詐為敕書發民為兵擊高麗又世民以宮/人私侍之事刼其父以此多端而舉師故下文曰節)¶
　(目繁多詭/正並用)質實(百揆注見晉元帝元興元年/九鍚注見漢平帝元始五年)¶
宇文化及發江都¶
　(宇文化及擁衆十餘萬據有六宮自奉如煬帝以少/主浩付尚書省令衞士守之遣吏取其畫敕百官不)¶
　(復朝參下令欲還長安奪人舟楫以行至顯福宮虎/賁郎將麥孟才等與折衝郎將沈光謀曰吾儕受先)¶
　(帝厚恩今俛首事讎何靣目視息世間哉吾必欲殺/之死無所恨光泣曰是所望於將軍也乃與孟才紏)¶
<pb:KR2o0020_WYG_051-50a>¶
　(合恩舊帥所將數千人將以晨襲化及語/洩化及殺之其麾下皆闘死無一降者)集覽(視息/瞻視)¶
　(喘息也注見晉/武帝咸寜五年)質實(沈光吳/興人)¶
隋吳興太守沈法興起兵據江表十餘郡¶
　(法興間宇文化及弑逆舉兵討之得精卒/六萬攻餘杭毘陵丹陽皆下之據十餘郡)質實(吳興/郡名)¶
　(注見宋明帝㤗始二年沈法興武康人餘杭郡名注/見唐憲宗元和二年毘陵郡名注見煬帝大業十二)¶
　(年丹陽郡名注見漢/獻帝興平二年金陵)¶
夏四月唐世子建成等還長安¶
　(世子建成秦公世民引兵至東都城中多欲為内應/者世民曰吾新定關中根夲未固雖得東都不能守)¶
<pb:KR2o0020_WYG_051-50b>¶
　(也遂不受將還世民又曰城中見吾還必來追躡乃/設三伏以待之叚達果來追遇伏而敗世民遂置新)¶
　(安宜陽二郡分/兵守之而還)質實(長安縣名注見漢惠帝五年新/安郡名注見楚義帝元年宜陽)¶
　(郡名注見周/安王十一年)¶
宇文化及至彭城魏公宻拒之化及引兵入東郡¶
　(宇文化及至彭城奪人車牛載宮人珍寶而使軍士/自負戈甲道逺疲劇軍士皆怨司馬徳戡謂趙行樞)¶
　(曰君大謬誤我當今撥亂必藉英賢化及庸暗羣小/在側事將必敗若之何行樞曰在我等耳廢之何難)¶
　(遂與諸將誅殺化及事泄化及執徳戡等讓之徳戡/曰夲殺昏主苦其滛虐推立足下而又甚之逼於物)¶
　(情不得已也化及殺之并其黨十餘人李宻據鞏洛/以拒化及化及不得西引兵入東郡通守王軌以城)¶
<pb:KR2o0020_WYG_051-51a>¶
　(降/之)質實(彭城郡名注見秦始皇二十八年鞏洛鞏縣/名注見漢王邦三年洛州名注見秦莊襄王)¶
　(元年三川東郡注見/漢光武建武八年)¶
梁王銑稱皇帝¶
　(梁王蕭銑即帝位置百官徙都江陵脩復園廟引岑/文本為中書侍郎委以機宻又使張繡狥嶺南郡縣)¶
　(多降始安郡丞李襲志散財募士以保郡城群盜攻/之皆不能下聞煬帝遇弑帥吏民臨三日或以尉佗)¶
　(之事說之襲志怒曰吾世繼忠貞江都雖覆宗社尚/存尉佗狂僣何足慕也欲斬說者衆皆不敢言堅守)¶
　(二年外無聲援至是城䧟為銑所虜於是東自九江/西抵三峽南盡交趾北距漢川銑皆有之勝兵四十)¶
　(餘/萬)集覽(尉佗注見漢光/武建武五年)質實(江陵縣名注見漢獻帝/建安十三年岑文本鄧)¶
<pb:KR2o0020_WYG_051-51b>¶
　(州棘陽人嶺南謂五嶺之南即南海郡注見秦始皇/三十三年始安郡注同上年桂林李襲志狄道人九)¶
　(江郡名注見晉明帝太寜二年潯陽三峽注見宋明/帝㤗始二年江都縣名注見漢獻帝興平元年交趾)¶
　(郡名注見唐宣宗大中二年漢/川郡名注見周赧王四年漢中)¶
五月唐王淵稱皇帝¶
　(隋恭帝禪位於唐唐王即皇/帝位推五運為土徳色尚黄)¶
　　書法(漢唐皆以兵取天下者也漢高祖書即皇帝/位此其書稱皇帝何唐之兵不以討賊名也)¶
　　(故綱目書自為大丞相封唐王書自加殊禮書自/為相國加九錫書稱皇帝與魏晉以下無異矣)¶
唐罷郡置州以太守為刺史○隋越王侗稱皇帝¶
<pb:KR2o0020_WYG_051-52a>¶
　(東都留守官聞煬帝凶問奉越王侗即位段達王世/充為納言元文都為内史令共掌朝政侗眉目如畫)¶
　(溫厚仁愛/風格儼然)質實(納言官名注見漢/靈帝光和元年)¶
　　書法(昭烈之立也書即皇帝位侗煬嫡孫也煬弑/而後即位則書稱皇帝何煬弑父則賊也其)¶
　　(子孫豈得與昭烈比哉綱目立/書稱皇帝弑書隋主列國之也)¶
突厥遣使如唐¶
　(時突厥彊盛東自契丹室韋西盡吐谷渾高昌諸國/皆臣之控弦百餘萬唐初起兵資其兵馬前後餉遺)¶
　(不可勝紀突厥恃功驕倨毎遣使/者至長安多暴横唐主優容之)集覽(突厥注見梁/武帝大同十)¶
　(一年契丹注見晉安帝義熈二年室韋契丹之别部/丁零之苖裔地據黄龍北傍徭越河共有七姓室或)¶
<pb:KR2o0020_WYG_051-52b>¶
　(作失吐谷渾注見晉元帝建武元/年高昌注見宋文帝元嘉十九年)質實(控弦注見漢/帝元更始二)¶
　(年/)¶
唐定律令置學校¶
　(命裴寂劉文靜等脩律令行之置國子太/學四門生三百餘員郡縣學亦置生員)¶
　　發明(秦人焚書坑儒至漢始開學校隋人廢黜儒/學至唐始置學校吾道固不以是而隆汙而)¶
　　(漢唐之所以立國者則/有其夲矣故特書之)¶
六月唐以秦公世民為尚書令裴寂為右僕射知政事¶
劉文靜為納言竇威蕭瑀為内史令¶
<pb:KR2o0020_WYG_051-53a>¶
　(唐主待裴寂特厚群臣莫及日賜御膳言無不從稱/為裴監而不名委蕭瑀以庻政事無大小莫不關掌)¶
　(瑀亦孜孜盡力䋲違舉過人皆憚而毁之瑀終不自/理嘗有敕不時宣行唐主責之瑀對曰大業之世内)¶
　(史宣敕或前後相違有司不知所從今王業經始事/繫安危故臣毎受一敕必勘審使與前敕不違始敢)¶
　(宣行稽緩之愆實由於此唐主曰卿用心如此吾復/何憂唐主毎視事自稱名引貴臣同榻而坐劉文靜)¶
　(諫曰貴賤失位非常久之道唐主曰諸公皆名徳舊/齒平生親友夙昔之歡何可忘也胡氏曰裴劉皆非)¶
　(宰相才一時起事同謀次第至此耳然自二人長短/論之文靜智謀出寂右建義之舉又文靜先言而高)¶
　(祖待寂特厚者寂之為人宜於高祖而文靜之為人/合於太宗也夫高祖不取磊落竒士而眷眷於私暱)¶
　(狎比之徒久而不忘故唐室初政無/足觀者人主之職亦論相而止矣)質實(孜孜不倦/貌磊落注)¶
<pb:KR2o0020_WYG_051-53b>¶
　(見晉成帝/咸和七年)¶
唐立四親廟¶
　(追尊皇高祖熈曰宣簡公皇曽祖天賜曰懿王皇祖/虎曰景皇帝廟號太祖皇考昞曰元皇帝廟號世祖)¶
　(妣皆為后諡妃竇氏曰穆皇后毎歳祀昊天上帝皇/地祗神州地祗以景帝配感生帝明堂以元帝配)¶
　集覽(昊天上帝周禮大宗伯以禋祀祀昊天上帝鄭/司農云昊天天也上帝𤣥天也昊天上帝樂以)¶
　(雲門鄭𤣥謂昊天上帝冬至於圜邱所祀天皇大帝/也皇帝祇注見漢後主建興十五年神州地祇神州)¶
　(注見晉懐帝永嘉五年景帝配唐高祀之祖名虎追/諡景皇帝王者必以其祖同祭於天尊之也感生帝)¶
　(明堂唐禮樂志正月上辛祈榖祀感生帝於南郊季/秋祀五方天帝於明堂春秋元命包曰天之五帝迭)¶
<pb:KR2o0020_WYG_051-54a>¶
　(王王者之興必感其一故祀其所感生者如周為木/徳以青帝為感生也記大傳曰禮不王不禘王者禘)¶
　(其祖之所自出以其祖配之注云凡大祭曰禘自由/也大祭其先祖所由生謂郊祀天也王者之先祖皆)¶
　(感太㣲五帝之精以王蒼則靈威仰赤則赤熛怒黄/則含䙔紐白則白招拒黒則恊光紀皆用正歳之正)¶
　(月郊祀之蓋特尊焉孝經曰郊祀后稷以配天配靈/威仰也宗祀文王於明堂以配上帝汎配五帝也)¶
唐立世子建成為皇太子世民為秦王元吉為齊王考¶
證(立世子當作更世子皇太子當去皇字去謹按凡例/曰立太子非正統則不書因奉特書者  皇號是年)¶
(天下凡十二國唐雖稱帝無統之時也特書以備唐事/而已故當去皇號後立太宗事已并天下得正統故書)¶
(皇太子非抑/此而尊彼也)¶
<pb:KR2o0020_WYG_051-54b>¶
　(宗室封王/者八人)¶
　　發明(觀高祖之得天下大抵出於秦王也使無秦/王高祖且不得安其祿位保其身家况有天)¶
　　(下之大哉高祖有言今日破家滅軀亦由汝化家/為國亦由汝是則唐三百年之基業肇於秦王其)¶
　　(當有天下無疑也高祖於是時盍召建成明諭以/其基業所由興之故非世民無以有今日俾其明)¶
　　(自推讓則建成有讓國之羙世民無推刃之慚萬/一建成不從則㫁以大義封之遐阻之地世民苦)¶
　　(遜則質以至誠察其由𠂻之言至再至三表裏靣/背始終無間然後定儲貳之位必至於兩全而後)¶
　　(已則父子之道得兄弟之好終君臣之分定而國/家安於磐石矣惜乎計不出此厥後骨肉相殘為)¶
　　(古今之大/惡悲夫)¶
<pb:KR2o0020_WYG_051-55a>¶
秦主舉侵唐涇州質實(涇州注見漢光武/建武元年安定)　唐以永安¶
王孝基爲陜州總管質實(永安縣名注見周赧王三十/年陜州注見周顯王四十五)¶
(年/)¶
　(時邊要州皆置總管/府以統數州之兵)¶
唐廢隋帝侑爲酅國公而選用其宗室¶
　(詔曰近世以來時運遷革前代親族莫不誅夷興亡/之效豈伊人力其隋蔡王智積等子孫並付所司量)¶
　(才選用范氏曰啇之孫子侯服於周誅其罪人之身/而立其子天下公義也况宗族乎高祖始即位而立)¶
　(隋子孫由漢以來最爲/忠厚其享國長世宜哉)集覽(酅元圭反說文東海之/邑按杜預注紀地也在)¶
<pb:KR2o0020_WYG_051-55b>¶
　(齊國東平縣昔紀季以酅入齊今酅亭是侯服于周/詩大雅文王篇商之孫子其麗不億上帝既命侯于)¶
　(周服文王集傳曰商之孫子其數不止於億然/以上帝之命集於文王而今皆維服於周矣)¶
　　書法(侑自立爲皇帝每事書唐而已未嘗有帝也/此則曷爲以隋帝書罪唐也不宜立而立之)¶
　　(既已立之而又廢之斯唐罪矣故雖夷隋列國而/於侑特書帝焉所以正罪唐也曷爲名侑别於侗)¶
　　(也然則書選用其宗室何予存厚也自蕭道成弑/汝隂王滅其族是後廢主之族無得免者唐於楊)¶
　　(氏不惟不忍加害又選用焉可謂厚矣書廢隋帝/侑罪之也書選用其宗室予之也故書而以殊之)¶
　　(唐事至是始/有可書者矣)¶
　　發明(書廢隋帝爲國公則未免襲近世之跡書選/用其宗宗則大非近世之比矣享國久長年)¶
<pb:KR2o0020_WYG_051-56a>¶
　　(幾三百/宜哉)¶
唐以孫伏伽為治書侍御史¶
　(萬年縣法曹孫伏伽上表曰隋以惡聞其過亡天下/故陛下得之然陛下徒知得之之易而未知隋失之)¶
　(之不難也謂宜易其覆轍務盡下情凡人君言動不/可不愼陛下今日即位而明日有獻鷂雛者此乃少)¶
　(年之事豈聖主所湏哉又百戯散樂亡國淫聲近太/常於民間借婦女裙襦以充妓衣擬五月五日元武)¶
　(門遊戯此亦非所以爲子孫法也夫善惡之習漸染/易移太子諸王參僚左右宜謹擇其人有門風不睦)¶
　(素無行義專好奢靡以聲色遊獵爲事者皆不可近/自古骨肉乖離以至敗亡未有不因左右離間而然)¶
　(也唐主大恱下詔褒稱擢爲治書侍御史賜帛三百/匹仍頒示逺近范氏曰天下之勢如人一身必氣血)¶
<pb:KR2o0020_WYG_051-56b>¶
　(周流無壅而後能存諫者使下情上通上意下達如/血氣之周流於一身也故言路開則治言路塞則亂)¶
　(高祖鑒隋之所以亡首闢言路可謂知先務矣是以/民知上之憂已而疾痛將有所赴愬也唐室之興不)¶
　(亦宜/乎)質實(萬年縣注見漢高帝/十年孫伏伽貝州人)¶
　　書法(書美從善也高祖初政/即有此書可謂知務矣)¶
唐竇威卒以竇抗陳叔逹為納言○魏公宻敗宇文化¶
及於黎陽奉表降隋¶
　(東都聞宇文化及西來上下震懼有盖琮者上疏請/說李宻與之合勢以拒化及元文都盧楚以爲然使)¶
　(琮齎敕書賜宻化及引兵北趣黎陽李宻將徐世勣/先據黎陽畏其軍鋒西保倉城化及渡河保黎陽分)¶
<pb:KR2o0020_WYG_051-57a>¶
　(兵圍世勣宻壁於清淇與世勣以𤇺火相應深溝高/壘不與戰宻與化及隔水而語數之曰卿本匈奴皂)¶
　(𨽻世受隋恩主上失德不能死諌反行弑逆天地所/不容將欲何之化及黙然良久大言曰語爾論相殺)¶
　(事何湏作書語邪乃盛修攻具以逼倉城世勣擊敗/之宻畏東都議其後見蓋琮至大喜遂上表乞降請)¶
　(滅化及以贖罪隋主引見其使冊拜宻太尉尚書令/封魏公俟平化及入朝輔政元文都等喜於和解於)¶
　(上東門置酒作樂王世充作色曰朝廷官爵乃以與/賊其志欲何爲邪文都等亦疑世充欲以城應化及)¶
　(由是有隙七月李宻悉以精兵東擊化及化及食盡/入汲郡求軍糧又遣使拷掠東郡吏民以責米粟王)¶
　(軌等不堪其弊詣宻請降化及大懼引餘衆二萬北/趣魏縣宻知其無能爲西還鞏洛留徐世勣以備之)¶
　(蘇威在東都亦詣密降宻虛心禮之威初不言帝室/艱難惟再三舞蹈稱不圖今日復覩聖明時人鄙之)¶
<pb:KR2o0020_WYG_051-57b>¶
　集覽(蓋琮蓋姓也音古盍反皂𨽻皂昨早反左傳人/有十等王臣公公臣大夫大夫臣士士臣皂皂)¶
　(臣輿輿臣𨽻𨽻臣/僚僚臣僕僕臣䑓)質實(黎陽縣名注見漢成帝綏和/三年清淇疑是水名未詳處)¶
　(所𤇺火注見齊高帝建元四年魏縣注見漢成帝綏/和二年東郡注見恭帝侗皇㤗二年汲郡注見秦莊)¶
　(襄王/三年)¶
　　發明(世或謂宻似項羽先儒固已辨之矣羽雖剽/悍禍賊然志在滅秦無復回貳宻起兵不爲)¶
　　(不久乃與東都迭爲勝負其非羽比甚明且宻前/此移檄州郡數煬十罪至是乃反欲降隋何哉綱)¶
　　(目前書攻東都此書上表降隋/宻進退無所據矣其敗宜也)¶
秋七月唐秦王世民與秦主舉戰於高墌敗績¶
<pb:KR2o0020_WYG_051-58a>¶
　(薛舉進逼高墌秦王深溝高壘不與戰㑹得瘧疾委/軍政於長史劉文靜且戒之曰薛舉懸軍深入食少)¶
　(兵疲若來挑戰愼勿應也俟吾疾愈爲君等破之文/靜欲耀武以威之乃陳於高墌西南恃衆而不設備)¶
　(舉潜師掩其後士卒什死五六大將劉𢎞基等皆/没世民引還長安舉遂㧞高墌文靜等皆坐除名)集¶
　覽(髙墌城名在今大都路覇/州保定縣是墌之石反)正誤(高墌今按高墌地/在隴西時屬薛舉)¶
　(與保定縣相去甚逺保定縣乃/燕南之地時爲竇建徳所據)質實(挑戰注見漢/王邦四年)¶
　　書法(戰而敗者文靜也書世民何已爲元帥而以/疾自諉喪師失地罪誰執哉直書世民與戰)¶
　　(敗績其示爲人臣/子之義著明矣)¶
隋王世充殺元文都隋主以世充為僕射魏公宻如東¶
<pb:KR2o0020_WYG_051-58b>¶
都不至而復¶
　(李宻每戰勝輒使告㨗於隋隋人皆喜世充獨曰文/都軰刀筆吏耳吾觀其勢必爲李宻所擒且吾軍士)¶
　(屢與宻戰殺其父兄子弟前後已多一旦爲之下吾/屬無類矣欲以激怒其衆文都懼謀因世充朝伏甲)¶
　(謀之段達以告世充世充夜勒兵襲含嘉門文都入/奉隋主御殿閉門拒守世充攻太陽門得入殺盧楚)¶
　(隋主使人問世充稱兵何爲世充下馬謝曰元文都/盧楚横見規圖請殺文都甘從刑典叚逹令人執送)¶
　(文都隋主慟哭遣之世充殺之及其諸子叚達開門/納世充世充悉遣人代宿衞者然後入見謝曰文都)¶
　(等欲召李宻以危社稷疾臣違異深積猜嫌廹於救/死不暇聞奏被髮爲誓詞淚俱發隋主以爲誠以世)¶
　(充爲左僕射總督内外諸軍事世充移居尚書省使/兄世惲入居禁中子弟咸典兵馬隋主拱手而已宻)¶
<pb:KR2o0020_WYG_051-59a>¶
　(將入朝至温開變而還初宻獲東都國子祭酒徐文/逺以故嘗受業備弟子禮比靣拜之文逺曰將軍之)¶
　(志欲爲伊霍以繼絶扶傾則老夫雖遲暮猶願盡力/若爲莾卓乘危邀利則無所用老夫矣宻頓首曰願)¶
　(竭庸虗康濟國難此宻之素志也文逺曰將軍名臣/之子失塗至此若不逺而復猶不失爲忠義之臣宻)¶
　(頓首受教至是宻復問計文逺曰世充亦門人也其/人殘忍必有異圖將軍前計爲不諧矣非破世充不)¶
　(可入/朝也)集覽(温注見周赧/王二十九年)質實(社稷注見新莾天鳳元/年禁中注見宋孝武帝)¶
　(大明六年伊霍謂伊尹/霍光莾卓謂王莾董卓)¶
唐詔廢隋離宫質實(離宫注見煬/帝大業元年)¶
　　書法(前書置離宫此書廢離宫十四年/間一置一廢世主亦可以鑒矣)¶
<pb:KR2o0020_WYG_051-59b>¶
○長樂王建德定都樂壽¶
　(初隋河間郡丞王琮守郡城建德攻之嵗餘不下琮/聞煬帝凶問帥吏民發喪建德遣使弔之琮乃降建)¶
　(德退舍待之琮言及隋亡俯伏流涕建德亦為之泣/諸將請烹之建德曰琮忠臣也吾方賞之以勸事君)¶
　(奈何殺之往在高鷄泊爲盗容可妄殺人今欲安百/姓定天下豈得害忠良乎以琮爲瀛州刺史於是河)¶
　(北郡縣聞之爭附於建德先是建德䧟景城執户曹/張𤣥素將殺之縣民千餘號泣請代其死曰户曹清)¶
　(愼無比殺之何以勸善建德釋之以爲治書侍御史/固辭及聞江都敗以爲黄門侍郎𤣥素乃起饒陽令)¶
　(宋正本博學有才氣說建德以定河北之/䇿建德引爲謀主定都樂壽備置百官)集覽(瀛州/禹貢)¶
　(冀州之域秦置邯鄲郡漢爲河間郡隋唐爲瀛州宋/陞河間府境内有瀛山高數百丈景城唐改滄州今)¶
<pb:KR2o0020_WYG_051-60a>¶
　　(屬河間府饒陽注見漢帝元更始二年樂壽漢樂壽/縣武帝封河間獻王之子禮為樂壽侯即此今獻州)¶
　　(理樂壽縣屬河間府府/城南六十里有樂壽巖)質實(河間郡注見漢帝元更/始二年一統志云高雞)¶
　　(泊在大名府界唐中和中宰相王鐸出為義昌節度/過犬名樂彥貞子從訓利其裘馬妄侍伏兵於高雞)¶
　　(泊刼鐸及家屬吏佐三百餘人皆遇害時朝廷㣲弱/不能治其寃即此瀛州注見漢帝元更始二年河間)¶
　　(景城漢之縣名屬渤海郡東漢省後魏徙咸平縣治/此隋改曰景城縣屬瀛州唐屬滄州後省之故城在)¶
　　(河間府獻縣界張元素蒲州虞鄉人/樂壽縣名注見恭帝侗皇㤗元年)¶
　¶
　¶
<pb:KR2o0020_WYG_051-60b>¶
　¶
　¶
　¶
　¶
　¶
　¶
　¶
御批資治通鑑綱目卷三十七下¶
