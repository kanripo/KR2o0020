# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.525490
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷五十六
<pb:KR2o0020_WYG_079-1a>¶
　欽定四庫全書¶
御批資治通鑑綱目卷五十六¶
　　(起丁亥/盡丙申)考異(提要起丁亥下有後唐明宗天成二年/盡丙申下有後唐主從珂清泰三年晉)¶
　　(髙祖石敬瑭/天福元年)凡十年¶
　(丁後唐天成二年○呉乾貞元年○是歳後/亥唐漢呉閩凡四國呉越荆南湖南凡三鎭)春正月唐¶
　主更名亶¶
　　(初唐主詔朕二名不連/稱者勿避至是乃改名)¶
　唐以馮道崔恊同平章事¶
<pb:KR2o0020_WYG_079-1b>¶
　　(安重誨以孔循少侍宫禁謂其諳練故事知朝士行/能多聼其言時議置相循已薦鄭珏又薦崔協而任)¶
　　(圜欲用李琪珏素惡琪故循力沮之謂重誨曰李琪/非無文學但不亷耳宰相但得端重有器度者足以)¶
　　(儀刑多士矣他日議於唐主前圜曰重誨未悉朝中/人物為人所賣協雖名家識字甚少臣既以不學忝)¶
　　(相位柰何更益以協為天下笑乎唐主曰宰相重任/卿軰審之吾在河東時見馮書記多才博學與物無)¶
　　(競此可相矣既退循不揖拂衣去因稱疾不朝者數/日重誨謂圜曰今方乏人協且備員可乎圜曰明公)¶
　　(捨李琪而相崔協是猶棄蘓合之丸取蛣蜣之轉/也循與重誨日短琪而譽協竟以道協同平章事)集¶
　　覽(重任案漢霍光傳光任太重注任音壬棄蘇合之/丸取蛣蜣之轉言不能考慎其相也西域有大秦)¶
　　(國國人合㑹諸香煎其汁名曰蘇合本草蘇合香味/甘温無毒主辟惡殺鬼精物温瘧蠱毒癎痓去三蟲)¶
<pb:KR2o0020_WYG_079-2a>¶
　(蛣蜣黒甲蟲一名蜣蜋崔豹古今注一名弄丸能以/土包糞轉成丸後如尸解而去荘子注以蜣蜋而笑)¶
　(蘇/合)正誤(重任今按任去聲/論語任重而道逺)¶
唐初令長吏每旬慮囚集覽(慮囚唐百官志大理寺掌/折獄詳刑凡繫囚五日一)¶
(慮按漢書雋不疑行縣録囚徒顔師古曰謂省録之知/其情状有寃滯與不也今云慮囚本録聲之去者耳近)¶
(俗不曉遂訛其文為/思慮之慮失其源矣)○唐孟知祥殺李嚴¶
　(知祥遇李嚴甚厚一日謂曰公前奉使王衍歸而請/兵伐蜀荘宗用公言遂致兩國俱亡今公復來蜀人)¶
　(懼矣且天下皆廢監軍公獨來監吾軍何也嚴惶怖/求哀知祥曰衆怒不可遏也揖下斬之因誣奏嚴作)¶
　(宣口敕云代臣赴/闕臣輙已誅之)¶
<pb:KR2o0020_WYG_079-2b>¶
　　發明(嚴之行也其毋謂其前啓滅蜀之禍再往必/死既而果然夫以嚴之樂禍而又自請監西)¶
　　(蜀軍其死宜矣此綱目所以削去其官/然而不書誅者不予知祥之専殺也)¶
唐主以其子從厚為河南尹判六軍諸衞事考異(據長/興元)¶
(年書唐立子從厚為秦/王則此主其二字羡)¶
　(從厚從榮之弟也/從榮聞之不悦)¶
二月唐以石敬瑭為六軍諸衞副使考證(唐以石敬瑭/當作唐主以)¶
(壻石敬瑭○謹按五代史石敬瑭本西夷梟捩鷄之子/𨽻明宗帳下號左射軍嘗脱明宗於危尚永寧公主拜)¶
(官之初當書壻於其姓名之上凡/例所謂親戚貴重者書其屬是也)○唐郭從謙伏誅夷¶
<pb:KR2o0020_WYG_079-3a>¶
其族¶
　(唐以郭從謙為景州刺史既至遣使族誅之胡氏曰/後唐之亡者三劉后及宦官明宗既誅之矣獨伶人)¶
　(景進之徒不聞被刑從謙又負叛弑之罪乃不及時/致討至于十月之久誘以寵命然後族之得非畏其)¶
　(衆乎夫乘初至之威治叛弑之賊其勢甚易速則人/心悦而大義立緩則觀望怠而綱紐縱此撫事者所)¶
　(以貴於/及時也)¶
髙季興襲取䕫州唐遣兵討之考證(當加唐字於/䕫州之上)¶
　(初髙季興請䕫忠萬州為屬郡唐主許之又請自除/刺史不許季興輙遣兵突入夔州據之又襲涪州不)¶
　(克魏王繼岌遣押牙韓珙等部送蜀珍貨四十萬浮/江而下季興殺而掠之朝廷詰之對曰欲知覆溺之)¶
<pb:KR2o0020_WYG_079-3b>¶
　(故宜自按問水神帝怒削奪季興官爵以劉訓為南/面招討使将歩騎討之董璋充東南面招討使将蜀)¶
　(兵下峽仍㑹湖/南軍三面進攻)¶
三月唐初置監牧○唐鄴都軍亂討平之¶
　(初荘宗之克梁也以魏州牙兵之力及其亡也皇甫/暉張破敗之亂亦由之趙在禮之徙滑州不之官亦)¶
　(實為其下所制在禮自謀脱禍隂求移鎮帝乃為之/除皇甫暉陳州趙進貝州刺史徙在禮為横海節度)¶
　(使以皇子從榮鎮鄴都命范延光將兵送之且制置/鄴都軍事乃出奉節等九指揮三千五百人使軍校)¶
　(龍晊部之戍盧臺軍不給鎧伏但繫幟於長竿以别/隊伍由是皆俛首而去中途聞孟知祥殺李嚴軍中)¶
　(籍籍已有訛言敗至㑹朝廷擢烏震為副招討使代/房知温知温怨震誘龍晊所部兵殺之其衆譟於營)¶
<pb:KR2o0020_WYG_079-4a>¶
　(外馬軍指揮使安審通脱身濟河按甲不動知温恐/事不濟亦走度河與審通合謀擊亂兵亂兵遂南列)¶
　(炬宵行疲於荒澤詰朝騎兵四合擊之亂兵殆盡得/免者什無一二四月敕盧臺亂兵在營家屬並全門)¶
　(處斬鄴都闔九指揮之門驅三千五百家凡萬餘人/悉斬之永濟渠為之變赤朝廷雖知知温首亂欲安)¶
　(反側詔/加侍中)質實(盧臺軍按一統志本幽州之地唐初所/置五代時䧟入契丹置寧州周克復之)¶
　(置永安縣屬滄州宋初置乾寧軍後改為清州元改/為清寧府至本朝降為青縣屬河間府故城在青縣)¶
　(衞河西岸周廻/三里臺址猶存)¶
夏四月唐以趙季良為西川副使¶
　(季良與孟知祥有舊知祥奏留之朝廷/不得已從之李昊歸蜀知祥以為推官)¶
<pb:KR2o0020_WYG_079-4b>¶
五月唐以王延鈞為威武節度使質實(威武軍按一統/志唐末所置治)¶
(長樂縣五代時王審知據此陞長樂府尋改為彰武軍/宋初復改為威武軍建炎中陞福州府元改為福州路)¶
(至本朝改為福/州府屬福建道)○唐兵討荆南不克引還¶
　(江陵卑濕復值久雨糧道不繼将士疾疫唐主遣孔/循往視之循至攻之不克説之不下又賜湖南行營)¶
　(夏衣萬襲楚王殷鞍馬玉帶督饋糧於/行營亦不能得乃詔劉訓等引兵還)¶
荆南自附於吳吳人不受¶
　(楚王殷遣使入貢唐主賜之駿馬十羙女二過江陵/髙季興執而奪之自附於吳徐温曰為國者當務實)¶
　(效而去虚名洛陽去江陵不逺唐人歩騎襲之甚易/我以舟師泝流救之甚難夫臣人而弗能救使之危)¶
<pb:KR2o0020_WYG_079-5a>¶
　(亡能無愧乎乃受其貢物辭其稱臣胡氏曰徐温辭/髙氏稱臣是也而受其貢物非也一事而兩處半義)¶
　(而半利盖見可欲不能遏也/髙氏輕吳之心自此生矣)集覽(楚王殷殷楚/王名也姓馬)¶
　　書法(書醜髙氏也舍大臣小舍近臣逺可/謂不智矣書曰自附不受深醜之)¶
唐任圜罷¶
　(任圜性剛急勇於敢為權倖多疾之舊制館劵出於/戸部安重誨請從内出與圜争於唐主前聲色俱厲)¶
　(唐主退朝宫人曰妾在長安宮中未嘗見宰相樞密/奏事敢如是者盖輕大家耳唐主不悦卒從重誨議)¶
　(圜因求罷/居磁州)集覽(館劵劵契也館榖/所用飲食文書)¶
唐以馬殷為楚國王¶
<pb:KR2o0020_WYG_079-5b>¶
　(殷始建國立宮殿置百官/以姚彦章許徳勲為丞相)¶
唐蜀兵敗荆南軍取䕫忠萬州¶
　　書法(書唐兵可矣必書蜀何上流也攻取有勢綱/目同志之故司馬錯伐楚取黔中書因蜀周)¶
　　(赧王三十五年唐敗荆南取/䕫忠萬書蜀兵皆上流也)¶
○秋七月唐殺豆盧革韋説¶
　(坐前以三州/與髙季興也)¶
唐流段凝温韜於邉郡○八月朔日食○契丹與唐脩¶
好¶
<pb:KR2o0020_WYG_079-6a>¶
　　書法(綱目書與和親六及和親一與盟一皆以中/國主之内中國也此其主契丹何著强也蠻)¶
　　(夷主好諸夏之衰甚矣蠻/夷主好終綱目一而已)¶
○冬十月唐主如汴州宣武節度使朱守殷反唐主遣¶
兵討之遂遣使殺任圜守殷自殺¶
　(唐主如汴州至滎陽民間訛言帝欲制置東方諸侯/宣武節度使朱守殷疑懼判官孫晟勸守殷反守殷)¶
　(遂乘城拒守唐主遣范延光往諭之延光曰不早擊/之則汴城堅矣願得五百騎與俱從之延光暮發未)¶
　(明行二百里抵大梁城下與汴人戰御營使石敬瑭/将親軍倍道繼之或謂安重誨曰失職在外之人乘)¶
　(賊未破或能為患不如除之重誨奏遣使賜任圜死/趙鳯哭謂重誨曰任圜義士安肯為逆公濫刑如此)¶
<pb:KR2o0020_WYG_079-6b>¶
　(何以贊國使至圜聚族酣飲然後死神情不撓唐主/至大梁守殷自殺乘城者望見乘輿相帥開門降孫)¶
　(晟奔吳徐/知誥客之)¶
　　書法(遂者何遽辭也明宗既立張憲豆盧革韋説/任圜皆以無罪之辭書殺綱目於此可謂書)¶
　　(法不隠矣是過/也重誨實為之)¶
唐免三司逋負二百萬緡¶
　(胡氏曰明宗不事華侈故除省耗絶進奉今又蠲逋/負近二百萬緡一人寡欲受賜者不知其幾何人矣)¶
　　發明(蠲免逋負此儉徳之效也然逋在三司民何/預焉雖不及民而三司將何所取必取之於)¶
　　(民矣故免三司所以免/民也書以羙之宜哉)¶
<pb:KR2o0020_WYG_079-7a>¶
吳丞相徐温卒¶
　(初温子行軍司馬知詢以其兄知誥非徐氏子數請/代之執吳政温曰汝不如也嚴可求及副使徐玠屢)¶
　(勸温温以知誥孝謹不忍可求等言之不已温欲帥/諸藩鎮入朝勸吳王稱帝将行有疾乃遣知詢奉表)¶
　(勸進因留代知誥執政未果温卒知詢/亟歸金陵吳王贈温齊王謚曰忠武)¶
唐以石敬瑭為侍衛親軍都指揮使○十一月吳王楊¶
溥稱帝○十二月孟知祥脩成都城¶
　　書法(不書唐外知祥也前書増營兵繼書殺李嚴/於是復書脩成都城而逆節益著矣以為是)¶
　　(一敵國也/故不書唐)¶
<pb:KR2o0020_WYG_079-7b>¶
○唐以周𤣥豹為光禄卿致仕¶
　(初晉陽相者周𤣥豹嘗言唐主貴不可言唐主欲召/詣闕趙鳯曰𤣥豹言已驗矣無所復詢若置之京師)¶
　(則輕躁狂險之人必輻凑其門爭問吉凶自古術士/妄言致人族滅者多矣非所以靖國家也乃就除光)¶
　(禄卿致仕厚/賜金帛而已)¶
　　書法(趙鳯於是可謂善悟主矣明宗/於是可謂能聼言矣書交美之)¶
　　發明(相者言人禍福莫難於驗既驗則其術精矣/此夫人所必問也然趙鳯之言足破其的明)¶
　　(宗又能從之故綱/目特書以著其美)¶
唐主立親廟於應州舊宅質實(應州一統志云唐之所/置治金城縣以龍首鴈)¶
<pb:KR2o0020_WYG_079-8a>¶
(門二山南北相應故名五代時唐置彰國軍節度遼金/仍舊元仍為應州而本朝因之以金城縣省入改屬大)¶
(同/府)¶
　(中書舍人馬縞請用漢光武故事别立親廟中書門/下奏請稱皇不稱帝唐主欲兼稱之羣臣乃引徳明)¶
　(𤣥元興聖皇帝例請立廟京師唐主令/立於應州舊宅自髙祖以下皆追諡)¶
有年集覽(有年注見唐太/宗貞觀四年)¶
　(是嵗蔚代緣邉/粟斗不過十錢)¶
　　書法(梁大有年則書梁此其不書唐何天下之辭/也自開元十二年書大有年及是二百餘載)¶
　　(而復以有年書明宗仁厚之感所及廣矣/故大書嘉之終綱目書大有年四有年二)¶
<pb:KR2o0020_WYG_079-8b>¶
　　發明(有年之書未易得也而明宗兩見于䇿孰謂/五季而能有此得非存心仁厚戢兵保民之)¶
　　(效乎一書冄/書幸之甚矣)¶
(戊後唐天成三年○漢大有/子元年○是嵗凡四國三鎮)春二月朔日食○吳遣使¶
如唐不受¶
　(吳使者至安重誨以為楊漙敢與朝廷抗/禮遣使窺覘拒而不受自是遂與吳絶)¶
三月唐以孔循為東都留守王建立同平章事¶
　(樞密使孔循性狡侫安重誨親信之唐主欲為皇子/娶重誨女循謂曰公職居近宻不宜復與皇子為昏)¶
　(重誨辭之久之循隂遣人結王徳妃求納其女唐主/許之重誨大怒出循東都重誨性彊愎惡成徳節度)¶
<pb:KR2o0020_WYG_079-9a>¶
　(使王建立奏其有異志建立入朝因言重誨與宣徽/使張延朗結昬相表裏弄威福唐主怒謂重誨曰今)¶
　(與卿一鎮以王建立代卿延朗亦除外官宣徽使朱/𢎞昭曰陛下平日待重誨如左右手奈何以小忿棄)¶
　(之帝尋召重誨慰撫之㑹鄭珏請致/仕以建立為僕射平章事判三司)集覽(彊愎彊暴/横也愎弼)¶
　(力反狠/戾也)¶
楚人擊荆南敗之¶
　(楚王殷遣六軍使袁詮副使王環監軍馬希瞻将水/軍擊荆南高季興以水軍逆戰希瞻夜匿戰艦數十)¶
　(於港中詰旦合戰出戰艦横擊之季興大敗進逼江/陵季興請和乃還殷讓環不遂取荆南環曰江陵在)¶
　(中朝及吳蜀之間四戰之地也宜存之以為吾扞蔽/殷悦環毎戰身先士卒與衆同甘苦嘗置鍼藥於座)¶
<pb:KR2o0020_WYG_079-9b>¶
　(右戰罷索傷者於帳前自傅治之士卒𨽻環/麾下者相賀曰吾屬得死所矣故所向有功)¶
楚人擊漢封州大敗¶
　(楚以水軍擊漢圍封州漢主命衛使蘇章救之至賀/江沈鐵絙於兩岸作巨輪挽絙築長堤以隠之伏壯)¶
　(士於堤中自以輕舟逆戰陽不利楚人逐之入堤中/挽輪舉絙楚艦不能進退以彊弩夾水射之楚兵大)¶
　(敗遁/去)¶
夏四月唐以從榮為北都留守¶
　(以從榮為北都留守馮贇為副留守楊思權為歩軍/都指揮使以佐之唐主謂重誨曰從榮左右有矯宣)¶
　(朕㫖令勿接儒生恐溺人志氣者朕以從榮年少臨/大藩故擇名儒使輔導之今姦人所言乃如此欲斬)¶
<pb:KR2o0020_WYG_079-10a>¶
　(之重誨請/嚴戒而已)¶
吳攻楚岳州大敗¶
　(吳雄武軍使苖璘統軍王彦章將水軍攻楚岳州楚/王殷遣許徳勲将戰艦千艘禦之徳勲曰吳人掩吾)¶
　(不備見大軍必懼而走乃潜軍角子湖使王環夜帥/戰艦二百屯楊林浦絶吳歸路遲明吳人進軍江口)¶
　(徳勲命虞候詹信以輕舟三百出吳軍後徳/勲以大軍當其前夾擊之虜璘及彦章以歸)¶
唐王都反奚契丹助之唐遣招討使王晏球等将兵討¶
破之¶
　(義武節度使王都在鎮十餘年自除刺史租賦皆贍/本軍及安重誨用事稍以法制裁之唐主亦以都簒)¶
<pb:KR2o0020_WYG_079-10b>¶
　(父位惡之時契丹數犯塞朝廷多屯兵於幽易間都/隂為之備浸成猜阻腹心和昭訓勸都為自全之訃)¶
　(都乃遣人說北靣副招討使王晏球晏球不從乃以/金遺晏球帳下使圖之不克晏球以都反状聞詔削)¶
　(奪官爵以晏球為招討使發諸道兵㑹討定州晏球/攻㧞其北關城都以重賂求救於奚酋托諾五月托)¶
　(諾以萬騎突入定州晏球退保曲陽都與托諾就攻/之晏球與戰破之因進攻之得其西關城以為行府)¶
　(使三州民輸税供軍食而守之契丹亦發兵救定州/與王都夜襲新樂破之殺趙州刺史朱建豐晏球至)¶
　(曲陽王都悉衆與契丹五千騎合萬餘人邀戰晏球/集諸將校令之曰王都輕而驕可一戰擒也今日乃)¶
　(諸君報國之時悉去弓矢以短兵擊之囬顧者斬於/是騎兵先進奮撾揮劒直衝其陳大破之僵尸蔽野)¶
　(契丹死者過半餘衆北走都與托諾得數騎僅免慮/龍節度使趙徳鈞邀擊契丹北走者殆無孑遺晏球)¶
<pb:KR2o0020_WYG_079-11a>¶
　(知定州有備未易急攻朱𢎞昭張䖍釗宣言大将畏/怯有詔促令攻城晏球不得已攻之殺傷将士三千)¶
　(人/)集覽(本軍本或作體刋誤也輕而驕左傳/輕則寡謀注輕不持重也音牽正反)質實(義/武)¶
　(軍節度按一統志唐徳宗所置治安喜縣宋初改為/定武軍尋陞為中山府金初改為定州後復為中山)¶
　(府元因之至本朝改為定州以安喜縣省入屬真定/府曲陽北齊之縣名屬中山郡隋改為恒陽縣屬定)¶
　(州唐復為曲陽縣宋屬中山府金因之元初改為恒/州尋復為曲陽縣𨽻保定路而本朝因之改屬真定)¶
　(府/)¶
　　書法(王都何義武節度也曷為不書都簒父者也/故削之是故守光簒父則終身削稱守光王)¶
　　(都簒父則終身削稱王/都綱目討逆之法嚴矣)¶
<pb:KR2o0020_WYG_079-11b>¶
吳遣使如楚¶
　(吳求和於楚請苖璘王彦章楚王殷歸之許徳勲餞/之謂曰楚國雖小舊臣宿將猶在願吳朝勿以措懐)¶
　(必俟衆駒爭皁棧然後可圖也時殷多内寵嫡庶無/别諸子驕奢故徳勲語及之胡氏曰異哉徳勲之為)¶
　(人茍忠於楚則不當為他人畫計茍不願為之臣則/當去相位而不居今無忠規力諌而以禍亂之萌泄)¶
　(諸敵國則不知/其心之所止矣)集覽(必俟衆駒爭皁棧喻須俟馬殷/諸子自相争也荘子馬蹄篇編)¶
　(之以皁棧注皁槽櫪也棧音僝/編木為定安馬脚下謂之馬床)¶
秋七月唐收麴税¶
　(東都民有犯私麴者留守孔循族之或/謂聼民造麴而於秋税畝收五錢從之)¶
<pb:KR2o0020_WYG_079-12a>¶
契丹救定州王晏球擊走之擒其将特哩衮¶
　(契丹復遣其將特哩衮救定州晏球逆戰破之追至/易州俘斬溺死者不可勝數趙徳鈞遣牙将武從諌)¶
　(邀擊擒特哩衮等數百人餘衆散投村落村人以白/挺擊之其得脱者不過數十人自是契丹沮氣不敢)¶
　(輕犯塞徳鈞獻俘諸將皆請誅之唐主曰此曹皆敵/中驍将殺之則敵絶望不若存之以紓邉患赦特哩)¶
　(衮等五十人餘/六百人悉斬之)¶
　　書法(擒特哩衮趙徳鈞牙將也歸功晏球何晏球/不破走之特哩衮不可得也綱目之於功罪)¶
　　(明/矣)¶
八月唐以王延鈞為閩王¶
<pb:KR2o0020_WYG_079-12b>¶
　(延鈞度僧二萬人/由是閩中多僧)¶
契丹遣使如唐○九月唐温韜段凝伏誅¶
　(唐主以韜發諸陵凝/反覆敕所在賜死)¶
　　書法(温韜段凝為姦逆於先代者也此唐也書伏/誅何書伏誅以見姦逆之罪雖易世不可逭)¶
　　(也綱目之/懲惡嚴矣)¶
冬十一月唐立哀帝廟於曹州¶
十二月荆南節度使髙季興卒¶
　(吳立其子/從誨代之)¶
<pb:KR2o0020_WYG_079-13a>¶
(已唐天成四年○吳太和/丑元年○是嵗四國三鎮)春二月唐王晏球克定州王¶
都伏誅獲托諾送大梁斬之¶
　(定州守備固伺察嚴諸將屢有謀翻城應官軍者皆/不果唐主遣使者促王晏球攻城晏球與使者聨騎)¶
　(廵城胃之曰城髙峻如此借使主人聼外兵登城亦/非梯衝所及徒多殺精兵無損於賊不若食三州之)¶
　(租愛民飬兵以俟之彼必内潰唐主從之王都托諾/欲突圍走不得出定州都指揮使馬讓能開門納官)¶
　(軍都舉族自焚擒托諾送大梁斬之晏球在定州城/下日以私財饗士自始攻至克城未嘗戮一卒三月)¶
　(入朝唐主羙其功晏球謝久煩饋運而已胡氏曰王/晏球非和兵術者然取定州之功不特於五代時為)¶
　(冠盖深合古人用兵之意夫以周公討三監宜若振/槁然三年始得其罪人恐以速故傷百姓也罪人得)¶
<pb:KR2o0020_WYG_079-13b>¶
　(則已矣後世為一夫背叛至於殺人盈野或舉城而/屠之或連數千萬人而坑之不仁孰甚焉晏球生於)¶
　(衰亂之時乃能不急近功不糜士卒力戰以絶契丹/之援堅圍以蹙王都之勢不及一年都族自焚而定)¶
　(州下矣可不謂/之善用兵乎)集覧(梯衝注見唐徳/宗建中四年)¶
　　發明(王都簒父反君而奚契丹皆舉兵助之夷狄/本無足責然天道不容特哩衮禽於前托諾)¶
　　(斬於後而都亦不免誅夷綱目正名定/罪一書冄書皆所以為賊亂之戒也)¶
三月唐主殺其子從璨¶
　(從璨性剛安重誨用事從璨不為之屈帝東廵從璨/與客宴於㑹節園酒酣戲登御榻重誨奏請誅之)¶
　　發明(有子不教而使之驕縱則其責在上而不在/下况戲登御榻即致之死他時諸子相繼屠)¶
<pb:KR2o0020_WYG_079-14a>¶
　　(滅兆於此矣故書唐/主殺其子以惡之)¶
楚王殷以其子希聲知政事總諸軍¶
　(自是國政先歴/希聲乃逹於殷)¶
夏四月唐禁鐵錫錢¶
　(時湖南全用錫錢銅錢十直/錫錢百流入中國法不能禁)¶
唐置縁邉市馬場¶
　(先是党項皆詣闕以貢馬為名國家約其直酬之加/以館榖賜與嵗費五十餘萬緡至是始於縁邉置場)¶
　(市馬不/令詣闕)集覽(党項注見陳後/主至徳四年)¶
<pb:KR2o0020_WYG_079-14b>¶
唐以從榮為河南尹從厚為北都留守考異(從上並/漏子字)考¶
證(當作唐以子從榮為北/都留守從厚為河南尹)¶
　(北都留守從榮年少驕狠不親政務唐主遣左右往/諷導之其人謂曰河南相公恭謹好善親禮端士有)¶
　(老成之風相公齒長宜自䇿勵勿令聲問出河南之/下從榮不悦退告楊思權曰我其廢乎思權因勸從)¶
　(榮多募部曲繕甲兵隂為自固之備其人懼以告馮/贇贇密奏之唐主召思權詣闕亦弗之罪及贇入為)¶
　(宣徽使謂執政曰從榮剛僻而輕易宜選重徳輔之/史館脩撰張昭逺亦言竊見先朝皇弟皇子皆喜俳)¶
　(優入則飾姬妾出則誇僕馬習尚如此何道能賢諸/皇子宜精擇師傅令皇子屈身師事之講禮義之經)¶
　(論安危之理古者人君即位則建太子所以明嫡庶/之分塞禍亂之源今卜嗣建儲臣未敢輕議至於恩)¶
<pb:KR2o0020_WYG_079-15a>¶
　(澤賜與之間昬婣省侍之際嫡庶長幼宜有所分/示以等威絶其僥冀唐主賞歎其言而不能用)集¶
　覽(河南相公謂從榮之弟從/厚也前為河南尹故云)¶
唐以趙鳯同平章事¶
　(唐主問鳯帝王賜人鐵劵何也對曰與之立誓令其/子孫長享爵禄耳唐主曰先朝受此賜者三人崇韜)¶
　(繼麟尋皆族滅朕得脱如毫釐耳因歎息久/之鳯曰帝王心存大信固不必刻之金石也)¶
五月唐遣使如兩川¶
　(唐主将祀南郊遣客省使李仁矩以詔諭兩川獻錢/皆辭以軍用不足仁矩唐主在藩鎮時客将也為安)¶
　(重誨所厚恃恩驕慢至梓州董璋置宴召之日中不/往方擁妓酣飲璋怒從卒徒執兵入驛立仁矩於階)¶
<pb:KR2o0020_WYG_079-15b>¶
　(下而詬之曰公但聞西川斬李客省謂我獨不能邪/仁矩流涕拜請僅而得免未幾唐復遣通事舍人李)¶
　(彦珣詣東川入境失小禮/璋拘其從者彦珣奔還)質實(梓州按一統志隋之/所置治郪縣唐初改)¶
　(為梓潼郡尋為東川節度治所五代時蜀改為武徳/軍宋初改為安静軍節度尋陞為潼川府元改為潼)¶
　(川路至本朝降為潼川州/併郪縣入焉直𨽻四川道)¶
　　書法(使書如敵辭也兩川乃唐鎮則其書如何伉/也前孟知祥不書唐則隠若一敵國矣故於)¶
　　(是特/書如)¶
　　發明(蜀本唐境而書遣使如兩川若敵國然者所/以著蜀强大之漸耳未幾連兵拒命其端已)¶
　　(兆於此夫豈一/朝一夕之故哉)¶
<pb:KR2o0020_WYG_079-16a>¶
六月唐罷鄴都¶
秋七月唐以髙從誨為荆南節度使¶
　(髙季興之叛唐也其子從誨切諌不聼既襲位謂僚/佐曰唐近而吳逺捨近臣逺非計也乃因楚王殷以)¶
　(謝罪於唐求復脩/職貢故有是命)¶
楚馬希聲殺判官髙郁¶
　(初楚王殷用都軍判官髙郁為謀主國以富彊鄰國/皆疾之荘宗入洛殷遣其子希範入貢荘宗愛其警)¶
　(敏曰比聞馬氏當為髙郁所奪今有子如此郁安能/得之髙季興亦屢以流言間郁於殷殷不聼乃遣使)¶
　(遺希聲書盛稱郁功名願為兄弟司馬楊昭遂希聲/之妻族也謀代郁任日譛之於希聲希聲屢言於殷)¶
<pb:KR2o0020_WYG_079-16b>¶
　(請誅之殷曰成吾功業皆郁力也汝勿為此言希聲/固請罷其兵柄乃左遷郁行軍司馬郁謂所親曰亟)¶
　(營西山吾将歸老猘子漸大能咋人矣希聲聞之益/怒矯以殷命殺郁誣以謀叛并誅其族黨至暮殷尚)¶
　(未知是日大霧殷謂左右曰吾昔從孫儒度淮毎殺/不辜多致兹異馬歩院豈有寃死者乎明日吏以郁)¶
　(死告殷拊膺大慟曰吾老耄政非已出使我勲舊/横罹寃酷既而顧左右曰吾亦何可久處此乎)集¶
　覽(猘子猘居例反狂犬也以/喻希聲咋人咋音責齧也)¶
有年¶
　(唐主與馮道從容語及年穀屢登四方無事道曰臣/昔在先皇幕府奉使中山歴井陘之險臣憂馬蹶執)¶
　(轡甚謹幸而無失逮至平路放轡自逸俄至顛隕凡/為天下者亦猶是也唐主深以為然又問道今嵗雖)¶
<pb:KR2o0020_WYG_079-17a>¶
　(豐百姓贍足否道曰農家嵗凶則死於流殍嵗豐則/傷於榖賤豐凶皆病者惟農家為然臣記進士聶夷)¶
　(中詩云二月賣新絲五月糶新穀醫得眼前瘡剜却/心頭肉語雖鄙俚曲盡田家之情状農於四民之中)¶
　(最為勤苦人主不可不知也唐/主悦命左右録其詩常諷誦之)集覽(中山註見周威/烈王二十三年)¶
　　書法(明宗於是再書有年矣仁厚之感也綱目書/大有年四漢永平九年而書有年者二則皆)¶
　　(明宗也舍是/無書者矣)¶
唐削錢鏐官爵¶
　(吳越王鏐嘗遺安重誨書辭禮甚倨唐遣供奉官烏/昭遇韓玫使吳越還玫奏昭遇見鏐稱臣拜舞重誨)¶
　(奏賜昭遇死制鏐以太師致仕自餘官爵皆削之凡/吳越進奏官使者綱吏令所在繫治之鏐令子傳瓘)¶
<pb:KR2o0020_WYG_079-17b>¶
　(等上表訟/寃不省)集覽(鏐力幽反/玫莫杯反)¶
　　書法(方鎮削官爵必書故如李克用先書拔邢州/王行瑜先書犯闕之類不書故削無罪也於)¶
　　(是重誨之專甚矣故以太師/致仕不耆書削官爵病唐也)¶
冬十月唐以康福為朔方節度使¶
　(前磁州刺史康福善胡語唐主退朝多召入便殿訪/以時事福以胡語對安重誨惡之常戒之曰汝但妄)¶
　(奏事㑹當斬汝福懼求外補重誨以靈州深入胡境/為帥者多遇害以福為朔方河西節度使福見唐主)¶
　(泣辭唐主命更他鎮重誨不可唐主不得已遣將軍/衛審&KR0008;等将兵萬人衛送之福行至方渠羌胡出兵)¶
　(邀福福擊走之至青銅峽遇吐蕃野利大蟲二族數/千帳福遣審嶮掩擊大破之殺獲殆盡由是威聲大)¶
<pb:KR2o0020_WYG_079-18a>¶
　(振遂進至靈州自/是朔方始受代)集覽(審&KR0008;&KR0008;/音途)質實(方渠按一統志/漢之縣名屬北)¶
　(地郡東漢因之後魏廢為鎮屬靈州後周屬㑹州唐/復置五代晉省入通逺縣宋改為砦故城在慶陽府)¶
　(環縣南七十里青銅峽在寧夏衞城西南一百四十/里兩山相夾黄河經其中一名峽口山上有古塔一)¶
　(百八/座)¶
吳加徐知誥兼中書令¶
　(吳諸道副都統徐知詢數與知誥爭權知誥患之内/樞密使王令謀曰公輔政日久挾天子以令境内誰)¶
　(敢不從知詢年少恩信未洽於人無能為也知詢待/諸弟薄諸弟皆怨之徐玠反持其短以附知誥知詢)¶
　(典客周廷望説知詢捐寳貨結勲舊知詢從之廷望/至江都因知誥親吏周宗密輸欵於知誥亦以知誥)¶
<pb:KR2o0020_WYG_079-18b>¶
　(隂謀告知詢宗謂廷望曰人言侍中有不臣七事宜/亟入謝廷望還以告知詢十一月知詢入朝知誥留)¶
　(以為統軍遣徴金陵兵還江都知誥自是始専吳政/知詢又以廷望所告詰知誥知誥曰以爾所為告我)¶
　(者亦廷望也遂斬之吳加知誥兼中書令知誥名知/詢飲以金鍾酌酒賜之曰願弟夀千嵗知詢疑有毒)¶
　(引他器均之跪獻曰願與兄各享五百嵗知誥變色/左右莫知所為伶人申漸髙徑前為詼語掠二酒合)¶
　(飲之攘鍾趨/出腦潰而卒)集覽(詼語詼音恢譏戲也前漢枚臯詼/笑類俳倡合飲合音閤併飲之也)¶
唐以李仁矩為保寧節度使¶
　(唐割閬果二州以仁矩為節度使安重誨之謀也重/誨又使綿州刺史武䖍裕将兵赴治䖍裕唐主故吏)¶
　(重誨之外兄也重誨使仁矩詗董璋反状仁矩増飾/而奏之又使夏魯竒治遂州城隍繕甲兵益兵戍之)¶
<pb:KR2o0020_WYG_079-19a>¶
　(璋大懼時道路傳言又將割綿龍為節鎮孟知祥亦/懼璋素與知祥有隙未嘗通問至是遣使詣成都請)¶
　(為其子娶知祥女知祥/許之謀併力以拒朝廷)集覽(赴治句絶赴上綿州之/治所綿龍皆廣漢郡地)¶
　(綿本涪縣漢先主分立梓潼郡唐置綿州龍本隂平/郡魏鄧艾伐蜀自隂平鑿山通道至江油即此唐置)¶
　(龍/州)質實(綿按一統志隋之州名治巴西縣後改為金/山郡唐初復為綿州天寳初改巴西郡乾元)¶
　(初復為綿州宋仍舊元初屬成都路後屬潼川路而/本朝因之改屬成都府龍西魏之州名治江油縣後)¶
　(周因之隋初改為平武郡後改為龍門郡唐貞觀初/為龍門州垂拱中改正州天寳初改江油郡至徳初)¶
　(改應靈郡乾元初復為龍州宋初改政州後復為龍/州元改為龍州宣慰司至本朝改為龍州宣撫司𨽻)¶
　(四川/道)¶
<pb:KR2o0020_WYG_079-19b>¶
(庚唐長興元年○是/寅嵗凡四國三鎮)春二月唐董璋築寨劒門與孟知¶
祥上表拒命詔慰諭之¶
　(董璋遣兵築七寨于劒門孟知祥遣趙季良詣璋脩/好還言璋貪殘好勝終必為患西川指揮使李仁罕)¶
　(張業欲置宴召知祥有尼告二将欲害知祥詰之無/状斬之屏左右獨詣仁罕第仁罕叩頭流涕曰老兵)¶
　(惟盡死以報徳由是諸将親服知祥與董璋同上表/言兩川聞朝廷於閬中建節綿遂益兵無不憂懼唐)¶
　(主以詔書慰諭之璋還召武䖍裕囚之閲民兵皆翦/髮黥靣於劒門北列烽火知祥累表請雲安鹽監唐)¶
　(主許/之)集覽(詰之無状詰問也無状謂不見謀反之情/状閬中注見漢光武建武二年綿遂綿注)¶
　(見上遂春秋蜀地晉立遂寧/郡唐改遂州宋陞遂寧府)質實(遂按一統志後周/之州名治徳陽縣)¶
<pb:KR2o0020_WYG_079-20a>¶
　(隋初改為遂寧郡徙治方義縣唐初改為遂州後復/為遂寧郡尋置武信軍宋陞為遂寧府元復為遂州)¶
　(本朝降為縣/今屬潼川州)¶
　　發明(唐明宗有戢兵恤民之意故雖藩臣拒命亦/且下詔慰諭則其餘從可知矣彼董璋孟知)¶
　　(祥皆有據蜀之志然先書璋築寨劒門次書與知/祥上表拒命者分首從也夫唐主方欲集安靖和)¶
　　(平之福而二人乃無故稱亂兵/連禍結是豈天誅所能赦哉)¶
三月唐立淑妃曹氏為后¶
　(唐主將立曹淑妃為后淑妃謂王徳妃曰吾素病中/煩倦於接對妹代我為之徳妃曰中宫敵偶至尊誰)¶
　(敢干之乃立淑妃為后徳妃事后恭謹后亦憐之初/妃因安重誨得進常徳之唐主性儉約及在位久宫)¶
<pb:KR2o0020_WYG_079-20b>¶
　(中用度稍侈重誨毎規諌妃取外庫錦造/地衣重誨切諌引劉后為戒妃由是怨之)¶
吳遣兵擊荆南不克¶
唐河中軍亂逐其節度使李從珂討平之¶
　(初唐主在真定李從珂與安重誨飲酒爭言從珂敺/重誨既醒悔謝重誨終銜之至是從珂為河中節度)¶
　(使重誨屢短之唐主不聼重誨乃矯以唐主命諭河/中牙内指揮使楊彦温使逐之從珂出城閲馬彦温)¶
　(勒兵閉門拒之從珂使人詰之對曰彦温非敢負恩/受樞密院宣請公入朝耳從珂遣使以聞唐主以問)¶
　(重誨對曰此姦人妄言耳宜速討之唐主疑之欲誘/致彦温訊其事重誨固請發兵擊之乃命西都留守)¶
　(索自通等将兵討之令必生致彦温吾欲靣訊之從/珂馳入自明唐主責使歸第絶朝請自通㧞河中斬)¶
<pb:KR2o0020_WYG_079-21a>¶
　(彦温唐主怒安重誨諷馮道趙鳯奏從珂失守宜加/罪唐主曰吾兒為姦黨所傾未明曲直公軰遂不欲)¶
　(置之人間何邪且此皆非公軰意也明日重誨自言/之唐主曰朕昔為小校家貧頼此小兒拾馬糞自贍)¶
　(以至今日為天子曽不能庇之邪卿欲如何處之於/卿為便重誨曰惟陛下裁之唐主曰使閑居私第亦)¶
　(可矣何用復言以自通鎮河中自通承重誨㫖籍軍/府甲仗數上之以為從珂私造賴王徳妃保䕶得免)¶
　(士大夫不敢與從珂徃來惟禮部侍郎呂琦居/相近時徃見之從珂毎有奏請皆啓琦而後行)集覽¶
　(朝請注見漢光/武建武十二年)¶
夏六月朔日食¶
秋八月唐告密人邉彦温等伏誅¶
<pb:KR2o0020_WYG_079-21b>¶
　(捧聖軍使李行徳大将張儉引告密人邉彦温告安/重誨發兵云欲自討淮南又引占相者問命侍衞都)¶
　(指揮使安從進藥彦稠曰此姦人欲離間陛下勲舊/耳臣等請以宗族保之唐主乃斬彦温召重誨慰撫)¶
　(之君臣相泣既而趙鳯復/奏收行徳及險皆族誅之)¶
　　書法(書美之也明宗/於是能審聼矣)¶
唐以張延朗為三司使¶
　(三司使之/名自此始)¶
唐立子從榮為秦王從厚為宋王¶
唐兩川節度使董璋孟知祥連兵反¶
<pb:KR2o0020_WYG_079-22a>¶
　(董璋之子光業為宫苑使璋與書曰朝廷割吾支郡/為節鎮屯兵三千是殺我必矣汝見樞要為吾言如)¶
　(朝廷更發一騎入斜谷吾必反與汝訣矣光業以書/示樞宻承㫖李虔徽未幾朝廷又遣兵戍閬州光業)¶
　(謂䖍徽曰此兵未至吾父必反吾不敢自愛恐煩朝/廷調發願止此兵吾父保無他䖍徽以告安重誨重)¶
　(誨不從璋遂反重誨曰臣久知其如此陛下含容不/討耳帝曰我不負人人負我則討之九月西川進奏)¶
　(官蘇愿白孟知祥云朝廷欲討兩川知祥謀於副使/趙季良季良請以東川先取遂閬然後併兵守劍門)¶
　(知祥從之遣使約董璋同舉兵璋引兵擊閬州知祥/以指揮使李仁罕趙廷隠張業將兵攻遂州侯𢎞實)¶
　(孟思恭将兵/㑹璋攻閬州)質實(閬州按一統志唐初所置治閬中/縣天寳初改閬中郡乾元初復為)¶
　(閬州五代時唐置保寧軍宋初改安徳軍元初陞保/寧府尋改為保寧路後復為府本朝因之屬四川道)¶
<pb:KR2o0020_WYG_079-22b>¶
　　書法(知祥前不書唐矣此其與璋竝書唐何書唐/所以見其反唐也自書其反璋與知祥俱不)¶
　　(以唐/稱矣)¶
九月唐以范延光為樞密使¶
　(安重誨久専大權中外惡之王徳妃及武徳使孟漢/瓊浸用事數短重誨於上重誨懼表解機務求一鎮)¶
　(以全餘生唐主不許重誨請不已唐主怒曰聼卿去/朕不患無人前成徳節度使范延光勸留重誨且曰)¶
　(重誨去誰能代之唐主曰卿豈不可延光謝不敢當/唐主遣漢瓊詣中書議重誨事馮道曰諸公果愛安)¶
　(令公宜解其樞務為便趙鳯曰公失言乃奏大臣不/可輕動乃以延光為樞密使而重誨如故胡氏曰重)¶
　(誨不得於君則當奉身而力退明宗不安其相則當/聼去而保終既各有所懐而以虚文飾貌相處其能)¶
<pb:KR2o0020_WYG_079-23a>¶
　(久而無變邪馮道趙鳯之言皆是也鳯為朝廷計道/為重誨謀也雖然與其彊留而存形迹之嫌不若優)¶
　(以外鎮之/為全也)¶
董璋陷䦘州唐将姚洪死之¶
　(東川兵至閬州諸將皆曰董璋久蓄反謀以金帛㗖/其士卒鋭氣不可當宜深溝髙壘以挫之不過旬日)¶
　(大軍至賊自走矣李仁矩曰蜀兵懦弱安能當我精/卒遂出戰兵未交而潰璋晝夜攻之城陷殺仁矩初)¶
　(璋為梁将指揮使姚洪嘗𨽻麾下至是将兵戍閬州/璋密以書誘之洪投諸厠城陷璋讓之曰汝何相負)¶
　(洪曰老賊汝昔為李氏奴掃馬糞得臠炙感恩無竆/今天子用汝為節度使何負於汝而反邪汝猶負天)¶
　(子吾受汝何恩而云相負哉汝奴材固無恥吾義士/豈忍為汝所為乎吾寧為天子死不能與人奴竝生)¶
<pb:KR2o0020_WYG_079-23b>¶
　(璋怒然鑊於前令壮士十人刲其肉自㗖之洪至/死罵不絶聲唐主置洪二子於近衞厚給其家)集¶
　覽(得臠炙臠力兖反炙之夜反切肉/曰臠燔肉曰炙詩箋云炙肝炙也)¶
　　書法(於是仁矩見殺不書削之/也兩川之禍仁矩實激之)¶
　　發明(閬州之䧟節度李仁矩見殺不書乃書偏裨/何哉仁矩受安重誨私屬密詗董璋遂至増)¶
　　(飾奏語繕兵益戍稔成兩川之禍死自其分至於/姚洪以武人而知大義不顧私恩罵賊而死則其)¶
　　(忠義尤為可嘉特書唐將予以死節固其宜也不/然綱目去取甚精夫豈厚於洪而薄於仁矩哉)¶
唐詔削董璋官爵遣天雄節度使石敬瑭討之¶
　(下制削董璋官爵興兵討之以孟知祥兼/供饋使石敬瑭為招討使夏魯竒副之)¶
<pb:KR2o0020_WYG_079-24a>¶
漢取交州¶
冬十月孟知祥兵圍遂州董璋攻利州不克¶
　(李仁罕圍遂州夏魯竒嬰城固守遣馬軍都指揮使/康文通出戰文通以其衆降董璋引兵趣利州遇雨)¶
　(還閬州知祥聞之曰比破閬州正欲徑取利州其帥/不武必望風遁去吾獲其倉廪據漫天之險北軍終)¶
　(不能西救武信今董公僻處閬州逺棄劒閣非計/也欲遣兵三千助守劒門璋固辭曰此已有備)集¶
　覽(武信軍名今/遂寧府是)質實(一統志云武信唐之軍名乾元/初於遂州置之治方義縣宋初)¶
　(廢軍陞州為遂寧府元初降為遂寧州/本朝因之後降為遂寧縣改屬潼川州)¶
唐誅董璋之子光業夷其族○董璋兵陷徴合巴蓬果¶
<pb:KR2o0020_WYG_079-24b>¶
五州質實(徴合巴蓬果五州名徴州未詳沿革按一統/志合州西魏之所置治墊江縣隋初改為涪)¶
(州後改為涪陵郡唐初復為合州天寳初又改巴州郡/乾元初復為合州宋因之改縣曰石照元併縣入州而)¶
(本朝因之改屬重慶府巴州西魏之所置治巴縣後周/改為楚州隋改為渝州唐初改為南平郡後復為渝州)¶
(五代時蜀王建孟知祥繼有其地宋改為重慶府元改/為重慶路至本朝改路為府𨽻四川道蓬州後周之所)¶
(置治安固縣隋廢唐初復置徒治大寅縣天寳初改為/蓬山郡後復為蓬州宋以蓬池縣為州治元初置蓬州)¶
(路後復為蓬州治相如縣而本朝因之以相如縣省入/改屬順慶府果州唐之所置治南充縣天寳初改為南)¶
(充郡乾元初復為果州五代蜀置永寧軍節度宋初以/州𨽻梓州路後陞為順慶府元改為順慶路至本朝復)¶
(改為順慶府/𨽻四川道)¶
<pb:KR2o0020_WYG_079-25a>¶
十一月孟知祥兵陷黔州質實(黔州按一統志隋初所/置治彭水縣唐因之宋)¶
(初以洪杜洋水信寧都濡四縣省入之紹定初陞為紹/慶府元改為紹慶路至本朝省入彭水縣屬重慶府)¶
楚武穆王馬殷卒子希聲嗣考異(此誤/書諡)考證(當去武穆/馬三字分)¶
(註諡/武穆)¶
　(殷遺命諸子兄弟相繼及卒希聲襲位去建國之制/希聲居䘮無戚容塟殷之日頓食鷄&KR0796;數盤其臣潘)¶
　(起譏之曰昔阮籍居/䘮食蒸豚何代無賢)集覽(鷄&KR0796;&KR0796;音壑楚辭王逸注/冇菜曰&KR0245;無菜曰&KR0796;顔師)¶
　(古曰&KR0245;之與□但烹煮異齊/調和不同非關有菜無菜也)¶
唐削孟知祥官爵幷討之攻劒州不克¶
<pb:KR2o0020_WYG_079-25b>¶
　(石敬瑭入散闗階州刺史王𢎞贄瀘州刺史馮暉與/前鋒王思同趙在禮引兵出馬頭山後過劒門之南)¶
　(還襲劒門克之殺東川兵三千人據而守之𢎞贄等/破劒州而大軍不繼乃焚其廬舍取其資糧還保劒)¶
　(門董璋遣使至成都告急孟知祥懼曰董公果誤我/遣指揮使李肇将兵五千赴之戒之曰爾倍道兼行)¶
　(先據劒州北軍無能為也义遣趙廷隠将萬人㑹屯/劒州李筠將兵四千趣龍州守要害先是兩川牙内)¶
　(指揮使龎福誠謝鍠屯來蘇村聞劒門失守相謂曰/使北軍更得劒州則二蜀勢危矣遽引部兵千餘人)¶
　(間道趣劒州始至官軍萬餘人自北山大下㑹日暮/二人謀曰衆寡不敵逮明則吾屬無遺矣福誠夜引)¶
　(兵數百升北山大譟於官軍營後鍠帥餘衆操短兵/自其前急擊之官軍大驚空營遁去復保劒門十餘)¶
　(日不出知祥閒之喜曰吾始謂𢎞贄等克劒門徑據/劒州堅守其城或引兵直趣梓州董公必棄閬州奔)¶
<pb:KR2o0020_WYG_079-26a>¶
　(還我亦須解遂州之圍如此則内外受敵兩川震動/勢可憂危今乃焚毁劒州運糧東歸劒門頓兵不進)¶
　(吾事濟矣董璋遣王暉將兵/三千㑹李肇等分屯劒州)¶
契丹東丹王托雲奔唐¶
　(托雲自以失職帥部/曲四十人越海奔唐)¶
十二月唐石敬瑭攻劒州不克¶
　(石敬瑭至劒門進屯劒州北山趙廷隠陳於牙城後/山李肇王暉陳于河橋敬瑭引歩兵進擊廷隠廷隠)¶
　(擇善射者五百人伏敬瑭歸路按甲待之矛矟欲相/及乃揚旗鼓譟擊之斬百餘人敬瑭又使騎兵衝河)¶
　(橋肇以彊弩射之薄暮敬瑭引去/廷隠引兵躡之與伏兵合擊敗之)¶
<pb:KR2o0020_WYG_079-26b>¶
唐遣安重誨督征蜀諸軍¶
　(石敬瑭征蜀未有功使者自軍前來多言道險狹難/進兵關右之民疲於轉餉聚為盗賊唐主憂之謂近)¶
　(臣曰誰能辦吾事者吾當自行耳安重誨曰軍威不/振臣之罪也臣請自徃督戰拜辭便行日馳數百里)¶
　(西方藩鎮聞之無不惶駭錢帛芻糧晝夜輦運赴利/州人畜斃踣不可勝紀時唐主已踈重誨石敬瑭本)¶
　(不欲西征及重誨西出乃敢累表/奏論以為蜀不可伐唐主頗然之)¶
(辛唐長興二年○是/夘嵗凡四國三鎮)春正月孟知祥兵陷遂州唐守将¶
夏魯竒死之¶
唐召安重誨還二月石敬瑭引兵遁歸兩川兵追之陷¶
<pb:KR2o0020_WYG_079-27a>¶
利州¶
　(初鳯翔節度使朱𢎞昭謟事安重誨連得大鎮重誨/過鳯翔𢎞昭迎拜馬首館於府舍妻子羅拜奉酒進)¶
　(食禮甚謹重誨為𢎞昭泣言讒人交搆幾不免賴主/上明察得保宗族重誨既去𢎞昭即奏重誨怨望有)¶
　(惡言至行營恐奪敬瑭兵柄又遺敬瑭書言重誨舉/措孟浪恐將士疑駭宜迎止之敬瑭大懼即上言重)¶
　(誨至恐有變宜急徴還宣徽使孟漢瓊自西方還亦/言重誨過惡有詔召重誨還二月朔石敬瑭以遂閬)¶
　(既䧟糧運不繼燒營北歸軍前以告孟知祥匿書謂/趙季良曰北軍漸進奈何季良曰不過綿州必遁知)¶
　(祥問故曰彼懸軍千里糧盡能無遁乎知祥大笑以/書示之安重誨至三泉得詔亟歸過鳯翔𢎞昭不内)¶
　(重誨懼馳騎而東兩川兵追敬瑭至利州昭武節度/使李彦琦棄城走知祥以趙廷隠為昭武留後廷隠)¶
<pb:KR2o0020_WYG_079-27b>¶
　(遣使密言於知祥曰董璋多詐必為公患因其至劒/州勞軍請圖之并兩川之衆可以得志於天下知祥)¶
　(不許廷隠嘆曰不/從吾謀禍難未巳)集覽(孟浪注見唐代/宗大厯十四年)¶
　　發明(前書遣重誨督軍未有成功然繼書召重誨/還則非避難而逃者若夫石敬瑭書引兵遁)¶
　　(歸則有不職之罪為可/誅矣此是否之斷也)¶
孟知祥兵陷忠萬䕫州¶
唐以安重誨為䕶國節度使¶
　(趙鳯言於唐主曰重誨陛下家臣終不叛主但不能/周防為人所讒陛下不察其心重誨死無日矣唐主)¶
　(以為朋/黨不悦)集覽(不能周防謂防患不周密也/春秋序聖人包周身之防)¶
<pb:KR2o0020_WYG_079-28a>¶
吳以宋齊丘為右僕射致仕¶
　(吳徐知誥欲以宋齊丘為相齊丘自以資望素淺欲/以退讓為髙謁歸洪州葬父因入九華山應天寺啓)¶
　(求隠居吳王下詔徴之不至知誥遣其子/景通入山敦諭齊丘始還除右僕射致仕)集覽(謁歸/謁告)¶
　(歸休也斥/言請假)¶
　　書法(勒致仕也終綱目書致仕二十一而書以某/官致仕者四楊復恭韋昭度周𤣥豹宋齊丘)¶
　　(舍是無書以/某官者矣)¶
唐賜契丹托雲姓名李贊華以為懐化節度使¶
　　書法(烏穆蘇賜姓名為懐化郡王則不書此其書/何病唐也䝉難來奔既賜姓名節鉞寵秩之)¶
<pb:KR2o0020_WYG_079-28b>¶
　　(矣終復殺之謂之何哉以是為唐病故特書之是/故賜姓名不書甚羙書甚惡書綱目書賜姓名三)¶
　　(賜姓三賜名五詳唐天/寳九載舍是無書矣)¶
唐以李從珂為左衞大将軍復錢鏐官爵¶
　(唐主既解安重誨樞務乃召李從珂泣謂曰如重誨/意汝安得復見吾以為左衞大将軍盡復錢鏐官爵)¶
　(遣使徃諭㫖以曏日/致仕重誨矯制也)¶
唐以李愚同平章事¶
夏四月唐以徳妃王氏為淑妃¶
　　書法(立妃不書書王氏何重誨出也初妃有所求/重誨屢諌抑之於是重誨出鎮妃始得行其)¶
<pb:KR2o0020_WYG_079-29a>¶
　　(志矣書/病唐也)¶
閩奉國節度使王延禀舉兵襲福州敗死¶
　(延禀聞閩王延鈞有疾帥建州刺史繼雄将水軍襲/福州延鈞遣樓船指揮使王仁逹拒之仁逹偽降繼)¶
　(雄喜登舟慰撫仁逹斬之延禀衆潰追擒之延鈞見/之曰果煩老兄冄下延禀慙不能對延鈞斬之遣其)¶
　(弟都教練使延政/如建州慰撫吏民)¶
　　書法(不書反何延禀兄也於是王仁逹擒之以獻/延鈞斬之則曷為不書殺其兄書敗死罪延)¶
　　(禀也延禀反覆嘗書弑矣今又舉兵以襲福/州是亂無已也畧延鈞所以専罪延禀也)¶
唐以趙延夀為樞密使石敬瑭兼六軍諸衛使¶
<pb:KR2o0020_WYG_079-29b>¶
唐罷麴税¶
　(罷畝税麴錢城中官造麴減舊半/價鄉村聼百姓自造民甚便之)¶
唐以宦者孟漢瓊為宣徽使¶
　(漢瓊本趙王鎔奴也時范延光趙延夀懲安重誨以/剛愎得罪毎事不敢可否獨漢瓊與王淑妃居中用)¶
　(事人皆憚之先是宫中須索稍踰常度重誨輙執奏/由是非分之求殆絶至是漢瓊直以中宫之命取府)¶
　(庫物不復關白樞密院及三/司亦無文書所取不可勝紀)¶
唐殺其太子太師致仕安重誨¶
　(安重誨内不自安表請致仕閏月制以太子太師致/仕其子崇贊崇緒逃奔河中以李從璋為䕶國節度)¶
<pb:KR2o0020_WYG_079-30a>¶
　(使遣歩軍指揮使藥彦稠将兵趣河中崇贊等至重/誨驚曰汝安得來既而曰此為人所使耳吾以死狥)¶
　(國夫復何言乃執二子表送詣闕明日有中使至見/重誨慟哭重誨問故中使曰人言令公有異志朝廷)¶
　(已遣藥彦稠将兵至矣重誨曰吾受國恩死不足報/敢有異志更煩國家發兵貽主上之憂罪益重矣皇)¶
　(城使翟光鄴素惡重誨唐主遣詣河中察之曰重誨/果有異志則誅之光鄴至從璋以甲士圍其第自入)¶
　(見重誨拜于庭下重誨驚降階答拜從璋奮撾擊其/首妻張氏驚救亦撾殺之詔以重誨離間孟知祥董)¶
　(璋錢鏐又誣其欲自擊淮南以圖兵柄/遣元隨竊二子歸本道并二子誅之)集覽(䕶國軍/節度五)¶
　(代時梁所置注見周/顯王四十一年蒲陽)¶
　　書法(書致仕何甚唐也重誨之罪専耳既致/仕則可以無罰矣而又以譛殺之甚哉)¶
<pb:KR2o0020_WYG_079-30b>¶
　　發明(重誨専愎不為無罪然明宗始焉不聼其去/而終焉又誣而族之故書殺書爵書致仕明)¶
　　(其既已謝事而猶不得其死也嗚呼仕於/亂世其禍如此士君子可不相時而動乎)¶
唐遣兩川將吏還諭本鎮¶
　(唐主遣西川進奏官蘇愿東川軍将劉澄各還本道/諭以安重誨専命興兵今已伏辜孟知祥遣使告董)¶
　(璋欲與之俱上表謝罪璋怒曰孟公親戚皆完/固宜歸附璋已族滅尚何謝為由是復為怨敵)¶
六月唐均田稅¶
閩作寳皇宫質實(寳皇宫按一統志/在福州府城内)¶
　(閩王延鈞好神仙之術道士陳守元巫者徐/彦林與盛韜共誘之作寳皇宫極土木之盛)¶
<pb:KR2o0020_WYG_079-31a>¶
　　書法(書譏好仙也漢書蜚亷桂觀漢武帝唐書/望仙觀唐武  於是書寳皇宫皆譏也)¶
秋九月唐敕解縱五方鷹隼¶
　(敕解縱鷹隼内外無得更進馮道曰陛下可謂仁及/烏獸唐主曰不然朕昔嘗從武皇獵時秋稼方熟有)¶
　(獸逸入田中遣騎取之比及得獸餘稼/廡幾以是思之獵有損無益故不為耳)¶
　　書法(唐主初立鷹坊止留二十人禁中外毋得獻鷹/犬於是又敕解縱可謂終始惟一矣特書美之)¶
冬十月唐以王延政為建州刺史質實(建州按一統志/唐初所置治建)¶
(安縣天寳初改建安郡乾元初復為建州五代時閩置/鎮安軍節度又改鎮武軍南唐改永安軍尋改忠義軍)¶
(宋端拱初改軍曰建寧紹興末陞為建寧府元/改置建寧路至本朝復為建寧府屬福建道)¶
<pb:KR2o0020_WYG_079-31b>¶
十一月朔日食¶
呉以其中書令徐知誥鎮金陵徐景通為司徒輔政¶
　(知誥表請歸老金陵以知誥為鎮海寧國節度使鎮/金陵總録朝政以其子景通為司徒同平章事知中)¶
　(外左右諸軍事留江都輔政以王令謀宋齊丘為左/右僕射竝同平章事兼内樞使使以佐景通知誥作)¶
　(禮賢院於府舍聚圗書延士大夫與孫晟陳覺議時/事以國中屢災曰兵民困苦吾安可獨樂悉縱遣侍)¶
　(妓取樂/器焚之)¶
十二月唐初聼民鑄田器畝收税錢¶
　(初聼百姓自鑄農器并雜鐵器/每田二畝夏秋輸農具三錢)¶
<pb:KR2o0020_WYG_079-32a>¶
孟知祥遣李肇守利州¶
　(昭武留後趙廷隠請兵於孟知祥欲以取興元及秦/鳯知祥不許廷隠以頃在劒州與李肇同功願以昭)¶
　(武讓肇知祥褒諭不許/廷隠三讓知祥從之)¶
(壬唐長興二年○是/辰嵗凡四國三鎮)春正月唐遣兵擊党項破之¶
二月唐初刻九經版印賣之¶
　(胡氏曰有天下國家必以經術示教化不意五季之/君夷狄之人而知所先務可不謂賢乎雖然命國子)¶
　(監以大本行所以一文義去舛訛使人不迷於所習/善矣頒之可也鬻之非也或曰天下學者甚衆安得)¶
　(人人而頒之曰以監本為正俾/郡邑皆傳刋焉何患於不給哉)集覽(五季之君季謂/季世猶言叔世)¶
<pb:KR2o0020_WYG_079-32b>¶
　(未世也五季梁唐晉漢周左傳周公弔二叔之不咸/注二叔謂夏殷叔世疏云國衰為叔世國将亡為季)¶
　(世/)¶
　　書法(書賣之何譏也然學者得/書之易自此始故特書初)¶
唐賜髙從誨爵渤海王¶
三月吳越武肅王錢鏐卒子元瓘嗣考異(此誤/書諡)考證(當/去)¶
(武肅錢三字/分註諡武肅)¶
　(鏐寝疾謂将吏曰吾疾必不起諸兒皆愚懦誰可為/帥者衆泣曰兩鎮令公仁孝有功孰不愛戴鏐乃悉)¶
　(出印鑰授傳瓘曰将吏推爾宜善守之又曰子孫善/事中國勿以易姓廢事大之禮卒年八十一傳瓘與)¶
<pb:KR2o0020_WYG_079-33a>¶
　(兄弟同幄行䘮内牙指揮使陸仁章曰令公嗣先王/覇業将吏旦暮趨謁當與諸公子異處乃命主者更)¶
　(設一幄扶傳瓘居之禁諸公子從者無得妄入鏐末/年左右皆附傳瓘獨仁章數以事犯之至是傳瓘勞)¶
　(之仁章曰先王在位仁章不知事令公今日盡節猶/事先王也傳瓘嘉歎久之傳瓘更名元瓘以遺命去)¶
　(國儀用藩鎮法除民田荒絶者租税置擇能院掌選/舉殿最内牙指揮使劉仁杞及仁章久用事為衆所)¶
　(惡一日諸将共請誅之元瓘諭之曰二将事先王久/吾方圖其功汝曹乃欲逞私憾而殺之可乎吾為汝)¶
　(王汝當禀吾命不然吾當歸臨安以避賢路衆懼而/退乃以仁章為衢州刺史仁杞為湖州刺史中外有)¶
　(上書告訐者元瓘皆置/不問由是将吏輯睦)集覽(易姓猶言異姓也/謂可善事後唐)正誤¶
　(易姓今按指易姓為後唐以明宗非荘宗之族也然/明宗立已七年吳越事之久矣此但泛言中國之君)¶
<pb:KR2o0020_WYG_079-33b>¶
　(雖易異姓子孫/亦當善事之也)¶
契丹遣使如唐¶
　(初契丹錫里䇿稜與特哩衮皆為趙徳鈞所擒契丹屢/遣使請之唐主謀於羣臣徳鈞等皆曰契丹所以數)¶
　(年不犯邉數求和者以此輩在南故也縱之則邉患/復生冀州刺史楊檀亦曰䇿稜契丹之驍将在朝廷)¶
　(數年知中國虚實若得歸為患必深恐悔之無及既/而契丹使者辭歸唐主曰朕志在安邉不可不少副)¶
　(其求乃遣䇿古錫里與之俱歸契丹/以不得䇿稜自是數㓂雲州及振武)集覽(錫里䇿稜/錫里䇿稜)¶
　(者契丹将名也契丹國志曰契丹富豪民要褁頭巾哩/者納牛駝十頭馬百匹并給契丹名目謂之錫里特)¶
　(衮契丹将名後唐明/宗賜姓狄名懷惠)¶
<pb:KR2o0020_WYG_079-34a>¶
夏四月董璋襲西川五月孟知祥擊敗之璋為其下所¶
殺知祥遂取東川質實(西川一統志云古之郡名即漢/之益州地唐至徳初於州治置)¶
(劒南西川節度五代王氏孟氏相繼有其地宋為益州/路端拱初改為成都府元為成都路至本朝復為成都)¶
(府屬四川道東川古之郡名即漢之梓州也唐乾元中/於州治置東川節度五代時蜀改為武徳軍宋改為静)¶
(戎軍又改安靜軍尋復為東川節度後仍為安靜軍節/度重和初陞為潼川府元改潼川路至本朝初仍為潼)¶
(川府後降為潼川/州直𨽻四川道)¶
　(孟知祥三遣使説董璋以主上加禮於兩川茍不奉/表謝罪恐復致討璋不從三月遣李昊諸梓州極論)¶
　(利害璋詬怒不許昊還言於知祥曰璋不通謀議且/有窺西川之志公宜備之至是璋㑹諸将謀襲成都)¶
<pb:KR2o0020_WYG_079-34b>¶
　(皆曰不克王暉曰劒南萬里成都為大時方盛夏師/出無名必無成功璋不從自将破白楊林鎮聲勢甚)¶
　(盛知祥憂之趙季良曰璋為人勇而無㤙士卒不附/城守則難克野戰則成擒矣今不守巢穴公之利也)¶
　(璋用兵精鋭皆在前鋒公直以羸兵誘之以勁兵待/之始雖小衂後必大㨗璋素有威名今舉兵暴至人)¶
　(心危懼公當自出禦之以强衆心趙廷隠亦以為然/乃以廷隠為都部署将三萬人拒之五月朔入辭璋)¶
　(檄至又有遺季良廷隠及李肇書誣之云與已通謀/廷隠不視投之於地曰不過為反間欲令公殺副使)¶
　(與廷隠耳冄拜而行知祥曰事必濟矣肇囚其使者/擁衆為自全訃璋克漢州知祥自将兵八千趣漢州)¶
　(廷隠陳於雞蹤橋張公鐸陳於其後璋退陳於武侯/廟下璋帳下驍卒大譟曰日中曝我輩何為何不速)¶
　(戰璋乃上馬前鋒始交指揮使張守進降於知祥言/璋兵盡北無復後繼當急擊之知祥登高冢督戰趙)¶
<pb:KR2o0020_WYG_079-35a>¶
　(廷隠三戰不利知祥懼以馬箠指後陳張公鐸帥衆/大呼而進東川兵大敗死者數千人璋與數騎遁去)¶
　(餘衆七千人降知祥引兵追璋至赤水而還命廷隠/攻梓州璋至梓州王暉帥兵三百大譟而入璋引妻)¶
　(子登城呼指揮使潘稠使討亂兵稠斬璋首以授暉/暉舉城迎降廷隠封府庫以待知祥李肇聞璋敗始)¶
　(斬其使以聞知祥復将兵八千如梓州李仁罕自遂/州來侵侮廷隠廷隠大怒知祥犒賞将士謂仁罕廷)¶
　(隠曰二将誰當鎮此命李昊草牒俟二将有所推而/命之昊曰昔梁祖荘宗皆兼領四鎮今二将不讓惟)¶
　(公自領之為便耳知祥命李仁罕歸遂州留趙廷隠/東川廵檢遂還成都廷隠亦引兵還知祥謂李昊曰)¶
　(君為我曉廷隠今復以閬州為保寧軍益以果蓬渠/開四州徃鎮之吾自領東川以絶仁罕之望廷隠猶)¶
　(不平昊深解之乃受命趙季良帥将吏請知祥兼領/東川許之又請稱王不許董璋之起兵也范延光言)¶
<pb:KR2o0020_WYG_079-35b>¶
　(於唐主曰若兩川併於一賊取之益難宜及其交爭/早圖之唐主以為然未幾聞璋敗死延光曰知祥雖)¶
　(據全蜀然士卒皆東方人知祥恐其思歸為變亦欲/倚朝廷之重以威其衆陛下不屈意撫之彼則無從)¶
　(自新唐主曰知祥吾故人為人離間至此何屈意之/有乃遣供奉官李存環賜知祥詔知祥拜泣受詔上)¶
　(表謝罪自是復稱/藩然益驕倨矣)集覽(小衂衂女六/反敗北曰衂)質實(武侯廟一/統志在成)¶
　(都府城西南八里赤水在成都府簡縣治南一名/綘水源出隆州歴平泉縣至此東流與鴈水合)¶
秋七月唐武安節度使馬希聲卒八月弟希範嗣考異¶
(此條與後四年二月唐定難節度使李仁福卒子彛超/嗣同○按即位例曰始稱王者繼世曰嗣此二節度書)¶
(弟某嗣子某嗣必傳誤據清泰二年書唐夏州節度使/李彛超卒兄彛殷代之則此二條當書馬希聲卒弟希)¶
<pb:KR2o0020_WYG_079-36a>¶
(範代之李仁福/卒子彛超代之)¶
唐以李從珂為鳯翔節度使¶
唐詔孟知祥補兩川節度使以下官¶
　(知祥令李昊為武㤗趙季良等五留後草表請以知/祥為蜀王行墨制仍自求旌節昊曰如此則輕重之)¶
　(權皆在羣下矣借使明公自請豈不可邪知祥大悟/更令昊為己草表請行墨制補兩川刺史已下又表)¶
　(請以季良等為節度使初安重誨欲圖兩川毎除刺/史皆以東兵衞送之小州不減五百人夏魯竒李仁)¶
　(矩武䖍裕各數千人皆以牙隊為名及知祥克六鎮/得東兵無慮三萬人恐朝廷徴還表請其妻子詔凡)¶
　(劒南節度使以下官聼知祥署訖奏聞/唯不遣戍兵妻子然其兵亦不復徴也)集覽(無慮注/見宋文)¶
<pb:KR2o0020_WYG_079-36b>¶
　(帝元嘉/六年)¶
吳徐知誥廣金陵城¶
　　書法(廣城非京都邉要不書金陵城也書廣何誅/意也知誥将篡志都金陵先廣城之綱目深)¶
　　(探其情故以京都例/書之而斥徐知誥)¶
九月唐城三河縣質實(三河按一統志唐之縣名屬幽/州以地近七渡鮑丘臨泃三水)¶
(故名後𨽻薊州遼仍舊金元俱/𨽻通州而本朝因之屬順天府)¶
　(初契丹既彊㓂抄盧龍諸州皆徧每自涿州運糧入/幽州虜多伏兵於閻溝掠取之及趙徳鈞為節度使)¶
　(城閻溝而戍之為良鄉縣糧道稍通於州東五十里/城潞縣而戍之近州之民始得稼穡至是又於州東)¶
<pb:KR2o0020_WYG_079-37a>¶
　(北百餘里城三河縣以通薊州/運路虜騎來爭徳鈞擊却之)質實(良鄉按一統志/漢之縣名屬涿)¶
　(郡晉屬范陽國後魏屬燕郡北齊省入薊縣尋復置/隋屬涿郡唐屬幽州後改固節縣尋改良鄉遼金元)¶
　(俱仍舊而本朝因/之改屬順天府)¶
唐大理少卿康澄上疏論事唐主優詔答之¶
　(澄上疏曰國家有不足懼者五有深可畏者六隂陽/不調不足懼三辰失行不足懼小人訛言不足懼山)¶
　(崩川涸不足懼蟊賊傷稼不足懼賢人藏匿深可畏/四民遷業深可畏上下相狥深可畏亷耻道消深可)¶
　(畏毁譽亂真深可畏直言蔑聞深可畏不足懼者願/陛下存而勿論深可畏者願陛下修而靡忒優詔奨)¶
　(之胡氏曰康澄之所謂不足懼者非誠不足懼也所/以明夫六可畏之必可畏也使澄信以為不足懼則)¶
<pb:KR2o0020_WYG_079-37b>¶
　(其所謂可畏者幸而言中耳言雖不足以盡人亦可/以取人澄所言乃常理而未有總而言之如是之明)¶
　(者使明宗善聼予以卜相可/也何止優詔答之而已乎)集覽(蟊賊詩詁云蟊賊/一蟲以禾将黄而)¶
　(蟲害之故/曰蟊賊)¶
　　書法(書論事何予康澄也澄言六可畏皆天下大/節而常情所忽者可謂知本之言矣書曰優)¶
　　(詔答之交予之也終綱目書論事二賀琛書詔詰/責之梁乙丑年康澄書優詔答之然則武帝明宗)¶
　　(優劣/見矣)¶
冬十一月唐以石敬瑭為河東節度使¶
　(秦王從榮喜為詩聚浮華之士髙輦等於幕府與相/唱和頗自矜伐唐主語之曰吾雖不知書然喜聞儒)¶
<pb:KR2o0020_WYG_079-38a>¶
　(士講經義開益人智思吾見荘宗好為詩将家子文/非素習徒取人竊笑汝勿效也從榮為人鷹視輕佻)¶
　(峻急既參胡政驕縱不法安重誨死王淑妃孟漢瓊/宣傳制命范延光趙延夀為樞密使從榮皆輕侮之)¶
　(石敬瑭兼六軍諸衛副使其妻永寧公主與從榮異/母素相憎疾從榮以從厚聲名出已右尤忌之從厚)¶
　(善以卑弱奉之故嫌隙不外見敬瑭不欲與從榮共/事常思外補以避之延光延夀亦慮及禍屢辭機要)¶
　(㑹契丹欲入冦唐主命擇河東帥延光延夀皆曰今/帥臣可徃者獨石敬瑭康義誠耳敬瑭亦願行即命)¶
　(除之既受詔不落六軍副使敬瑭復辭遂召義誠詣/闕且命趣議河東帥敬瑭欲之而延光延夀欲用義)¶
　(誠議久不决樞密直學士李崧以為非石太尉不可/衆從崧議遂以敬瑭鎮河東敬瑭至晉陽以部将劉)¶
　(知逺周瓌為都押衙委以心/腹軍事委知逺帑藏委瓌)集覽(不落六軍副使先/兼六軍諸衞副使)¶
<pb:KR2o0020_WYG_079-38b>¶
　(今不得脱/落此職)¶
唐蔚州叛降契丹質實(蔚州一統志云後周所置治代/縣隋廢之唐復置蔚州治靈丘)¶
(縣至徳初改為安邉郡後復為蔚州遼置忠順軍金復/為蔚州元初省州為靈僊縣屬𢎞州尋復為蔚州屬宣)¶
(徳府而本朝因/之改屬大同府)¶
　(蔚州刺史張彦超與石敬瑭有/隙聞敬瑭為總管遂降契丹)¶
　　書法(叛者何張彦超也曷為不書主名畧之也其/畧之何彦超素與敬瑭有隙聞其總管也遂)¶
　　(降契丹則其叛也有所激故耳是以畧之然/則曷為以叛書去華即夷不可以不書叛也)¶
(癸唐長興四年○閩王王延鈞龍/已啓元年○是嵗凡四國三鎮)春正月閩王王延鈞¶
<pb:KR2o0020_WYG_079-39a>¶
稱帝更名璘¶
　(閩人有言真封宅龍見者閩王延鈞更名其宅曰龍/躍宫遂詣寳皇宫受冊備儀衞入府即皇帝位自以)¶
　(國小地僻常謹事四/隣由是境内差安)質實(龍躍宫按一統志/在福州府城内)¶
二月唐定難節度使李仁福卒子彛超嗣○唐以孟知¶
祥為蜀王¶
三月唐以李彛超為彰武留後安從進為定難留後彛¶
超拒命¶
　(先是河西諸鎮皆言李仁福潜通契丹併吞河右南/侵闗中㑹仁福卒以其子彛超為彰武留後安從進)¶
<pb:KR2o0020_WYG_079-39b>¶
　(為定難留後仍命静難節度使藥彦稠将兵五萬以/宫苑使安重益為監軍送從進赴鎮敕諭夏銀綏宥)¶
　(将吏彛超年少未能扞禦故徙之延安從命則有富/貴之福違命則有覆族之禍四月彛超上言為軍民)¶
　(擁留未得赴鎮/詔遣使趣之)集覽(夏銀綏宥夏本漢朔方郡後魏/置夏州銀本春秋白狄地北周)¶
　(立銀州綏亦白狄地後魏立綏/州有在靈夏南境唐立宥州)質實(夏按一統志後/魏之州名西魏)¶
　(置𢎞化郡後周改懐逺郡隋為朔方郡唐初置夏州/後為拓䟦思恭所據宋天禧間其孫徳明城懐逺鎮)¶
　(為興州以居後陞興慶府又改中興府元置寧夏路/本朝初改寧夏府後降為寧夏衛𨽻陜西道銀後周)¶
　(之州名隋因之屬睢隂郡唐開元初置麟州後改新/秦郡尋廢乾元初復為銀州宋初陞為建寧軍後改)¶
　(為鎮西軍元初於此置雲州後改為神木縣而本朝/因之改屬延安府綏後魏之州名隋初改為上郡後)¶
<pb:KR2o0020_WYG_079-40a>¶
　(置雕隂郡唐初復為綏州天寳初改為上郡乾元初/復為綏州宋改綏徳城元符初改置綏徳軍金改為)¶
　(綏徳州元仍舊而本朝因之屬延/安府宥州名注見僖宗中和元年)¶
唐以劉瓉為秦王傅¶
　(言事者請為親王置師傅宰相畏秦王從榮請令自/擇秦府判官王居敏薦兵部侍郎劉瓉於從榮從榮)¶
　(請以為傅王府參佐皆新進少年輕脱謟諛瓉獨從/容規諷從榮不悦槩以僚屬待之瓉有難色從榮戒)¶
　(門者勿為通月聼一至府/或竟日不召亦不得食)¶
唐立子從珂為潞王從益為許王¶
閩地震¶
<pb:KR2o0020_WYG_079-40b>¶
　(初閩王審知性節儉府舍皆庳/陋至是大作宫殿極土木之盛)¶
　　書法(綱目書地震一百一/自是無書地震者矣)¶
　　發明(王延鈞既以弑逆得國遂至僣舉大號固已/為神人之所不容况又驕淫不道必無令終)¶
　　(之理是時宇縣分裂各治其國特書閩地震者明/他國無預閩地獨震也未幾兵亂繼作遂至不得)¶
　　(其死天之告戒果可忽哉夫以一區區蕞爾/之境而天戒猶且若此况奄有四海者乎)¶
吳徐知誥營宫城於金陵¶
　(宋齊丘勸知誥徙吳主都金/陵知誥乃營宫城於金陵)¶
　　書法(營宫城吳将遷也斥徐知誥何/誅意也知誥欲王金陵决矣)¶
<pb:KR2o0020_WYG_079-41a>¶
秋七月唐安從進討李彛超不克引還¶
　(安從進攻夏州州城赫連勃勃所築堅如鐵石斸鑿/不能入又党項萬餘騎徜徉四野抄掠糧餉官軍無)¶
　(所芻牧山路險狹闗中民輸斗粟束藁費錢數緡民/間困竭不能供彛超登城謂從進曰夏州貧瘠非有)¶
　(珍寳蓄積可以充朝廷貢賦也但以祖父世守此土/不欲失之幸與表聞許其自新詔從進引兵還自是)¶
　(夏州輕朝廷毎有叛臣/必隂與之連以邀賂遺)集覽(赫連勃勃注見晉懐/帝永嘉四年鐵弗)¶
唐賜在京諸軍優給¶
　(唐主暴得風疾久未平征夏州無功軍士頗有流言/於是賜在京諸軍優給有差賞賚無名士卒益驕)¶
　　發明(有功則賞此御軍之常法也至於征行戍守/或暴露久役則加以給賜亦有之矣若夫優)¶
<pb:KR2o0020_WYG_079-41b>¶
　　(游坐食無故給予而又謂之優給則其優厚可知/是豈有邦之令典哉唐明宗寛厚有餘而威斷不)¶
　　(足上書賜諸軍優給既出於無名至是又以加尊/號為詞復賜内外将士優給何哉五代之際兵驕)¶
　　(民困在中世為尤甚投降賣國朝唐暮晉實原於/此明宗不踰旬月冄行賚予亦復何益綱日一書)¶
　　(再書所以著習亂之由志覆亡之/本為後世戒可為長太息者此也)¶
唐以錢元瓘為吳王¶
　(元瓘於兄弟甚厚其兄元璙自蘇州入見元瓘以家/人禮事之奉觴為夀曰此兄之位也而小子居之兄)¶
　(之賜也元璙曰先王擇賢而立之君臣/位定元璙知忠順而已因相與對泣)¶
閩以薛文傑為國計使¶
<pb:KR2o0020_WYG_079-42a>¶
　(文傑性巧侫以聚歛求媚閩主璘親任之文傑隂求/富民之罪籍沒其財被搒捶者胸背分受仍以銅斗)¶
　(火熨之建州土豪吳光入朝文傑利其財/将治之光怨怒帥其衆且萬人叛奔吳)集覽(被搒/捶者)¶
　(胸背分受搒蒲庚反字本從手通作篣捶主蘂反搒/捶竝笞擊也謂胸與背皆受搒捶也五代史唐廢帝)¶
　(時歛民財與賜将士囚繫滿獄市人詬/之曰使我輩鞕胸杖背出財為賞即此)¶
唐主加尊號賜内外将士優給¶
　(時一月之間再行/優給用度益窘)¶
　　書法(優給何異恩也一月冄賜兵驕益甚/矣此五代之一大弊也故謹書之)¶
唐以秦王從榮為天下兵馬元帥¶
<pb:KR2o0020_WYG_079-42b>¶
　(太僕少卿致仕何澤表請立從榮為太子唐主覽表/泣下私謂左右曰羣臣請立太子朕當歸老太原舊)¶
　(第耳不得已詔宰相樞密議之從榮見上言曰臣幼/少且願學治軍民不願當此名也退見范延光趙延)¶
　(夀曰執政欲奪我兵柄幽之東宫耳延光等知上意/且懼從榮之言即以白上制以從榮為天下兵馬大)¶
　(元帥位宰相上胡氏曰明宗初非有黄屋之志邂逅/得國無富貴奢侈之奉而有老成朴素之風其徳羙)¶
　(矣至於始終之際乃眷戀把握不肯釋手嗚呼此固/中君所難也明宗雖不知書既親儒生喜經義而懵)¶
　(然於此豈非馮道趙鳯稽/古之力不足以啓沃故邪)¶
唐以趙延夀為宣武節度使朱𢎞昭為樞密使¶
　(秦王從榮請嚴衞捧聖歩騎兩指揮為牙兵毎入朝/從數百騎張弓挾矢馳騁衢路不快於執政私謂所)¶
<pb:KR2o0020_WYG_079-43a>¶
　(親曰吾一日南面必族之范延光趙延夀懼屢求外/補以避之唐主以為見已病而求去甚怒曰欲去自)¶
　(去奚用表為齊國公主復為延夀言於禁中乃以延/夀為宣武節度使以朱𢎞昭為樞密使同平章事𢎞)¶
　(昭復辭唐主叱之/𢎞昭乃不敢言)¶
唐遣使如吳越¶
　(吏部侍郎張文寳泛海使杭州船壊風飄至天長吳/主厚禮之資以從者儀服錢幣數萬文寳獨受飲食)¶
　(餘皆辭之曰唐朝與吳久不通問今既非君臣又非/賔主若受此物何辭以謝吳主嘉之竟逹命於杭州)¶
　(而/還)質實(天長一統志云唐之縣名屬石梁郡五代時/南唐置建武軍周改為雄州宋初為天長軍)¶
　(至道初復為縣建炎初復為軍後復/為縣元仍舊而本朝因之屬鳯陽府)¶
<pb:KR2o0020_WYG_079-43b>¶
閩主璘殺其從子繼圖¶
　(薛文傑説閩主璘抑挫諸宗室繼圖/不勝忿謀反坐誅連坐者千餘人)¶
　　書法(謀反也不書誅何罪璘也於是文傑説璘抑/挫宗室繼圖不勝忿至此綱目深探其本故)¶
　　(以殺/書之)¶
冬十月唐以范延光為成徳節度使馮贇為樞密使¶
　(延光屢因孟漢瓊王淑妃以求出以為成徳節度使/以馮贇代之唐主以親軍都指揮使康義誠為朴忠)¶
　(親任之時要近之官多求出以避秦王之禍義誠度/不能自脱乃令其子事秦王務持兩端冀得自全唐)¶
　(主餞范延光曰卿今逺去事宜盡言對曰朝廷大事/願陛下與内外輔臣參决勿聼羣小之言遂相泣而)¶
<pb:KR2o0020_WYG_079-44a>¶
　(别時孟漢瓊用事附之者共為朋/黨以蔽惑上聼故延光言及之)¶
唐以李彛超為定難節度使¶
　(彛超上表謝/罪故有是命)¶
十一月唐主疾病秦王從榮作亂伏誅¶
　(唐主疾作大漸秦王從榮入問疾唐主俛首不能舉/從榮出聞宫中皆哭意唐主已殂明旦稱疾不入從)¶
　(榮自知不為時論所與恐不得為嗣與其黨謀欲以/兵入侍先制權臣遣都押牙馬處鈞謂朱𢎞昭馮贇)¶
　(曰吾欲帥牙兵入宫中侍疾且備非常二人曰主上/萬福王宜竭心忠孝不可妄信浮言從榮怒復遣謂)¶
　(曰公輩殊不愛家族邪何敢拒我二人患之入告王/淑妃孟漢瓊召康義誠謀之義誠竟無言從榮将歩)¶
<pb:KR2o0020_WYG_079-44b>¶
　(騎千人陳於天津橋遣馬處鈞至馮贇第語之曰吾/今日决入公輩禍福在須臾耳贇馳入右掖門見𢎞)¶
　(昭義誠漢瓊及三司使孫岳贇讓義誠曰公勿以兒/在秦府左右顧望主上㧞擢吾輩自布衣至将相茍)¶
　(使秦王兵得入此門置主上何地乎義誠未對監門/曰秦王已将兵至端門外漢瓊拂衣起入殿門𢎞昭)¶
　(贇随之義誠不得已亦随之入漢瓊見帝曰從榮反/兵已攻端門矣唐主指天泣下謂義誠曰卿自處置)¶
　(勿驚百姓控鶴指揮使李重吉從珂之子也時侍側/唐主曰吾與爾父冐矢石定天下從榮輩得何力今)¶
　(乃為人所教為此悖逆當呼爾父授以兵柄耳重吉/即帥控鶴兵守宫門漢瓊召馬軍指揮使朱洪實使)¶
　(将五百騎討從榮從榮走歸府僚佐皆竄匿牙兵潰/去皇城使安從益斬從榮并其子以獻唐主悲駭絶)¶
　(而復蘇由是疾復劇從榮一子尚幼飬宫中諸将請/除之唐主泣曰此何罪不得已竟與之時宋王從厚)¶
<pb:KR2o0020_WYG_079-45a>¶
　(為天雄節度使遣孟漢瓊徴之追廢從榮為庶人執/政共議從榮官屬之罪馮道曰從榮所親者髙輦劉)¶
　(陟王説而已自非與之同謀豈得一切誅之於是流/貶有差初從榮失道六軍判官趙逺諌曰大王勿謂)¶
　(父子至親為可恃獨不見恭世子戾太子乎從榮怒/出為涇州判官及從榮敗逺以是知名逺字上交幽)¶
　(州人/也)集覽(大漸注見隋文帝開皇十四年恭世子春/秋晉獻公太子申生也申生歸胙於公驪)¶
　(姫譛之申生遂奔新城自縊而死諡曰共共通作恭/戻太子漢武帝太子據也江充誣以巫蠱據亡走至)¶
　(湖吏捕圍急自/經而死諡曰戾)¶
　　書法(終綱目太子書作亂二趙太子章唐秦王太/子書誅三趙太子章趙太子宣唐秦王舍是)¶
　　(無書太子作/亂伏誅者矣)¶
<pb:KR2o0020_WYG_079-45b>¶
唐主亶殂¶
　(明宗性不猜忌與物無競登極之年已踰六十毎夕/於宫中焚香祝天曰某胡人因亂為衆所推願天早)¶
　(生聖人為生民主在位年榖屢豐兵革罕用校於五/代麄為小康胡氏曰明宗羙善頗多過舉亦不至甚)¶
　(求於漢唐之間葢亦賢主也其尤足稱者内無聲色/外無遊畋不任宦官廢内藏庫賞亷吏治贓蠧若輔)¶
　(相得賢則其過舉當又損矣其焚香祝天之言發於/誠心天既厭亂遂生聖人用是觀之天人交感之理)¶
　(不可/誣矣)¶
　　書法(賀善賛曰明宗不以位為樂綱目於其得國/無譏辭即位數年善多可紀是以有年自開)¶
　　(元以來未有書者於是兩書五季/之君若明宗者亦可謂賢主矣)¶
<pb:KR2o0020_WYG_079-46a>¶
閩主璘殺其樞密使吳朂¶
　(閩主璘好鬼神巫盛韜等皆有寵薛文傑言於璘曰/陛下左右多姦臣非質諸鬼神不能知也盛韜善視)¶
　(鬼宜使察之文傑惡樞密使吳朂朂有疾文傑省之/曰主上以公久疾欲罷公近密僕言公但小苦頭痛)¶
　(耳将愈矣主上或遣使來問慎勿以他疾對也明日/使韜言於璘曰適見北廟崇順王訊吳朂謀反以銅)¶
　(釘釘其腦璘以告文傑文傑曰未可信也宜遣使問/之果以頭痛對即收下獄遣文傑治之朂自誣服并)¶
　(其妻子誅之由是國人益怒吳光請兵於吳呉信州/刺史蒋延徽不俟朝命引兵㑹攻建州璘遣使求救)¶
　(於吳/越)¶
十二月唐主從厚立¶
<pb:KR2o0020_WYG_079-46b>¶
　(唐主自終易月之制即召學士讀貞觀政要太宗實/録有致治之志然不知其要寛柔少斷李愚私謂同)¶
　(列曰位髙責重事亦堪憂朱𢎞昭以誅秦王立唐主/為已功欲専朝政天雄押牙宋令詢侍唐主最久雅)¶
　(被親信𢎞昭不欲其在唐主左右以為磁州刺史唐/主不悦而無如之何孟知祥聞明宗殂亦謂僚佐曰)¶
　(宋王幼弱為政者皆胥吏/小人其亂可坐而俟也)集覽(自終易月之制自終/謂已自持服而終其)¶
　(制也易月之制凡三十六日也漢文帝後七年/遺詔短䘮以日易月注詳見晉武帝泰始二年)正誤¶
　(自終易月之制今按服非自持而使他/人代服乎此自字不過自從之義耳)¶
閩主璘殺其指揮使王仁逹¶
　(仁逹有擒王延禀之功性慷慨言事無/所避閩主璘惡之誣以謀叛族誅之)¶
<pb:KR2o0020_WYG_079-47a>¶
(甲唐閔帝從厚應順元年四月以後唐主從珂清泰元/午年○蜀主孟知祥明徳元年○是嵗蜀建國凡五國)¶
(三/鎮)春正月唐以髙從誨為南平王馬希範為楚王錢元¶
瓘為吳越王¶
唐以李重吉為亳州團練使¶
　(潞王從珂與石敬瑭少從明帝征伐有功各得衆心/朱𢎞昭馮贇位望素出二人下遠甚一旦執朝政皆)¶
　(忌之及明宗殂從珂辭疾不來使臣至鳯翔者或自/言伺得從珂隂事於是朱馮不欲重吉典禁兵出為)¶
　(亳州團練使從珂女為尼洛/陽亦入禁中從珂由是疑懼)¶
吳人攻閩建州不克¶
<pb:KR2o0020_WYG_079-47b>¶
　(吳蒋延徽敗閩兵於浦城遂圍建州閩主璘遣兵救/建州軍及中途士卒不進曰不得薛文傑不能討賊)¶
　(軍中以聞國人震恐太后及福王繼鵬泣謂璘曰文/傑盗弄國權枉害無辜上下怨怒久矣今吳兵深入)¶
　(士卒不進社稷一旦傾覆留文傑何益文傑亦在側/互陳利害璘曰吾無如卿何卿自為謀文傑出繼鵬)¶
　(伺之門外以笏擊之仆地檻車送軍前士卒臠食之/初文傑以古制檻車疎闊更為之形如木櫃攅以鐵)¶
　(鋩内向動輙觸之既成而首自入焉并誅盛韜延徽/攻建州垂克徐知誥以延徽吳太祖之壻與臨川王)¶
　(濛素善恐其克建州奉濛以圖興復遣使召之延徽/亦聞閩兵及吳越兵将至引兵歸閩人追擊敗之知)¶
　(誥貶延徽為右威衞/将軍遣使求好於閩)質實(浦城一統志云唐之縣名/初屬建安邵後屬建州宋)¶
　(屬建寧軍元屬建寧路而本朝因之改屬建寧府建/州唐初所置治建安縣天寳初改建安郡乾元初復)¶
<pb:KR2o0020_WYG_079-48a>¶
　(為建州五代時閩置鎮安軍節度使又改鎮武軍南/唐改永安軍尋改忠義軍宋端拱初改軍曰建寧紹)¶
　(興末陞為建寧府元改置建寧路/至本朝復為建寧府屬福建道)¶
唐以唐汭陳乂為樞密直學士¶
　(唐主即位舊鎮将佐之有才者朱馮皆斥逐之汭以/文學從歴三鎮而性迂踈故朱馮引置密近又以其)¶
　(黨陳乂/監之)¶
蜀王孟知祥稱帝¶
　(知祥以趙季良/為司空平章事)¶
吳徐知誥黜其押牙周宗為池州副使尋復召之¶
<pb:KR2o0020_WYG_079-48b>¶
　(吳人多不欲遷都者都押牙周宗言於徐知誥曰主/上西遷公復須東行不惟勞費甚大且違衆心吳主)¶
　(遣宋齊丘如金陵諭知誥罷遷都先是知誥久有傳/禪之志以吳主無失徳恐衆心不悦欲待嗣君宋齊)¶
　(丘亦以為然一旦知誥臨鏡鑷白髭歎曰國家安而/吾老矣奈何周宗知其意請如江都㣲以傳禪諷吳)¶
　(主齊丘以宗先已心疾之手書切諌以為未可請斬/宗以謝吳主乃黜宗為池州副使久之節度副使李)¶
　(建勲司馬徐玠等屢陳知誥功業宜早從民望召宗/復為都押牙知誥由是疎齊丘胡氏曰齊丘果以傳)¶
　(禪為不可他日何為請幽讓皇晩節又謀篡國以是/知其建正論責勸進不署表非真能守義也特以自)¶
　(失先幾不得為元功/耳此姦邪之情實也)集覽(請幽讓皇徐知誥受吳禪/稱帝奉吳主為讓皇宋齊)¶
　(丘上書請遷之他州事/在晉髙祖天福二年)質實(池州按一統志唐初所/置治秋浦縣以地有貴)¶
<pb:KR2o0020_WYG_079-49a>¶
　(池故名貞觀初州廢永㤗初復置南唐陞康化軍宋/復為池州治貴池縣元為池州路屬江浙省至本朝)¶
　(改為池州府/直𨽻京師)¶
唐以潞王從珂為河東節度使石敬瑭為成徳節度使¶
從珂舉兵鳯翔唐遣兵討之官軍降潰¶
　(朱𢎞昭馮贇不欲石敬瑭久在太原徙潞王從珂鎮/河東敬瑭鎮成徳皆不降制書但各遣使臣持宣監)¶
　(送赴鎮從珂既與朝廷猜阻朝廷又命洋王從璋權/知鳯翔從璋性麄率樂禍前代安重誨手殺之從珂)¶
　(謀於将佐皆曰主上富於春秋政事出於朱馮大王/功名震主離鎮必無全理不可受也觀察判官馮𦙍)¶
　(孫曰君命召不俟駕今道過京師臨䘮赴鎮而已諸/人凶謀不可從也衆哂之從珂乃移檄隣道言朱𢎞)¶
<pb:KR2o0020_WYG_079-49b>¶
　(昭等専制朝權懼傾社稷今将入朝以清君側而力/不能獨辦願乞靈鄰藩以濟之以西都留守王思同)¶
　(當東出之道尤欲與之相結遣使詣長安説以利害/餌以美妓思同謂将吏曰吾受明宗大恩今與鳯翔)¶
　(同反借使事成而榮猶為一時之叛臣况事敗而辱/流千古之醜迹乎遂執其使以聞他使亦多為鄰道)¶
　(所執惟隴州防禦使相里金傾心附之遣判官薛文/遇徃來計事朝廷議討鳯翔康義誠不欲出請以王)¶
　(思同為統帥侯益為都虞候益知軍情将變辭疾不/行嚴衛指揮使尹暉羽林指揮使楊思權等皆為偏)¶
　(禆䕶國節度使安彦威為都監思同雖有忠義之志/而御軍無法從珂老於行陳将士徼幸富貴者心皆)¶
　(向之三月彦威與山南西道張䖍釗武定孫漢韶彰/義張從賔靜難康福等五節度使合兵討鳯翔鳯翔)¶
　(城塹卑淺守備俱乏衆心危急從珂登城泣謂外軍/曰吾未冠從先帝百戰出入生死金創滿身以立今)¶
<pb:KR2o0020_WYG_079-50a>¶
　(日之社稷汝曹目睹其事今朝廷信任讒臣猜忌骨/肉我何罪而受誅乎因慟哭聞者哀之䖍釗褊急以)¶
　(白刃驅士卒登城士卒怒大詬反攻之䖍釗走免楊/思權因大呼曰大相公吾主也遂帥諸軍解甲投兵)¶
　(請降於從珂以幅紙進曰願王克京城日以臣為節/度使從珂即書思權可邠寧節度使授之王思同猶)¶
　(未之知趣士卒登城尹暉大呼曰城西軍已入城受/賞矣衆爭棄甲投兵而降其聲震地日中亂兵悉入)¶
　(外軍亦潰思同等六節度使皆遁去潞王悉歛城中/之財以犒軍至於鼎釡皆估直以給之思同等至長)¶
　(安副留守劉遂雍閉/門不内乃趣潼闗)集覽(麄率樂禍麄率忽畧也樂/禍謂喜於禍害人前代安)¶
　(重誨手殺之先曾更代安重誨為䕶國節度使而撾/殺之事在明宗長興二年朱馮朱𢎞昭馮贇當東出)¶
　(之道我今向東出行王思同正當其路相/里金相里複姓注見唐髙宗乾封元年)¶
<pb:KR2o0020_WYG_079-50b>¶
　　書法(不書反書舉兵何罪朱馮也然則從/珂無罪乎書遣兵討之則其罪明矣)¶
　　發明(按五代史書從珂反而綱目止書舉兵何哉/是時朱馮用事擅易藩鎮以至召亂其曲亦)¶
　　(有所分故書舉兵以正朱馮誤國之罪爾然從珂/雖不書反而唐則書遣兵討之言討則從珂有可)¶
　　(討之罪矣又書官軍降潰言官軍則明從珂之為/賊矣此互文見意之法也夫豈曲為之隠諱者哉)¶
唐潞王從珂至長安唐主以康義誠為招討使将兵拒¶
之殺馬軍指揮使朱洪實¶
　(從珂建大将旗鼓整衆而東以孔目官劉延朗為腹/心劉遂雍悉出府庫之財於外軍士前至者即給賞)¶
　(令過皆不入城從珂至長安遂雍迎謁率民財以充/賞都監王景從等奔還中外大駭唐主不知所為謂)¶
<pb:KR2o0020_WYG_079-51a>¶
　(康義誠等曰先帝棄萬國朕外守藩方當是之時為/嗣者在諸公所取耳既承大業國事皆委諸公諸公)¶
　(以社稷大計見告朕何敢違今事至於此何方可以/轉禍朕欲自迎潞王以大位讓之若不免於罪亦所)¶
　(甘心朱𢎞昭馮贇大懼不敢對義誠欲悉以宿衞兵/迎降為己功乃曰侍衞諸軍尚多臣請自徃扼其衝)¶
　(要招集離㪚以圖後效幸陛下勿以為憂唐主遣使/召石敬瑭欲令将兵拒之義誠固請自行唐主乃召)¶
　(将士慰諭空府庫以勞之許以平鳯翔人更賞二百/緍軍士益驕無所畏忌遣楚匡祚殺李重吉於宋州)¶
　(匡祚搒捶重吉責其家財又殺尼惠明初馬軍都指/揮使朱洪實為秦王從榮所厚及從榮勒兵天津洪)¶
　(實首擊之康義誠由是恨之唐主親至左藏給将士/金帛義誠洪實共論用兵利害洪實欲以禁軍固守)¶
　(洛陽曰如此彼亦未敢徑前然後徐圖進取可以萬/全義誠怒曰洪實欲反邪洪實曰公自欲反乃謂誰)¶
<pb:KR2o0020_WYG_079-51b>¶
　(反其聲漸厲唐主聞召而訊之/竟不能辯遂斬洪實軍士益憤)集覽(何方方猶言計/䇿尼惠明從珂)¶
　(女名惠明先為尼居/洛陽近召入禁中)¶
唐潞王從珂執西京留守王思同殺之¶
　(從珂至昭應聞前軍獲王思同曰思同雖失計然盡/心所奉亦可嘉也至靈口前軍執思同以至從珂責)¶
　(讓之對曰思同起行間先帝擢之位至節将常愧無/功以報大恩非不知附大王立得富貴助朝廷自取)¶
　(禍殃但恐死之日無面目見先帝於泉下耳敗而釁/鼓固其所也請早就死王為之改容曰公且休矣欲)¶
　(宥之而楊思權之徒恥見其面尹暉盡取思同家資/妓妾屢言於劉延朗曰若留思同慮失士心屬從珂)¶
　(醉不待報擅殺之及其妻子/從珂醒怒延朗嗟惜者累日)集覽(釁皷注見隋煬/帝大業十年)質¶
<pb:KR2o0020_WYG_079-52a>¶
　實(昭應按一統志唐之縣名天寳初置㑹昌縣於温/泉宫後改曰昭應縣省新豐縣入焉宋大中祥符)¶
　(間改曰臨潼縣金元仍舊/本朝因之改屬西安府)¶
　　書法(殺思同者劉延朗也罪從珂何思同之執也/從珂欲宥之未發延朗不待命殺之則權不)¶
　　(足矣罪從珂所以予思同也罪從珂則曷為予思/同思同盡心所奉衆散被執辭誼凛然書執殺所)¶
　　(以㣲著思同之節/也故特書其官)¶
　　發明(從珂雖不殺思同思同因從珂而死故以從/珂執殺書之若夫不去其官者美思同之不)¶
　　(失職也美在思同/則惡在從珂矣)¶
唐潞王從珂至陜諸将及康義誠皆降¶
<pb:KR2o0020_WYG_079-52b>¶
　(從珂至閺鄉朝廷前後所發諸軍遇之皆迎降無一/人戰者康義誠引兵發洛陽詔以安從進為京城巡)¶
　(檢從進已受從珂書潜布腹心矣從珂至靈寳安彦/威安重覇皆降惟寳義節度使康思立謀固守陜城)¶
　(從珂前鋒至城下呼曰禁軍十萬已奉新帝爾輩數/人奚為徒累一城人塗地耳於是士卒爭出迎思立)¶
　(不能禁亦出迎從珂至陜移書與洛陽文武士庶惟/朱𢎞昭馮贇兩族不赦義誠所部自相結百什為羣)¶
　(棄甲兵爭先詣陜降義誠麾/下纔數十人亦因候騎請降)集覽(閺鄉注見晉安帝/義熈十三年陜城)¶
　(注見周顯王/四十五年)¶
唐主出奔夏四月石敬瑭入朝遇於衞州殺其從騎¶
　(唐主憂駭不知所為急遣中使召朱𢎞昭謀所向𢎞/昭赴井死安從進殺馮贇於第傳二人首於從珂唐)¶
<pb:KR2o0020_WYG_079-53a>¶
　(主欲奔魏州召孟漢瓊使為先置漢瓊單騎奔陜初/唐主密與慕容遷謀使帥部兵守𤣥武門及是以五)¶
　(十騎出門謂曰朕且幸魏州徐圖興復汝帥有馬控/鶴從我遷曰生死從大家乃陽為團結而竟不行馮)¶
　(道等入朝及端門聞變道及劉昫欲歸李愚曰天子/之出吾輩不預謀今太后在宫吾輩當至中書遣小)¶
　(黄門取太后進止然後歸第人臣之義也道曰主上/失守社稷人臣惟君是奉潞王已處處張榜不若歸)¶
　(俟教令乃歸至天宫寺安從進遣人語之曰潞王倍/道而來且至矣相公宜帥百官至榖水奉迎乃止於)¶
　(寺中召百官中書舍人盧導至馮道曰勸進文書宜/速具草導曰潞王入朝百官班迎可也設有廢立當)¶
　(俟太后教令豈可遽議勸進乎道曰事當務實導曰/安有天子在外人臣遽以大位勸人者邪若潞王守)¶
　(節北面以大義見責将何辭以對公不如帥百官詣/宫門進名問安取太后進止則去就善矣道未及對)¶
<pb:KR2o0020_WYG_079-53b>¶
　(從進屢遣人趣之道等即紛然而去既而從珂未至/三相息於上陽門外盧導過前道復召而語之導對)¶
　(如初李愚曰舍人之言是也吾輩之罪擢髪不足數/胡氏曰事當務實此言是也馮道以之處人主廢興)¶
　(則不可若曰務實則當勸明宗早建儲嗣勸閔帝黜/逺朱馮鎮綏中外則難何由作乎以之處此是紾兄)¶
　(臂而得食摟鄰女而得妻不必由禮者也○康義誠/至陜待罪從珂責之曰先帝晏駕立嗣在諸公今上)¶
　(亮隂政事出諸公何為不能終始䧟吾弟至此乎義/誠大懼叩頭請死從珂素惡其為人未欲遽誅且宥)¶
　(之乃上牋於太后取進止遂自陜而東四月唐主至/衞州東數里遇石敬瑭大喜問以大計敬瑭聞康義)¶
　(誠叛去俛首長歎數四乃見衛州刺史王𢎞贄問之/𢎞贄曰前代天子播遷多矣然皆有将相侍衞府庫)¶
　(法物使羣下有所瞻仰今獨以五十騎自隨雖有忠/義之心将若之何敬瑭還以其言告弓箭庫使沙守)¶
<pb:KR2o0020_WYG_079-54a>¶
　(榮奔洪進洪進前責敬瑭曰公明宗愛壻富貴相與/共之憂患亦宜相恤今天子播越委計於公冀圖興)¶
　(復乃以此四者為辭是直欲附賊賣天子耳抽佩刀/欲刺之敬瑭親将陳暉救之守榮鬬死洪進亦自刎)¶
　(敬瑭牙内指揮使劉知逺引兵入盡殺唐主/左右及從騎獨置唐主而去敬瑭遂趣洛陽)集覽(為/先)¶
　(置使預備頓置之所控鶴一軍之號也端門殿之正/門也小黄門注見漢武帝征和二年榖水水經酈道)¶
　(元注榖水出襄州榖城縣括地志云故榖城在河南/府西北苑中具草具備也草藁也謂備辦勸進文書)¶
　(之草簡紾兄臂而得食摟鄰女而得妻孟子告子章/任人有問屋廬子曰禮與食色孰重孟子告屋廬子)¶
　(徃應之曰紾兄之臂而奪之食則得食則将紾之乎/踰東家墻而摟其處子則得妻則将摟之乎注紾戾)¶
　(也摟牽也則是禮重食色輕也紾/音軫又音殄摟音婁戾音力結反)質實(榖水按一統/志在河南府)¶
<pb:KR2o0020_WYG_079-54b>¶
　(永寧縣北七十里源出熊耳山下過崤底經韓城流/入洛山海經山西有村曰嶓冡榖水出焉其中多琱)¶
　(玊/)¶
　　書法(出奔何以不地不知所之也雖曰且幸魏州/至衛州而後問計其無成謀明矣綱目書播)¶
　　(越惟齊君地不地燕主寳不地唐/主不地卒皆見殺無成謀故也)¶
　　發明(書唐主出奔而不言其所徃則是逃竄奔逸/茫無所之也石敬瑭國之懿親據大鎮擁强)¶
　　(兵□難入朝幸而相遇正當恊力扶持庻幾或有/可濟之理既不能然乃反殺其從騎是猶奪餓者)¶
　　(之食而引繩以縋絶之耳直書于策然則非特從/珂反敬瑭亦反矣悖亂一至于此可勝歎哉可勝)¶
　　(誅/哉)¶
<pb:KR2o0020_WYG_079-55a>¶
唐孟漢瓊詣潞王從珂降從珂誅之¶
　(初從珂罷河中歸私第王淑妃數遣孟漢瓊存撫之/漢瓊自謂於從珂有舊恩至澠池西見從珂大哭欲)¶
　(有所陳從珂曰諸事不/言可知即命斬於路隅)¶
　　書法(降未有書誅者書誅何罪可誅也然則書降/何書降所以著罪人之必誅也非譏殺降歟)¶
　　(果譏則不書誅書殺矣書降書誅使天下後世知/罪人之不可以茍免也綱目疾惡之意嚴矣哉)¶
　　發明(此亦可謂之殺降矣乎曰非也漢瓊既誤其/主乃復奔走迎降規取賣國之利此正王法)¶
　　(所不容者書之/曰誅當其罪矣)¶
唐興元武定兩鎮降蜀¶
<pb:KR2o0020_WYG_079-55b>¶
　(張䖍釗之討鳯翔也留武定節度使孫漢韶/守興元䖍釗敗歸與漢韶舉兩鎮之地降蜀)¶
唐潞王從珂入洛陽廢其主從厚為鄂王而自立¶
　(從珂至蒋橋百官班迎傳教以未拜梓宫未可相見/馮道等皆上牋勸進從珂入謁太后太妃詣西宫伏)¶
　(梓宫慟哭自陳詣闕之由馮道帥百官班見拜從珂/答拜道等復上牋勸進從珂曰予之此行事非獲已)¶
　(俟皇帝歸闕園寝禮終當還守藩服羣公遽言及此/甚無謂也明日太后下令廢少帝為鄂王以潞王知)¶
　(軍國事又明日太后令潞王宜即帝位乃即位於柩/前唐主從珂之發鳯翔也許軍士以入洛人百緍既)¶
　(至問三司使王玫以府庫之實對有數百萬在既而/閲實金帛不過三萬兩匹而賞軍之費計應用五十)¶
　(萬緍唐主怒玫請率京城民財以足之數日僅得數/萬緍唐主謂執政曰軍不可不賞人不可不恤今将)¶
<pb:KR2o0020_WYG_079-56a>¶
　(奈何執政請據屋為率無問士庶自居及僦者預借/五月僦直從之胡氏曰潞王纔入洛剥民酬兵自是)¶
　(而後六軍販易天子益以習熟唐晉漢周皆不過再/傳旋又為人所貿故曰後義先利雖奪之猶不饜也)¶
唐主從珂弑鄂王從厚于衞州磁州刺史宋令詢死之¶
　(王𢎞贄遷唐閔帝於州廨唐主從珂遣𢎞贄之子巒/徃酖之閔帝不飲巒縊殺之閔帝性仁厚於兄弟敦)¶
　(睦雖遭秦王忌疾坦懐待之卒免於患及嗣位於潞/王亦無嫌而朱𢎞昭孟漢瓊之徒横生猜間閔帝不)¶
　(能違以至禍敗焉孔妃尚在宫中唐主使人謂之曰/重吉輩何在遂殺妃并其四子閔帝之在衛州也惟)¶
　(磁州刺史宋令詢遣使問起居聞其遇害慟哭半日/自經死胡氏曰歐陽公五代史取死節者三人死事)¶
　(者十人而不及宋令詢豈以其君㣲其事畧故遺之/歟夫潞王非明宗之子也閔帝真其國矣所以不終)¶
<pb:KR2o0020_WYG_079-56b>¶
　(者身乏股肱朝無楨榦非其罪也令詢不以其㣲而/廢君臣之義雖王彥章裴約何以加焉是以表而出)¶
　(之/)集覽(重吉輩何在重吉從珂之子也先是閔帝遣/楚匡祚檢校重吉家財而殺之於宋州又殺)¶
　(尼惠明今從珂故云楨榦書費誓篇峙乃楨榦蔡氏/傳曰板築之木題曰楨墻端木也旁曰榦兩邉障土)¶
　(板也胡氏以喻閔/帝無輔弼之臣)¶
　　書法(書予義也令詢之死非有不得已者直以大/義自裁而已如此而死從容甚矣故特書死)¶
　　(之/)¶
　　發明(甚哉五代亂亡之禍至是極矣當從珂反叛/之初勢甚㣲弱然始則書官軍降潰次則書)¶
　　(諸将皆降故從珂得以從容入洛易若反手凡百/官六軍之衆奉迎不暇既而書廢其主為鄂王又)¶
<pb:KR2o0020_WYG_079-57a>¶
　　(書弑鄂王於衞州惟意所欲曾無齟齬豈非亂亡/之禍至是已極故歟然綱目於此不以強弱成敗)¶
　　(而廢君臣之義故書弑書廢主以正從珂之罪也/若夫宋令詢者歐陽五代史雖不著於死節之列)¶
　　(然已於廢帝從珂本紀清泰元年弑鄂王之下書/令詢死之矣此互文見義之意也夫令詢是時特)¶
　　(一磁州刺史而已官非將相任非腹心親非肺腑/乃能君弑死於其難故君子亦以死節予之故夫)¶
　　(死在微者則責在貴者死在逺者則責在近者死/在疎者則責在親者此固書法言外之意也然則)¶
　　(當時輔相大臣如馮道劉昫李愚輩迎降勸進/惟恐不及者其視令詢可不愧死亡地哉噫)¶
唐以郝瓊權判樞密院¶
唐康義誠伏誅夷其族¶
<pb:KR2o0020_WYG_079-57b>¶
　(胡氏曰誤閔帝者朱𢎞昭馮贇孟漢瓊康義誠為甚/潞王行此雖不足以贖奪國弑君之罪亦足少懲姦)¶
　(賊快於人心方諸苻堅之不殺慕容評隋文之不殺/江總太宗之不殺封倫宇文士及使小人洋洋然得)¶
　(志自謂無適不/容者豈不賢哉)¶
　　書法(從珂書弑矣康義誠曷為猶以伏誅書義誠/自從榮之亂反覆觀望今又叛主求容罪不)¶
　　(容於誅矣以弑書從珂而以/誅書義誠所以深惡義誠也)¶
唐賜將士緡錢有差¶
　(有司百方歛民財僅得六萬唐主怒下軍廵使獄晝/夜督責囚繋滿獄貧者至自經赴井而軍士遊市肆)¶
　(皆有驕色市人聚詬之曰汝曹為主力戰立功良苦/反使我輩鞭胸杖背出財為賞汝曹猶揚揚自得不)¶
<pb:KR2o0020_WYG_079-58a>¶
　(愧天地乎是時竭左藏舊物及諸道貢獻乃至太后/太妃器服簮珥皆出之纔及二十萬緍唐主患之學)¶
　(士李専美夜直唐主讓之曰卿名有才不能為我謀/此留才安所施乎專羙謝曰臣駑劣陛下擢任過分)¶
　(然軍賞不給非臣之責也竊思自長興之季賞賚亟/行卒以是驕繼以山陵及出師帑藏遂涸雖有無窮)¶
　(之財終不能滿驕卒之心故陛下拱守於危困之中/而得天下夫國之存亡不専繫於厚賞亦在脩法度)¶
　(立紀綱陛下茍不改覆車之轍臣恐徒困百姓存亡/未可知也今財力盡於此矣宜據所有均給之何必)¶
　(踐初言乎唐主以為然詔禁軍在鳯翔歸命者賜錢/七十緍至二十緍在京者各十緍軍士無厭猶怨望)¶
　(為謡言曰除去菩薩扶立生鐵以/閔帝仁弱唐主剛嚴有悔心故也)集覽(夜直句絶李/專美其夜侍)¶
　(直賞賚亟行賚賜也亟數也去吏/反山陵因治明宗陵墓而帑藏空)¶
<pb:KR2o0020_WYG_079-58b>¶
　　發明(孟子論弑君之禍以為後義先利不奪不饜/五代自明宗得國賂其将士由是賣國之禍)¶
　　(遂習熟而不可解今潞王又從而附益之綱目書/賜将士緍錢有差所以著禍亂相尋之本在於知)¶
　　(利不知義也孟氏/之言豈欺我哉)¶
五月唐以韓昭𦙍為樞密使劉延朗為副使¶
唐復以石敬瑭為河東節度使¶
　(唐主與石敬瑭皆以勇力善鬬事明宗然素不相悦/至是敬瑭不得已入朝不敢言歸時敬瑭久病羸瘠)¶
　(太后及魏國公主屢為之言而鳯翔舊将佐皆勸留/之惟韓昭𦙍李専美以為趙延夀在汴不宜猜忌敬)¶
　(瑭帝亦見其骨立不以/為虞乃復遣之河東)¶
<pb:KR2o0020_WYG_079-59a>¶
唐以馮道為匡國節度使范延光為樞密使¶
唐復以李從曮為鳯翔節度使¶
　(唐主之起鳯翔也悉取天平節度使李從曮家財甲/兵以供軍将行鳯翔之民遮馬請復以從曮鎮鳯翔)¶
　(許之故/有是命)¶
呉徐知誥幽其主之弟臨川王濛于和州¶
　(知誥将受禪忌臨川王濛遣人告濛藏匿亡命擅造/兵器降封歴陽公幽于和州命控鶴軍使王宏将兵)¶
　(二百/衞之)¶
秋七月唐以盧文紀姚顗同平章事¶
<pb:KR2o0020_WYG_079-59b>¶
　(劉昫苛察李愚剛褊論議多不合至相詬罵事多凝/滯唐主患之欲更命相問所親信皆以尚書左丞姚)¶
　(顗太常卿盧文紀祕書監崔居儉對論其才行互有/優劣唐主不能决乃寘其名於琉璃瓶夜焚香祝天)¶
　(以筯挾之得二/人乃有是命)¶
唐流楚匡祚於登州¶
　(唐主欲殺楚匡祚韓昭𦙍曰陛下為天下父天下之/人皆陛下子用法宜存至公匡祚受詔檢校重吉家)¶
　(財不得不爾今族匡祚無益/死者恐不厭衆心乃流登州)¶
蜀主知祥殂子昶立¶
　(蜀主得疾踰年至是増劇立子仁賛為太子召司空/趙季良節度使李仁罕趙廷隐樞密使王處囬受遺)¶
<pb:KR2o0020_WYG_079-60a>¶
　(詔輔政是夕殂祕不發喪王處回夜啓義興門告趙/季良處回泣不已季良正色曰今彊将握兵専伺時)¶
　(變宜速立嗣君以絶覬覦豈可但相泣邪處囘收淚/謝之季良教處囘見李仁罕審其詞㫖然後告之處)¶
　(囘至仁罕第仁罕設備而出遂/不以實告仁賛更名昶即位)¶
八月唐詔蠲逋租三百三十八萬¶
　(初唐主以王玫對左藏見財失實故以劉昫代判三/司昫命判官髙延賞鉤考窮覈皆積年逋欠之數姦)¶
　(吏利其徴責匄取故存之昫具奏其状且請察其可/徴者急督之必無可償者悉蠲之韓昭𦙍極言其便)¶
　(八月詔長興以前户部及諸道逋租三百三/十八萬咸免勿徴貧民大悦而三司吏怨之)集覽(鉤/考)¶
　(鉤勘稽考也/鉤古侯反)¶
<pb:KR2o0020_WYG_079-60b>¶
　　書法(前書免逋租二百萬緡矣至是七年而逋租/又三百餘萬明宗年榖屢豐號為小康豈民)¶
　　(之貧固若是哉葢明宗雖免三司之負而三司利/其徴責匄取民間之虚數固存耳至是壹蠲除之)¶
　　(而後民受其惠/矣故書予之)¶
唐李愚劉昫罷¶
冬十月蜀殺其中書令李仁罕徙其侍中李肇於卭州¶
　(仁罕自恃宿将有功復受顧託求判六軍令進奏吏/諭樞密院又至學士院偵草麻蜀主不得已加仁罕)¶
　(兼中書令判六軍事昭武節度使李肇聞蜀主即位/顧望不時入朝至漢州留飲踰旬十月始至成都稱)¶
　(足疾扶杖入朝不拜指揮使張公鐸與醫官使韓繼/勲等素怨仁罕共譛之云有異志蜀主令繼勲等與)¶
<pb:KR2o0020_WYG_079-61a>¶
　(趙季良趙廷隠謀因仁罕入朝命武士執而殺之是/日肇始釋杖而拜左右請誅之蜀主以為太子少傅)¶
　(致仕徙/卭州)集覽(偵草麻偵丑正反問也草/麻注見唐昭宗天復二年)¶
十一月呉徐知誥召其子景通還金陵留景遷江都輔¶
政○唐葬鄂王於徽陵城南¶
　(徽陵明宗墓也封/纔數尺觀者悲之)質實(徽陵按一統志在/河南府城東北)¶
旱¶
　(是嵗秋冬旱民多流/亡同華蒲絳尤甚)¶
漢平章事楊洞潜卒¶
<pb:KR2o0020_WYG_079-61b>¶
　(漢主命秦王𢎞度募宿衞兵千人皆市井無賴𢎞度/昵之洞潜諌曰秦王國之冡嫡宜親端士使之治軍)¶
　(已過矣况昵羣小乎漢主不聼洞潜出見衛士掠商/人金帛商人不敢訴歎曰政亂如此安用宰相因謝)¶
　(病歸久/之卒)¶
　　書法(卒小國臣録賢也終綱目卒僣國臣二十一/而五代十有三漢居二人焉楊洞潜趙光裔)¶
　　(何地不生/才信哉)¶
(乙唐清㤗二年○呉天祚元年閩/未永和元年○是嵗凡五國三鎮)春二月唐夏州節度¶
使李彛超卒兄彛殷代之¶
蜀主尊其母李氏為太后¶
<pb:KR2o0020_WYG_079-62a>¶
　(太后太原人本唐荘宗/後宫也以賜蜀髙祖)¶
閩主璘立其父婢陳氏為后¶
　(陳氏本太祖侍婢金鳯也陋而淫閩主嬖/之立以為后以其族人守恩匡勝為殿使)¶
　　書法(立婢為后晉愍帝建興四年漢主聴譏也立/其父婢譏之譏也終綱目書立婢為后一而)¶
　　(立父婢為后二/璘昶皆閩也)¶
　　發明(已之婢且不可立况父婢乎閩以蕞爾國王/璘行之於前王昶行之於後天理既泯俱受)¶
　　(弑殺之禍綱目備而書之不/以㣲故不録亦以垂世鍳也)¶
三月唐以趙延壽為樞密使¶
<pb:KR2o0020_WYG_079-62b>¶
唐詔開言路¶
　(太常丞史在徳性狂狷上書歴詆内外文武之士請/徧加考試黜陟能否執政大怒盧文紀及補闕劉濤)¶
　(皆請加罪唐主謂學士馬𦙍孫曰朕新臨天下宜開/言路若朝士以言獲罪誰敢言者卿為朕作詔書宣)¶
　(朕意乃下詔畧曰昔魏徴請賞皇甫徳參今濤等請/黜史在徳事同言異何其逺哉在徳情在傾輸安可)¶
　(責/也)¶
　　書法(自唐神龍元年書求直言後此未有書者於/是書詔開言路録善也終綱目書開言路一)¶
　　發明(衰亂之世茍有一善可録亦不容/泯故前書蠲逋租此書開言路也)¶
呉加徐景遷同平章事¶
<pb:KR2o0020_WYG_079-63a>¶
　(徐知誥令尚書郎陳覺輔景遷謂曰吾少時與宋子/嵩論議好相詰難子嵩擕衣笥望秦淮門欲去者數)¶
　(矣吾常戒門者止之吾今老矣猶未徧逹時/事况景遷年少當國故屈吾子以誨之矣)集覽(子/嵩)¶
　(齊丘/字)¶
夏六月呉中書令柴再用卒¶
　(史官王振嘗詢再用戰功對曰鷹犬㣲/效皆社稷之靈再用何功之有竟不報)¶
契丹㓂邉唐北面總管石敬瑭将兵屯忻州考證(㓂當/作入)¶
(唐/)¶
　(敬瑭既還鎮隂為自全之計唐主好咨訪外事常命/端明殿學士李専美翰林學士李崧知制誥呂琦薛)¶
<pb:KR2o0020_WYG_079-63b>¶
　(文遇翰林天文趙延乂等更直於中興殿庭與語或/至夜分時敬瑭二子為内使賂太后左右令伺其密)¶
　(謀事無巨細皆知之敬瑭對客常稱羸瘠不堪為帥/冀朝廷不之忌時契丹屢㓂北邉禁軍多在幽并敬)¶
　(瑭與趙徳鈞求益兵運糧朝夕相繼詔借河東人菽/粟詔鎮州輸絹五萬匹於總管府率鎮冀車千五百)¶
　(乘運糧於代州時水旱民饑敬瑭遣使督趣嚴急山/東流散亂始兆矣敬瑭将大軍屯忻州朝廷遣使賜)¶
　(軍士夏衣傳詔撫諭軍士呼萬嵗者數四敬瑭懼幕/僚段希堯請誅其唱者敬瑭命劉知逺斬三十六人)¶
　(以狥唐主/聞益疑之)¶
唐詔竊盗不計贓并縱火彊盗並行極法¶
　　書法(隋書盗邉糧升以上皆斬譏峻法也於是又/甚焉後乎此書漢制盗賊毋問贓多少皆死)¶
<pb:KR2o0020_WYG_079-64a>¶
　　(丁未年季世之法大抵然矣此書并何/竊盗非彊盗比而同死故書并譏之)¶
　　發明(縱火彊盗處以極法可也竊盗不計贓此與/隋文詔盗一文以上皆死何異故書之以著)¶
　　(其/失)¶
秋七月唐遣北面副總管張敬逹將兵屯代州¶
　(唐以敬逹為北面行營副總管將兵屯代州以分石/敬瑭之權也唐主深以時事為憂嘗從容讓盧文紀)¶
　(等無所規賛文紀等上言臣等每五日起居與兩班/旅見侍衞滿前雖有愚慮不敢敷陳竊見前朝置延)¶
　(英殿或宰相欲有奏論天子欲有咨度皆非時召對/旁無侍衞故人得盡言望復此故事詔以舊制五日)¶
　(起居百僚俱退宰相獨升若常事自可敷奏或事應/嚴宻聼於閤門奏牓子當盡屏侍臣於便殿相待何)¶
<pb:KR2o0020_WYG_079-64b>¶
　(必襲延英/之名也)集覽(起居問飲膳之増損寢處之安否旅/見記曾子問篇諸侯旅見天子注旅)¶
　(衆也咨度咨詢度謀也度逹洛反奏牓子奏進也猶/言投刺也牓子用紙寛四五寸書鄉邑姓名於其中)¶
　(刺用紙寛二三寸書姓名於紙之前邊反卷如箸大/以紅絨要之凡謁人必先託門者通進之然後引見)¶
　(又投刺注見晉主/重貴開運三年)¶
唐以房暠為樞密使¶
　(劉延朗及學士薛文遇等居中用事暠與趙延夀雖/為使長啓奏除授一歸延朗州鎮自外入者先賂延)¶
　(朗後議貢獻賂厚者先得内地賂薄/者晩得邊陲由是諸將帥皆怨憤)集覽(邊陲陲逺/邊也字通)¶
　(作垂左傳成十三/年䖍劉我邊垂)¶
<pb:KR2o0020_WYG_079-65a>¶
蜀㓂唐金州不克考證(㓂當/作入)¶
　(蜀㓂金州㧞大寨城中人纔千人都監陳知隱遁/去防禦使馬全節罄私財以給軍出奇死戰蜀兵)¶
　(乃/退)¶
　　書法(蜀與唐並帝各再世矣此其書㓂何唐叛臣/也各再歴世而君臣之分不可泯綱目之法)¶
　　(嚴矣是故魏趙韓與晉並侯三世矣至廢俱酒則/猶稱以君蜀與唐並帝再世矣至侵唐金州則猶)¶
　　(書以㓂故曰綱目之/修君臣之分而已矣)¶
冬十月閩李倣弑其主璘而立福王繼鵬更名昶¶
　(初閩主璘有幸臣曰歸守明出入卧内璘晩得風疾/陳后與守明及百工院使李可殷私通國人皆惡之)¶
<pb:KR2o0020_WYG_079-65b>¶
　(可殷嘗&KR0626;皇城使李倣於璘后族陳匡勝無禮於福/王繼鵬倣及繼鵬皆恨之璘疾甚倣使人殺可殷陳)¶
　(后訴之璘力疾視朝詰可殷死狀倣懼而出俄引歩/兵鼔譟入宫璘匿帳下亂兵刺殺之倣與繼鵬殺陳)¶
　(后陳守恩陳匡勝歸守明及繼鵬弟繼韜繼鵬即位/更名昶既而自稱權知福建節度事遣使奉表於唐)¶
　(立父婢李春燕為賢妃璘初娶漢女使宦者林延遇/置邸於番禺掌國信漢主問以閩事延遇不對退謂)¶
　(人曰去閩語閩去越語越處人宫禁可如是/乎至是聞變求歸不許素服向其國三日哭)¶
荆南梁震退居土洲¶
　(荆南節度使髙從誨性明逹親禮賢士委任梁震以/兄事之楚王希範好奢靡游談者共誇其盛從誨謂)¶
　(僚佐曰如馬王可謂大丈夫矣孫光憲對曰天子諸/侯禮有等差彼乳臭子驕侈僣法取快一時不為逺)¶
<pb:KR2o0020_WYG_079-66a>¶
　(慮危亡無日何足慕乎從誨悟曰公言是也他日謂/梁震曰吾自念平生奉飬固巳過矣乃捐去玩好以)¶
　(經史自娯省刑薄賦境内以安震曰先王待我如布/衣交以嗣王屬我今嗣王能自立不墜其業吾老矣)¶
　(不復事人矣遂固請退居從誨不能留乃為之築室/於土洲震披鶴氅自稱荆臺隠士毎詣府跨黄牛至)¶
　(㕔事從誨時過其家四時賜與甚厚自是悉以政事/屬孫光憲司馬公曰孫光憲見㣲而能諌髙從誨聞)¶
　(善而能從梁震成功而能退自古有國家者能如是/夫何亡國敗家喪身之有胡氏曰震成髙氏基業而)¶
　(不肯為之臣求之十一國葢少倫矣獨有可恨者髙/季興好掠諸道貢幣而從誨四向稱臣利其賜予震)¶
　(皆不之諌使髙氏父子有剽劫之行無賴之名豈論/之不及歟抑智之弗察歟或者季興父子茍得無恥)¶
　(不可教/誨歟)集覽(鶴氅氅鶴之羽毛也作服以象之名曰/鶴氅無賴之名十國世家曰髙從誨所)¶
<pb:KR2o0020_WYG_079-66b>¶
　(向稱臣葢利其賜予故諸國皆目為髙賴子/注云俗語謂奪攘茍得無愧恥者為賴子)¶
　　書法(書退居何未臣也震成髙氏之業而不肯為/之臣可謂髙矣綱目不書致仕書退居所以)¶
　　(成其髙也終綱目/書退居者一而已)¶
呉加徐知誥大元帥封齊王備殊禮考異(按封拜例殊/禮注曰加號)¶
(九鍚之屬王莽等是自為之以自為書據天祐六年書/徐温自領昇州刺史則此當書吳中書令徐知誥自加)¶
(大元帥封齊/王備殊禮)¶
　　書法(終綱目書殊禮十書賜者一齊王攸書加者/五清河王慶梁冀㑹稽王昱桓温知誥書自)¶
　　(加者四劉裕蕭道成髙歡唐/主淵舍是無書殊禮者矣)¶
<pb:KR2o0020_WYG_079-67a>¶
十一月閩李倣伏誅¶
　(閩皇城使李倣専制朝政隂飬死士閩主昶與拱宸/指揮使林延皓等圖之十一月倣入朝執斬之梟首)¶
　(朝門詔暴倣弑君及殺繼韜等罪告諭中外六軍判/官葉翹為内宫宣徽使翹博學質直閩主璘擢為福)¶
　(王友昶以師傅禮待之多所禆益宫中謂之國翁昶/既嗣位驕縱不與翹議國事一旦昶方視事翹衣道)¶
　(士服趣出昶召還拜之曰軍國事殷久不接對孤之/過也翹頓首曰老臣輔導無状致陛下即位以來無)¶
　(一善可稱願乞骸骨昶曰先帝以孤屬公政令不善/公當極言奈何棄孤去厚賜金帛慰諭令復位昶元)¶
　(妃李氏昶嬖李春燕待之甚薄翹諌曰夫人先帝之/甥聘之以禮奈何以新愛而棄之昶不悅放歸永春)¶
　(以夀/終)¶
<pb:KR2o0020_WYG_079-67b>¶
唐以馬全節為横海留後¶
　(唐主嘉馬全節之功召詣闕劉延朗求賂全節無以/與之延朗欲以為絳州刺史羣議沸騰乃以為横海)¶
　(留/後)¶
十二月唐以馮道為司空¶
　(時久無正拜三公者朝議擬其職事盧文紀欲令掌/祭祀掃除道聞之曰司空掃除職也吾何憚焉既而)¶
　(文紀自知/不可乃止)¶
閩以陳守元為天師¶
　(閩主賜陳守元號天師信重之更易将相刑罰選/舉皆與之議守元受賂請託言無不從其門如市)¶
<pb:KR2o0020_WYG_079-68a>¶
(丙唐清㤗三年十一月以後晉髙祖石敬瑭天福元年/申○閩主昶通文元年○是嵗唐亡晉興凡五國三鎮)¶
春正月唐以吕琦為御史中丞¶
　(唐主以千春節置酒晉國長公主上夀畢辭歸晉陽/唐主醉曰何不且留遽歸欲與石郎反邪石敬瑭聞)¶
　(之益懼盡收其貨之在洛陽及諸道者歸晉陽託言/以助軍費人皆知其有異志唐主夜與近臣從容語)¶
　(曰石郎於朕至親無可疑者但流言不息萬一失歡/何以解之皆不對端明殿學士李崧退謂同僚呂琦)¶
　(曰吾輩受恩深厚豈得自同衆人一槩觀望邪計将/安出琦曰河東若有異謀必結契丹為援契丹屢求)¶
　(和親但求䇿稜等未獲故未成耳今誠歸䇿稜等嵗/以禮幣十餘萬緍遺之彼必驩然承命如此則河東)¶
　(雖欲陸梁無能為矣崧曰此吾志也然錢榖皆出三/司宜更與張相謀之遂告張延朗延朗曰如學士計)¶
<pb:KR2o0020_WYG_079-68b>¶
　(不惟可以制河東亦省邉費之什九若主上聼從但/責辦於老夫他夕二人密言其䇿唐主大喜久之以)¶
　(告樞密直學士薛文遇文遇對曰以天子之尊屈身/夷狄不亦辱乎又虜若循故事求尚公主何以拒之)¶
　(唐主意遂變一日急召崧琦盛怒責之曰卿輩皆知/古今欲佐人主致太平今乃為謀如是朕一女尚乳)¶
　(臭卿欲棄之沙漠邪且欲以飬士之財輸之虜庭其/意安在二人懼拜謝無數琦氣竭拜少止唐主曰吕)¶
　(琦彊項肯視朕為人主邪既而怒解各賜巵酒罷之/自是羣臣不敢復言和親之䇿遂以琦為御史中丞)¶
　(葢疎之也胡氏曰崧琦欲弭未然之禍者當勸其君/内脩政事明義而敦信使朝廷無失可指豈惟敬瑭)¶
　(天下皆服矣和親/下計非上䇿也)集覽(陸梁注見漢桓帝延熹四年/拜少止止停也息也拜而少)¶
　(止氣竭故也彊項/言不低屈為禮也)¶
<pb:KR2o0020_WYG_079-69a>¶
閩主昶立其父婢李氏為后¶
　　書法(父婢為后閩主璘嘗一書矣閩主昶復書焉/家教然矣歴歴書之所以為世戒也終綱目)¶
　　(書立婢為后一/父婢為后二)¶
夏四月楚王希範以其弟希杲知朗州¶
　(靜江節度使馬希杲有善政監軍裴仁煦譛之於楚/王希範言其收衆心希範疑之漢侵䝉桂二州希範)¶
　(自将歩騎如桂州希杲懼其母華夫人逆希範於全/義嶺謝曰希杲為治無状致㓂戎入境妾之罪也願)¶
　(削封邑灑掃掖庭以贖希杲罪希範曰吾久不見希/杲聞其治行尤異故來省之無他也漢兵引去徙希)¶
　(杲知/朗州)¶
<pb:KR2o0020_WYG_079-69b>¶
五月唐以石敬瑭為天平節度使敬瑭拒命唐發兵討¶
之¶
　(初石敬瑭欲嘗唐主之意累表自陳羸疾乞解兵柄/移他鎮帝與執政議從其請移鎮鄆州房暠李崧吕)¶
　(琦等皆力諌以為不可五月薛文遇獨直唐主與之/議文遇曰當道築室三年不成兹事斷自聖志羣臣)¶
　(各為身謀安肯盡言以臣觀之河東移亦反不移亦/反在旦暮耳不若先事圖之先是術者言國家今年)¶
　(應得賢佐出竒謀定天下唐主意文遇當之聞其言/大喜曰卿言殊豁吾意成敗吾决行之即為除目付)¶
　(學士院使草制徙敬瑭鎮天平宋審䖍鎮河東制出/兩班聞呼敬瑭名相顧失色以張敬逹為西北都部)¶
　(署趣敬瑭之鄆州敬瑭疑懼謀於将佐曰吾之再來/河東也主上面許終身不除代今忽有是命得非如)¶
<pb:KR2o0020_WYG_079-70a>¶
　(千春節與公主所言乎我安能束手死於道路今且/發表稱疾以觀其意若其寛我我當事之若加兵於)¶
　(我我則改圖耳段希堯極言拒之敬瑭以其朴直不/責也判官趙瑩勸敬瑭赴鄆州劉知逺曰明公久将)¶
　(兵得士卒心今據形勝之地士馬精彊若稱兵傳檄/帝業可成奈何以一紙制書自投虎口乎掌書記桑)¶
　(維翰曰主上初即位明公入朝主上豈不知蛟龍不/可縱之深淵邪然卒以河東復授公此乃天意假公)¶
　(以利器也明宗遺愛在人主上以庶孽代之羣情不/附公明宗之愛壻今主上以反逆見待此非首謝可)¶
　(免但力為自全之計契丹主素與明宗約為兄弟公/誠能推心屈節事之朝呼夕至何患不成敬瑭意遂)¶
　(决表唐主飬子不應承祀請傳位許王唐主手裂其/表抵地以詔答之曰卿於鄂王固非疎逺衛州之事)¶
　(天下皆知許王之言何人肯信制削奪敬瑭官爵以/張敬逹為太原四面兵馬都部署楊光逺為副先鋒)¶
<pb:KR2o0020_WYG_079-70b>¶
　(指揮使安審信雄義指揮使安元信帥衆奔晉陽敬/瑭謂曰汝見何利害捨彊而歸弱對曰元信非知星)¶
　(識氣顧以人事决之耳夫帝王所以御天下莫重於/信今主上失大信於令公親而貴者且不自保况疎)¶
　(賤乎其亡可翹足而待何彊之有敬瑭悦委以軍/事振武廵檢使安重榮亦帥歩騎五百奔晉陽)集¶
　覽(獨直句絶單獨侍直旁無他人也衞州之事前年/閔帝出奔遇石敬瑭於衛州敬瑭盡殺帝之左右)¶
　(而/去)質實(鄆州按一統志唐初所置治鄆城縣五代時/周廢州以縣屬濟州宋因之元屬濟寜路至)¶
　(本朝改屬/兖州府)¶
　　書法(從珂敬瑭一也彼書舉兵此書拒命書討何/罪敬瑭也請而後命而又拒焉過不在上矣)¶
　　(故唐書討使敬瑭無衛州之事果能仗大/義責不當立者又豈直書舉兵而已哉)¶
<pb:KR2o0020_WYG_079-71a>¶
　　發明(從珂以反叛得國敬瑭與有力焉既以河東/與之又復無故改命故綱目不書其反然謂)¶
　　(拒命則敬瑭之罪固自不可/逃免况又書討以正其名乎)¶
唐天雄軍亂逐節度使劉延皓以應河東¶
　(延皓恃后族之勢驕縱無度都虞候張令昭因衆心/怨怒謀以魏愽應河東帥衆攻牙城克之延皓脱身)¶
　(走至洛陽唐主怒命逺貶皇后為之請止削官爵歸/私第以令昭權知天雄軍府事令昭以調發未集且)¶
　(受新命尋有詔徙齊州防禦使令昭託以士卒所留/唐主遣使諭之令昭殺使者詔以范延光為天雄軍)¶
　(四面行營招/討使討之)¶
秋七月唐殺石敬瑭子弟四人¶
<pb:KR2o0020_WYG_079-71b>¶
　　書法(董璋之子書誅此則曷為書殺從珂/簒弑豈明宗比哉綱目之權衡審矣)¶
　　發明(此何以不書誅敬瑭固有罪矣而唐主亦自/弑逆之人也况又失信召禍者乎是以書法)¶
　　(如/此)¶
唐克魏州¶
石敬瑭遣使求救於契丹¶
　(敬瑭令桑維翰草表稱臣於契丹主且請以父禮事/之約事㨗之日割盧龍一道及鴈門闗以北諸州與)¶
　(之劉知逺諌曰稱臣可矣以父事之大過厚以金帛/賂之自足致其兵不必許以土田恐異日大為中國)¶
　(之患悔之無及敬瑭不從表至契丹/主大喜復書許俟仲秋傾國赴援)¶
<pb:KR2o0020_WYG_079-72a>¶
　　書法(蠻夷借兵之辭五曰請助曰致助曰入援順/辭也曰發某兵尊辭也曰遣使以某兵至敵)¶
　　(辭也曰乞兵卑辭也曰求救急辭也綱目書蠻/夷借兵八詳漢髙帝四年莫下於求救者矣)¶
八月唐張敬逹攻晉陽不克¶
　(張敬逹築長圍以攻晉陽石敬瑭以劉知逺為馬歩/都指揮使降兵皆𨽻焉知逺用法無私撫之如一由)¶
　(是人無二心敬瑭親乘城坐卧矢石下知逺曰觀敬/逹輩無他竒䇿不足慮也願明公四出間使經畧外)¶
　(事守城至易知逺獨能辦之敬瑭執知逺手撫其背/而賞之唐主聞契丹許敬瑭以仲秋赴援屢督敬逹)¶
　(急攻不能下每有營構多值風雨長圍復為水/潦所壊竟不能合晉陽城中亦日窘糧儲浸乏)¶
九月契丹徳光將兵救石敬瑭唐兵大敗契丹圍之唐¶
<pb:KR2o0020_WYG_079-72b>¶
主自將次懐州¶
　(契丹主将五萬騎自楊武谷而南至晉陽陳於虎北/口先遣人謂敬瑭曰吾欲今日即破賊可乎敬瑭遣)¶
　(人馳告曰南軍甚厚請俟明日使者未至契丹已與/唐騎将髙行周符彦卿合戰敬瑭乃遣劉知逺出兵)¶
　(助之張敬逹楊光逺安審琦以歩兵陳於城西北山/下契丹遣輕騎三千不被甲直犯其陳唐兵逐之至)¶
　(汾曲契丹伏兵起衝唐兵斷而為二縱兵乘之唐兵/大敗死者近萬人敬逹等收餘衆保晉安契丹亦引)¶
　(兵歸虎北口敬瑭得唐降兵千餘人劉知逺勸敬瑭/盡殺之是夕敬瑭出見契丹主問曰皇帝逺來士馬)¶
　(疲倦遽與唐戰而大勝何也契丹主曰始吾謂唐必/斷鴈門諸路伏兵險要則吾不可得進矣使人偵視)¶
　(皆無之吾是以長驅深入知大事必濟也兵既相接/我氣方鋭若不乘此急擊之曠日持久則勝負未可)¶
<pb:KR2o0020_WYG_079-73a>¶
　(知矣此吾所以亟戰而勝不可以勞逸常理論也敬/瑭歎伏引兵㑹圍晉安寨置營於晉安之南長百餘)¶
　(里厚五十里多設鈴索吠犬人跬歩不能過敬逹等/士卒猶五萬人馬萬匹四顧無所之遣使告敗唐主)¶
　(大懼遣符彦饒将兵屯河陽詔天雄范延光盧龍趙/徳鈞耀州潘環共救晉安下詔親征雍王重美曰陛)¶
　(下目疾未平不可逺涉風沙臣雖童稚願代陛下北/行唐主本不欲行聞之頗悦張延朗劉延皓皆勸行)¶
　(唐主不得已發洛陽謂盧文紀曰朕排衆議用卿今/禍難如此卿嘉謀皆安在乎文紀但拜謝不能對遣)¶
　(符彦饒軍赴潞州為大軍後援諸軍自鳯翔推戴以/來驕悍不為用彦饒恐其為亂不敢束之以法唐主)¶
　(至河陽心憚北行盧文紀希㫖言國家根本在河南/胡兵倐來忽徃不能久留晉安大寨甚固况已發三)¶
　(道兵救之河陽天下津要車駕宜留此鎮撫南北且/遣近臣徃督戰茍不能解圍進亦未晩張延朗曰文)¶
<pb:KR2o0020_WYG_079-73b>¶
　(紀言是也唐主議近臣可使北行者延朗與翰林學/士和凝等皆曰趙延夀父徳鈞以盧龍兵來赴難宜)¶
　(遣延夀㑹之乃遣延夀将兵二萬如潞州唐主至懐/州以晉安為憂問䇿於羣臣吏部侍郎龍敏請立李)¶
　(賛華為契丹主令天雄盧龍二鎮分兵送之自幽州/趣西樓朝廷露檄言之契丹主必有内顧之憂然後)¶
　(選募軍中精鋭以擊之此亦解圍之一䇿也唐主深/以為然而執政恐其無成議竟不决唐主憂沮日夕)¶
　(酣飲悲歌羣臣或勸其北行則曰卿勿言石郎使我/心膽墮地胡氏曰敏之䇿必可解晉安之圍而唐之)¶
　(君臣不能用豈天固/亡之先禠其魄乎)集覽(虎北口屬雲中郡在郡之/東北居庸闗西北過朝鮮)¶
　(河一名七渡河九十里至虎北口兩旁峻崖中有路/僅容車軌口北有鋪本范陽防院奚契丹之所也又)¶
　(注見唐武宗㑹昌元年居庸闗汾曲地名在汾水之/曲曲言其隈地也隈者水曲隩也汾水注見周威烈)¶
<pb:KR2o0020_WYG_079-74a>¶
　(王二十三年先禠其魄乎禠丑豸反奪也左傳宣十/五年原叔必有大咎天奪之魄矣注心之精爽是謂)¶
　(魂魄禮記祭義篇注/耳目之聰明為魄)質實(虎北口一統志云在順天/府密雲縣東北一百二十)¶
　(里即古北口也兩崖壁立中有路僅容一車下有澗/巨石磊磈凡四十五里自是而東凡二十四關口至)¶
　(峨嵋/山寨)¶
　　書法(自将書次譏也終綱目自将書次二唐從/珂石晉主自将書不果行一辛亥年周王)¶
　　發明(貴華賤夷春秋之大義也自三代既衰夷狄/恣行莫之能禦由漢以來其彊且大者如冐)¶
　　(頓之控弦四十萬騎頡利之陵跨中原吐蕃之䧟/沒河隴盛則盛矣至於稱號不過從其本俗未有)¶
　　(與中國竝稱而無别者五代之時中國分裂契丹/彊大於是始僣淫名至是其酋舉兵南向儻以列)¶
<pb:KR2o0020_WYG_079-74b>¶
　　(國之法處之則當書契丹主可也况敬瑭稱臣而/父事之滅唐立晉天下無敵固非冐頓頡利吐蕃)¶
　　(之比綱目乃斥而名之毋乃不可乎嗚呼此正春/秋貴華賤夷之法也夫徳光雖盛不過夷狄之雄)¶
　　(彊者耳中國禮樂文明之地不幸瓜分壤裂莫能/一統若使酋虜亦例以國主稱之則是中國胥為)¶
　　(夷矣綱目於此懼之甚謹之甚故斥書其名以正/其别爾不然唐曰唐主晉曰晉主契丹曰契丹主)¶
　　(混然若一其可乎哉此君子/所為懼綱目所由作也噫)¶
冬十月唐括民馬籍義軍以拒契丹¶
　(詔大括天下将吏及民間馬又發民為兵毎七户出/征夫一人自備鎧仗謂之義軍期以十一月俱集用)¶
　(張延朗之謀也凡得馬二千餘匹征/夫五千人實無益於用而民間大擾)¶
<pb:KR2o0020_WYG_079-75a>¶
　　書法(譏無備也禄山反而後募兵東京契丹下而/後括民兵籍義旅亦已晩矣綱目前書以禦)¶
　　(此書以拒言所/恃者獨此也)¶
十一月唐以趙徳鈞為行營都統¶
　(初趙徳鈞隂蓄異志欲因亂取中原自請救晉安寨/唐主命自飛狐踵契丹後鈔其部落徳鈞請将騎由)¶
　(土門路西入許之趙州刺史劉在明戍易州徳鈞以/其衆自隨至鎮州以董温琪領招討副使邀與偕行)¶
　(又表稱兵少須合澤潞兵乃趣潞州時范延光受詔/将兵屯遼州徳鈞又請與魏博軍合延光知徳鈞志)¶
　(趣難測表稱魏博軍已入賊境無容南行數百里與/徳鈞合乃止十一月以徳鈞為諸道行營都統延夀)¶
　(遇徳鈞於西陽悉以兵屬焉徳鈞志在併范延光軍/逗留不進詔書屢趣之徳鈞乃引兵北屯團柏谷口)¶
<pb:KR2o0020_WYG_079-75b>¶
　集覽(飛狐夢溪筆談曰北嶽恒山今謂之大茂山時/半𨽻契丹以大茂山分脊為界飛狐路在山之)¶
　(西自銀鋪寨北出倒馬闗度契丹界卻自石門子令/水鋪入缾形梅囘兩寨之間至代州今北路不通唯)¶
　(此寨西出承天閣路可至河東然路極峭狹後宋太/宗車駕自太原移幸恒山乃由土門路也飛本作蜚)¶
　(注詳見漢王劉邦三年蜚狐之口土門路土門闗名/古所謂井陘口也又土門注見梁主瑱貞明元年井)¶
　(陘注見秦王政十八年團柏谷口在/潞州之南今太原府祈縣有團柏鎮)質實(飛狐按一/統志地名)¶
　(即古之飛狐口也漢置廣昌縣屬代郡東漢屬中山/國晉屬代郡後周治五龍城隋仁夀初改曰飛狐縣)¶
　(屬易州唐初僑治易州之遂城遥屬蔚州貞觀中復/故地宋陞為飛狐軍遼復為飛狐縣金元仍舊至本)¶
　(朝復改廣昌縣屬大同府土門關名在真定府獲鹿/縣西北一十里唐貞觀初所建一名井陘闗團柏谷)¶
<pb:KR2o0020_WYG_079-76a>¶
　(未詳所在唯潞州城東北一十三里有柏谷山又太/原府祁縣境東三十里有團柏鎮未知是否明者察)¶
　(之/)¶
契丹立石敬瑭為晉皇帝敬瑭割幽薊等十六州以賂¶
之¶
　(契丹主謂石敬瑭曰吾三千里來赴難必有成功觀/汝器貌識量真中原之主也吾欲立汝為天子敬瑭)¶
　(辭讓數四将吏復勸進乃許之契丹主作䇿書命敬/瑭為大晉皇帝自解衣冠授之築壇即位割幽薊瀛)¶
　(莫涿檀順新媯儒武雲應寰朔蔚十六州以與契丹/仍許嵗輸帛三十萬匹制改長興七年為天福元年)¶
　(敕命法制皆遵明宗之舊以趙瑩為翰林學士承㫖/桑維翰為翰林學士權知樞密使事劉知逺為侍衞)¶
<pb:KR2o0020_WYG_079-76b>¶
　(馬軍都指揮使客将景延廣為歩軍都指揮使立晉/國長公主為皇后胡氏曰敬瑭之罪在不助閔帝茍)¶
　(以閔帝失國則當尊奉許王不為衞州之事而歸奪/國弑君之惡於從珂兵以義舉名實皆正則其徳美)¶
　(矣乃急於近利稱臣契丹割棄土壤以父事之其利/不能以再世其害乃及於無窮故以功利謀國而不)¶
　(本於禮義未有不/旋中其禍者也)¶
　　書法(書立為皇帝何不宜立也中國帝王所自立/者也為契丹所立則與盧芳楊政道等矣於)¶
　　(是又納賂焉可恥之甚也直書醜之此書立為皇/帝後書以晉主南下以者能進退之辭也五季之)¶
　　(得國莫醜於/石晉者矣)¶
　　發明(契丹舉號葢夷狄耳狄契丹則狄敬瑭矣敬/瑭君父契丹茍焉無恥是亦夷狄而已割地)¶
<pb:KR2o0020_WYG_079-77a>¶
　　(與虜書曰賂之則是中國夷狄皆沒於利/也他日舉族淪䧟死於沙漠尚誰咎哉)¶
唐趙徳鈞降契丹契丹不受¶
　(契丹主雖軍柳林其輜重老弱皆在虎北口毎日暝/輙結束以備遁逃而趙徳鈞欲倚契丹取中國至團)¶
　(柏踰月按兵不戰去晉安纔百里聲問不能相通徳/鈞累表為延夀求成徳節度使唐主怒曰趙氏父子)¶
　(能卻胡㓂雖欲代吾位吾亦甘心若玩㓂要君但恐/犬兎俱斃耳徳鈞不悦密以金帛賂契丹主云若立)¶
　(已為帝請即以見兵南平洛陽與契丹為兄弟仍許/石氏常鎮河東契丹主自以深入敵境晉安未下徳)¶
　(鈞兵尚彊范延光在其東又恐山北諸州邀其歸路/欲許徳鈞之請晉主聞之大懼亟使桑維翰説契丹)¶
　(主曰趙北平父子素蓄異志非以死狥國之人何足/可畏而信其誕妄之辭貪毫末之利棄垂成之功乎)¶
<pb:KR2o0020_WYG_079-77b>¶
　(且使晉得天下将竭中國之財以奉大國豈此小利/之比乎契丹主曰吾非有渝前約也但兵家權謀不)¶
　(得不爾對曰皇帝以信義救人之急四海之人俱屬/耳目奈何一旦二三其命使大義不終臣竊為皇帝)¶
　(不取也跪於帳前自旦之暮涕泣争之契丹主乃從/之指帳前石謂徳鈞使者曰我已許石郎此石爛可)¶
　(改/矣)¶
　　書法(書降醜之也降而不受甚醜之也前書荆南/自附於呉呉人不受自附不受可也降而不)¶
　　(受可醜之甚於是徳鈞以降求立契/丹不許綱目惡徼利故直書譏之)¶
唐将楊光逺殺招討使張敬逹降于契丹¶
　(龍敏謂前鄭州防禦使李懿曰今從駕兵尚萬餘人/馬近五千匹若選精騎一千使僕将之自介休山路)¶
<pb:KR2o0020_WYG_079-78a>¶
　(夜冒虜騎入晉安寨但使其半得入則事濟矣張敬/逹等䧟於重圍不知朝廷聲問若知大軍近在團柏)¶
　(雖有鐵障可衝䧟况虜騎乎懿以白唐主唐主曰龍/敏之志極壮用之晩矣晉安被圍數月髙行周符彦)¶
　(卿數引騎兵出戰無功芻糧俱竭馬死則食之援兵/竟不至張敬逹性剛時謂之張生鐵楊光逺安審琦)¶
　(勸敬逹降於契丹敬逹曰吾受明宗及今上厚恩為/元帥而敗軍其罪已大况降敵乎今援兵旦暮至且)¶
　(當俟之必若力盡勢窮諸軍斬我出降未為晩也光/逺目審琦欲斬敬逹審琦未忍髙行周知光逺欲圖)¶
　(敬逹常引壮騎尾而衛之敬逹不知其故謂人曰行/周毎踵余後何意也行周乃不敢隨之諸将旦集光)¶
　(逺斬敬逹首帥諸将降於契丹契丹主嘉敬逹之忠/命收塟而祭之謂其下及晉諸将曰汝曹為人臣當)¶
　(效敬逹也馬軍都指揮使康思立憤惋而死晉主以/晉安已降遣使諭諸州代州刺史張朗斬其使吕琦)¶
<pb:KR2o0020_WYG_079-78b>¶
　(奉詔勞軍至忻州/遇晉使亦斬之)集覽(介休注見晉惠/帝永興元年)¶
　　發明(張敬逹盡忠而死何以不書死之葢書光逺/殺敬逹已足以見光逺之罪雖不書死之而)¶
　　(敬逹之不可殺明矣况敬逹書爵自足以見/其不失職守之意而死節亦固在其中矣)¶
晉以趙瑩桑維翰同平章事¶
　(契丹主謂晉主曰桑維翰盡/忠於汝宜以為相故有是命)¶
契丹以晉主南下破唐兵於團柏唐主還河陽趙徳鈞¶
降契丹¶
　(晉主與契丹主将引兵而南欲留一子守河東契丹/主令晉主盡出諸子自擇之晉主兄子重貴父敬儒)¶
<pb:KR2o0020_WYG_079-79a>¶
　(早卒晉主養以為子貌類晉主而短小契丹主指之/曰此大目者可也乃以重貴為北京留守以契丹将)¶
　(髙謨翰為前鋒與降卒皆進至團柏與唐兵戰趙德/鈞趙延壽先遁諸将繼之士卒大潰死者萬計劉延)¶
　(朗劉在明至懐州唐主始知晉主即位楊光逺降衆/議車駕宜幸魏州唐主召李崧謀之薛文遇不知而)¶
　(繼至唐主怒變色崧躡文遇足文遇乃去唐主曰我/見此物肉顫適幾欲抽佩刀刺之崧曰文遇小人淺)¶
　(謀誤國刺之益醜崧因勸唐主南還唐主從之洛陽/大震居人逃竄門者請禁之河南尹雍王重美曰國)¶
　(家多難未能為百姓主又禁其求生徙増惡名耳不/若聼其自便乃出令任從所適衆心差安唐主還至)¶
　(河陽命諸将分守南北城晉主與契丹主至潞州趙/德鈞父子迎謁於髙河契丹主鎻之送歸國德鈞見)¶
　(舒嚕太后太后問曰汝近者何為徃太原德鈞曰奉/唐主之命太后指天曰汝從吾兒求為天子何妄語)¶
<pb:KR2o0020_WYG_079-79b>¶
　(邪又自指其心曰此不可欺也又曰吾兒将行吾戒/之云趙大王若引兵北向渝關亟須引歸太原不可)¶
　(救也汝欲為天子何不先擊退吾兒徐圖亦未晩汝/為人臣既負其主不能擊敵又欲乘亂邀利所為如)¶
　(此何面目復求生乎徳鈞俛首不能對踰年而卒/張礪與延壽俱入契丹契丹主復以為翰林學士)¶
　　書法(以晉主何中國卑也中國之盛也書韋雲起/以突厥兵討契丹隋大業元年裴矩以鐵勒)¶
　　(擊吐谷渾大業四年夷貊之兵而中國之臣能以/之及其衰也號晉皇帝而為契丹所以綱目所深)¶
　　(悲也降未有再書者德鈞於是/可以媿死矣書所以垂戒也)¶
　　發明(以者不以者也敬瑭為契丹所立亦既書于/冊矣至是又書契丹以之南下則是聼命夷)¶
　　(狄進退皆出於契丹耳敬瑭冐利無恥不足道也/中國不競而使夷狄主之是則可哀也已故特筆)¶
<pb:KR2o0020_WYG_079-80a>¶
　　(以志/之)¶
晉主發潞州契丹北還¶
　(晉主将發上黨契丹主舉酒屬之曰我若南向河南/之人必大驚駭汝宜自引漢兵南下我令大詳衮将)¶
　(五千騎衞送汝至河梁餘且留此俟汝音聞有急則/下山救汝若洛陽既定吾即北返矣因泣别曰世世)¶
　(子孫勿相忘又曰劉知逺趙瑩桑/維翰皆創業功臣無大故勿棄也)集覽(大詳衮契丹/之将名河梁)¶
　(即河橋也注見晉武/帝㤗始十年河橋)¶
唐晉州軍亂逐守将髙漢筠¶
　(初唐主遣将軍髙漢筠守晉州至是副使田承肇帥/衆攻之漢筠開門延入從容謂曰僕與公俱受朝寄)¶
<pb:KR2o0020_WYG_079-80b>¶
　(何相廹如此承肇曰欲奉公為節度使漢筠曰僕老/矣義不為亂首死生惟公所處承肇目左右欲殺之)¶
　(軍士投刃於地曰高金吾累朝宿徳/奈何害之承肇乃聼漢筠歸洛陽)¶
唐主還洛陽¶
　(符彦饒張彦琪言於唐主曰今胡兵大下河水復淺/人心已離此不可守唐主命河陽節度使萇從簡與)¶
　(趙州刺史劉在明守河陽南城遂/斷浮梁歸洛陽殺李賛華於其第)¶
晉主至河陽節度使萇從簡迎降¶
　(從簡迎降/舟楫已具)¶
　　書法(降未有書迎者書/迎降甚譏之也)¶
<pb:KR2o0020_WYG_079-81a>¶
　　發明(自河東拒命唐人習於迎降而不恥故楊光/逺降于前趙徳鈞降于後至是又書萇從簡)¶
　　(迎降則唐主誰與守哉從簡既降猶以節度使書/之者所以著其據有藩鎮力足拒敵而不拒耳初)¶
　　(非予其降而/書其爵也)¶
唐主從珂自焚死晉主入洛陽考證(死當作殂○謹按/凡例曰凡無統之)¶
(帝曰殂唐主從珂在位三年雖以簒得國然無統/之主未有以正立者則皆以殂書故當曰自焚殂)¶
　(唐主議復向河陽将校皆已飛状迎晉主晉主慮唐/主西奔遣契丹千騎扼澠池唐主與曹太后劉皇后)¶
　(雍王重美及宋審䖍等擕傳國寳登𤣥武樓自焚皇/后欲燒宫室重美諌曰新天子至必不露居他日重)¶
　(勞民力死而遺怨将安用之乃止王淑妃與許王從/益匿於毬塲獲免是日晩晉主入洛陽唐兵皆解甲)¶
<pb:KR2o0020_WYG_079-81b>¶
　(待罪晉主命劉知逺部署京城知逺分漢軍使還營/館契丹於天宫寺城中肅然無敢犯令初判三司張)¶
　(延朗不欲河東多蓄積凡財賦應留使之外盡収取/之晉主以是恨之收付御史臺劉延皓匿於龍門數)¶
　(日自經死劉延朗将奔南山捕得殺之斬張/延朗既而選三司使難其人晉主甚悔之)集覽(留/使)¶
　(注見唐憲宗元和三年/分上供送使留州三品)¶
　　書法(孝平皇后書自焚崩從珂書唐主則書殂可/矣書自焚死何罪從珂也從珂葢嘗書弑矣)¶
　　(中國所以異於夷貊者以有君臣也君而可弑則/與夷貊奚辨哉故因其自焚而書死以貶之凡夷)¶
　　(狄盗賊書死然則莽自焚書伏誅矣從珂有罪則/曷為不書誅敬瑭之事非義舉也夫安得而誅之)¶
十二月晉追廢唐主從珂為庶人以馮道同平章事¶
<pb:KR2o0020_WYG_079-82a>¶
　　書法(唐追廢朱温父子書姓書名此其書唐主何/不予敬瑭之廢之也從珂雖簒敬瑭之舉未)¶
　　(見其此善於彼也故其廢書唐主其/葬書故唐主皆不予其廢之之辭也)¶
晉以張希崇為朔方節度使¶
　(初朔方節度使張希崇為政有威信民夷愛之興屯/田以省漕運徙為静難節度使至是晉主與契丹脩)¶
　(好恐其復取靈武/復以希崇鎮朔方)¶
晉以周瓌為三司使不拜¶
　(瓌辭曰臣自知才不稱職寜以/避事見棄猶勝冒寵獲辜許之)¶
唐安逺節度使盧文進奔呉¶
<pb:KR2o0020_WYG_079-82b>¶
　(文進聞晉主為契丹所立棄鎮奔吳所/過鎮戍召其主将告之故皆拜辭而退)¶
　　書法(文進於是三書奔矣此其書何譏也文進嘗/仕契丹而逃之於是聞契丹以晉主南下棄)¶
　　(鎮奔呉則安知其非懼禍也然則何以書唐安逺/節度固唐官也果以契丹所立為可耻而綱目予)¶
　　(之則其初歸也必不書奔矣三/書曰奔皆以著其有所避也)¶
　　發明(是時唐已滅矣而猶繫之唐者明其恥事夷/狄所立之君耳既不事之則文進固唐之臣)¶
　　(也書爵所以予盧/不書叛所以惡晉)¶
髙麗擊破新羅百濟¶
　(髙麗主建用兵擊破新羅百濟於是東夷諸/國皆附之有二京六府九節度百二十郡)集覽(髙/麗)¶
<pb:KR2o0020_WYG_079-83a>¶
　　(國名注見漢武帝元封二年朝鮮新羅國名注見/唐太宗貞觀十八年百濟國名注見貞觀十四年)¶
　¶
　¶
　¶
　¶
　¶
　¶
　¶
<pb:KR2o0020_WYG_079-83b>¶
　¶
　¶
　¶
　¶
　¶
　¶
　¶
御批資治通鑑綱目卷五十六¶
