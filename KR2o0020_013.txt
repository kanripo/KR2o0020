# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.361018
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷六
<pb:KR2o0020_WYG_013-1a>¶
　欽定四庫全書¶
御批資治通鑑綱目卷六¶
　　(起庚申漢宣帝神爵元年/盡庚子漢成帝陽朔四年)凡四十一年¶
　(庚/申)神爵元年春正月帝如丼泉郊泰畤三月如河東祠¶
　后土遣諫大夫王襃求金馬碧雞之神質實(后土廟注/見武帝元)¶
　(鼎四/年)¶
　　(上頗修武帝故事謹齋祀之禮以方士言増置神祠/聞益州有金馬碧雞之神遣襃持節求之初上聞襃)¶
　　(有俊才召見使爲聖主得賢臣頌其辭曰夫賢者國/家之器用也所任賢則趍舍省而功施普器用利則)¶
<pb:KR2o0020_WYG_013-1b>¶
　　(用力少而就効衆故工人之用鈍器也勞筋苦骨終/日矻矻及至巧冶鑄干將使離婁督繩公輸削墨雖)¶
　　(崇臺五層延袤百丈而不溷者工用相得也庸人之/御駑馬亦傷吻敝䇿而不進及王良執靶韓哀附輿)¶
　　(周流八極萬里一息人馬相得也服絺綌之涼者不/苦盛暑之鬰燠襲貂狐之煗者不憂至寒之悽愴何)¶
　　(則冇其具者易其備賢人君子亦聖王所以易海内/也故君人者勤於求賢而逸於得人人臣亦然昔賢)¶
　　(者之未遭遇也圖事揆䇿則君不用其謀陳見悃誠/則上不然其信進仕不得施效斥逐又非其愆及其)¶
　　(遇明君也運籌合上意諫諍卽見聽進退得關其忠/任職得行其術故世必冇聖知之君而後冇賢明之)¶
　　(臣故虎嘯而風烈龍興而致雲蟋蟀竢秋唫蜉蝤出/以陰明明在朝穆穆布列聚精會神相得益彰故聖)¶
　　(主必待賢臣而𢎞功業俊士必竢明主以顯其徳上/下俱欲驩然交欣千載一合論說無疑翼乎如鴻毛)¶
<pb:KR2o0020_WYG_013-2a>¶
　(遇順風沛乎如巨魚縱大壑化溢四表横被無窮休/徵自至壽考無疆何必偃仰屈伸若彭祖呴嘘呼吸)¶
　(如喬松𦕈然絶俗離世哉上頗好神&KR0726;故襃對及之/後京兆尹張敞亦勸上斥遠方士游心帝王之術由)¶
　(是悉罷尚/方待詔)集覽(神爵元年前年神爵集長樂宮今故/改元神爵神爵大如鶉爵色有五采)¶
　(金馬碧雞之神顔師古曰金形如馬碧形似雞其神/祠在益州金馬坊杜甫詩時出碧雞坊西郊向草堂)¶
　(干将注見唐𤣥宗天寶六載離婁古之明目者公輸/子名班魯之巧人也王良執靶靶轡也王良即郵無)¶
　(恤又曰郵良春秋晉之善御者注見陳宣帝大建五/年王良之用轡韓哀附輿文選注韓哀亦古之善御)¶
　(者附以輔其車輿未詳根據尚當考之八極淮南子/曰八紘之外有八極東北曰工山之極東曰東極之)¶
　(山東南曰皮母之極南曰南極之山西南曰編駒之/極西曰西極之山西北曰不周之極北曰北極之山)¶
<pb:KR2o0020_WYG_013-2b>¶
　(絺綌葛布也精曰絺粗曰綌貂狐貂䑕屬而大黄黒/色出于零&KR0038;以皮為裘故曰貂裘狐妖獸記玉藻篇)¶
　(君衣狐白裘謂集狐腋之白毛爲裘羙而難得者太/史公曰千金之裘非一狐之腋蟋蟀竢秋唫喩賢人)¶
　(待明君而仕也詩傳曰蟋蟀似蝗而小一名促織九/月在堂故曰竢秋唫蜉蝤出以隂蝤通作蝣詩傳曰)¶
　(蜉蝣似蛣蜣爾雅翼云蜉蝣出有時故曰出以陰休/徵羙行之驗也書洪範曰休徵肅時而若乂時陽若)¶
　(哲時燠若謀時寒若聖時風若彭祖姓籛名鏗堯舜/時人至殷商之時已七百餘歲王以為大夫稱疾不)¶
　(與政喬松注見/昭帝元平元年)質實(益州注見後主建/興三年王襃蜀人)¶
　　書法(書遣諫大夫何病帝也雖病帝也亦病襃也/帝遣之則於襃乎何病以方士言増置神祠)¶
　　(帝之惑也而諌大夫何職焉不能諫則亦已矣而/又為之持節求之以是為不職故病之也然則趙)¶
<pb:KR2o0020_WYG_013-3a>¶
　　(使藺相如非事則削其官此則曷為以諌大夫書/書諌大夫所以見遣者行者之胥失也自帝立此)¶
　　(祠至建始二年而一罷永始三年而後/復並成帝世主之卓然不惑者鮮矣)¶
　　發明(祠祀神僊武帝之過舉也孝宣中興胡為踵/而行之然郊泰畤祠后土猶有可諉者至遣)¶
　　(諫大夫而求金馬碧雞之神則求/非所求失尤甚矣故顯書以譏之)¶
諌大夫王吉謝病歸¶
　(上頗脩飾宮室車服外戚許史王氏貴寵諌大夫王/吉上疏曰陛下惟思世務將興太平詔書毎下民欣)¶
　(然若更生臣伏思之可謂至恩未可謂本務也欲治/之主不世出公卿幸得遭遇其時言聽諌從然未有)¶
　(建萬世之長䇿舉明主於三代之隆也其務在於期/會簿書斷獄聽訟而已此非太平之基也臣聞宣徳)¶
<pb:KR2o0020_WYG_013-3b>¶
　(流化必自近始朝延不備難以言治左右不正難以/化遠民者弱而不可勝愚而不可欺也聖主獨行於)¶
　(&KR0359;宮得則天下稱誦之失則天下咸言之故宜謹選/左右審擇所使左右所以正身所使所以宣徳此其)¶
　(本也安上治民莫善於禮故王者未制禮之時引先/王禮宜於今者而用之願陛下述舊禮明王制敺一)¶
　(世之民躋之仁壽之域則俗何以不若成康夀何以/不若髙宗竊見世俗聘妻送女無節貧人不及故不)¶
　(舉子又漢家列矦尚公主諸矦則國人承翁主使男/事女夫屈於婦逆隂陽之位故多女亂古者衣服車)¶
　(馬貴賤有章今上下僭差人人自制是以貪財誅利/不畏死亡舜湯不用三公九卿之世而舉臯陶伊尹)¶
　(今使俗吏得任子弟率多驕驁不通古今無益於民/宜明選求賢除任子之令外家及故人可厚以財不)¶
　(宜居位去角抵减樂府省尚方明示天下以儉古者/工不造彫琢商不通侈靡非工商獨賢政教使之然)¶
<pb:KR2o0020_WYG_013-4a>¶
　(也上以其言為迂/闊吉遂謝病歸)集覽(期㑹簿書期會猶言程限簿/書及簿籍文書俗何以不若)¶
　(成康史記周紀成康之際俗有士君子之行天下安/寧刑措四十餘年不用壽何以不若髙宗通鑑外紀)¶
　(武丁殷之賢王也號為髙宗在位五十有九年而崩/注不具壽年俗吏得任子弟任保也以父兄保任為)¶
　(官也不能自㧞於/流俗故云俗吏)正誤(俗吏得任子弟今按保任之/任平聲任子弟之任去聲用)¶
　(之也以父兄為官/而任用其子弟也)質實(一統志云王吉/琅琊臯虞人)¶
　　書法(以病免實也謝病歸託也書諌大夫謝病歸/病帝也綱目書謝病歸一而已宣帝之世書)¶
　　(諌大夫三夏矦勝王褒王&KR0123;一非所使/一謝病歸當時之設是官也亦具文矣)¶
　　發明(謝病固有之矣然以諫大夫而去國則人主/好言之意為可知前書遣諌大夫求碧雞之)¶
<pb:KR2o0020_WYG_013-4b>¶
　　(神已失其職此書諌大夫謝/病歸則其為中興之累多矣)¶
先零𦍑楊玉叛夏四月遣後將軍趙充國將兵擊之¶
　(義渠安國至羌中召先零諸豪尤桀&KR0219;者斬之縱兵/擊斬千餘級於是羌矦楊玉等怨怒背畔攻城邑殺)¶
　(長吏安國失亡車重兵噐甚衆引還以聞趙充國年/七十餘上老之使丙吉問誰可將者對曰無踰於老)¶
　(臣者矣上問度當用幾人充國曰百聞不如一見兵/難隃度臣願馳至金城圖上方畧羌戎小夷逆天背)¶
　(畔滅亡不乆願陛下以屬老臣勿以為憂/上笑曰諾大發兵遣充國將之以擊西羌)集覽(車重/重亦)¶
　(車也所以裝載者隃度/腧與遥同度計料也)質實(先零西羌種名注見元/康四年金城郡名注見)¶
　(武帝元/狩二年)¶
<pb:KR2o0020_WYG_013-5a>¶
六月有星孛于東方○秋七月充國引兵擊叛羌叛羌¶
多降詔復遣將軍辛武賢等將兵擊之尋詔罷兵畱充¶
國屯田湟中¶
　(六月趙充國至金城須兵滿萬騎欲度河恐為虜所/遮夜遣三校銜枚先度營陳畢乃盡度虜數百騎來)¶
　(出入軍傍充國曰吾士馬倦不可馳逐而此皆驍騎/又恐其為誘兵也擊虜以殄滅為期小利不足貪令)¶
　(軍勿擊遣騎候四望陿中無虜乃引兵進召諸校謂/曰吾知羌虜不能為兵矣使虜發數千人守杜四望)¶
　(陿中兵豈得入哉充國常以逺斥候為務行必為戰/備止必堅營壁尤能持重愛士卒先計而後戰西至)¶
　(部都尉府日饗軍士士皆欲為用虜數挑戰充國堅/守初䍐开豪靡富兒使弟雕庫來告都尉曰先零欲)¶
<pb:KR2o0020_WYG_013-5b>¶
　(反後數日果反都尉卽畱雕庫為質充國以為無罪/遣歸告種豪大兵誅冇罪者明白自别毋取并滅能)¶
　(相捕斬除罪賜錢有差充國欲以威信招降䍐开及/刼畧者解散虜謀徼其疲劇乃擊之時内郡兵屯邊)¶
　(者合六萬人矣酒泉太守辛武賢奏言以七月上旬/齎三十日糧分兵出擊䍐开奪其畜産虜其妻子冬)¶
　(復擊之虜必震壞天子下其書充國以為一馬自負/三&KR0114;日食為米二斛四斗麥八斛又有衣裝兵噐難)¶
　(以追逐虜必商軍進退稍引去逐水草入山林隨而/深入虜卽據前險守後阨以絶糧道必有傷危之憂)¶
　(非至計也先零首為畔逆他種刼畧故臣愚䇿欲捐/䍐开闇昧之過先行先零之誅以震動之宜悔過反)¶
　(善因赦其罪選擇良吏知其俗者拊循和輯此全師/保勝安邊之䇿天子下其書議者咸以為先零兵盛)¶
　(而負䍐开之助不先破䍐开則先零未可圖也上乃/拜許延壽彊弩將軍武賢破羌將軍嘉納其䇿以書)¶
<pb:KR2o0020_WYG_013-6a>¶
　(敕讓充國曰今轉輸並起百姓煩擾將軍不早共水/草之利争其畜食至冬虜藏匿山中依險阻將軍士)¶
　(寒手足皸&KR1023;寧有利哉今詔武賢等以七月擊䍐羌/將軍其引兵並進充國上書曰陛下前幸賜書欲不)¶
　(誅䍐以解其謀臣故遣开豪雕庫宣天子至徳䍐开/之屬皆聞知明詔今先零為寇䍐羌未有犯乃釋冇)¶
　(罪誅無辜起壹難就兩害誠非陛下本計也臣聞兵/法攻不足者守有餘又曰善戰者致人不致於人今)¶
　(䍐羌欲為宼宜飭兵馬練戰士以湏其至以逸待勞/取勝之道也今恐二郡兵少不足以守而發之行攻)¶
　(釋致虜之術而從為虜所致之道臣愚以為不便先/零欲叛故與䍐开解仇常欲先赴䍐开之急以堅其)¶
　(約今虜馬肥食足擊之恐不能傷適使先零得施徳/於䍐羌堅其約合其黨迫脅諸小種虜兵寖多誅之)¶
　(用力數倍臣恐國家憂慮由十年數不二三歲而已/先誅先零則䍐开之屬不煩兵而服不服渉正月擊)¶
<pb:KR2o0020_WYG_013-6b>¶
　(之得計之理又其時也以今進兵誠不見其利七月/璽書報從充國計充國乃引兵至先零在所虜乆屯)¶
　(聚懈弛望見大軍棄車重欲度湟水道阨陿充國徐/行驅之或曰逐利行速充國曰此窮宼不可迫也緩)¶
　(之則走不顧急之則還致死虜溺死者數百降斬五/百餘人虜馬牛羊十萬餘頭車四千餘輛兵至䍐地)¶
　(令軍毋燔聚落及芻牧田中䍐羌聞之喜曰漢果不/擊我矣豪靡忘使人來言願得還復故地充國以聞)¶
　(未報靡忘來自歸充國賜飲食遣還諭種人護軍以/下皆爭之曰此反虜不可擅遣充國曰諸君但欲便)¶
　(文自營非為公家忠計也語未卒璽書報以贖論後/䍐竟不煩兵而下上詔武賢等以十二月與充國合)¶
　(擊先零時羌降者萬餘人矣充國度其必壞欲罷騎/兵屯田以待其敝作奏未上會得進兵璽書其子卭)¶
　(使客諌曰誠令兵出破軍殺将以傾國家將軍守之/可也卽利與病又何足争一旦不合上意遣繡衣來)¶
<pb:KR2o0020_WYG_013-7a>¶
　(責將軍將軍之身不能自保何國家之安充國歎曰/是何言之不忠也本用吾言羌虜得至是邪往者舉)¶
　(可先行羌者吾舉辛武賢丞相御史復白遣義渠安/國竟沮敗羌金城湟中榖斛八錢吾謂耿中丞糴三)¶
　(百萬斛榖羌人不敢動矣耿中丞請糴百萬斛乃得/四十萬斛耳義渠再使且費其半失此二䇿羌人致)¶
　(敢為逆失之毫釐差以千里是旣然矣今兵乆不決/四夷卒有動揺相因而起雖有知者不能善其後羌)¶
　(獨足憂邪吾固以死守之明主可為忠言遂上屯田/奏曰臣所將吏士馬牛食所用糧榖茭藁調度甚廣)¶
　(難乆不解繇役不息恐尘他變為明主憂誠非素定/廟勝之冊且羌易以計破難用兵碎也故臣愚心以)¶
　(為擊之不便計度臨羌東至浩亹羌虜故田及公田/民所未墾可二千頃以上其間郵亭多壞敗者臣前)¶
　(部士入山伐材木在水次臣願罷騎兵留歩兵分屯/要害處氷解漕下繕郷亭浚溝渠治湟陿以西道橋)¶
<pb:KR2o0020_WYG_013-7b>¶
　(令可至鮮水左右田事出賦人二十畮至四月草生/發郡騎及屬國胡騎各千就草為田者遊兵以充入)¶
　(金城郡益積畜省大費今大司農所轉榖至者足攴/萬人一歲食謹上田處及噐用簿上報曰卽如将軍)¶
　(之計虜當何時伏誅兵當何時得決熟計其便復奏/充國上狀曰臣聞帝王之兵以全取勝是以貴謀而)¶
　(賤戰百戰而百勝非兵之善者故先為不可勝以待/敵之可勝蠻夷習俗雖殊於禮義之國然其欲避害)¶
　(就利愛親戚畏死亡一也今虜亡其羙地薦草愁於/寄託遠遯骨肉心離人有畔志而明主班師罷兵萬)¶
　(人留田順天時因地利以待可勝之虜雖未卽伏辜/兵決可期月而望羌虜瓦解前後降者萬七百餘人)¶
　(及受言去者凡七十軰此坐支解羌虜之具也臣謹/條不出兵留田便宜十二事歩兵九校吏士萬人留)¶
　(屯以為武備因田致糓威徳並行一也又因排折羌/虜令不得歸肥饒之地貧破其衆以成羌虜相畔之)¶
<pb:KR2o0020_WYG_013-8a>¶
　(漸二也居民得並田作不失農業三也軍馬一月之/食度支田土一歲罷騎兵以省大費四也至春省甲)¶
　(士卒循河湟漕榖至臨羌以示羌虜揚威武傳世折/衝之具五也以閒暇時下先所伐材繕治郵亭充入)¶
　(金城六也兵出乘危徼幸不出令反畔之虜竄於風/寒之地離霜露疾疫&KR1023;墮之患坐得必勝之道七也)¶
　(亡經阻遠追死傷之害八也内不損威武之重外不/令虜得乘間之埶九也又亡驚動河西䍐开使生他)¶
　(變之憂十也治湟陿中道橋令可至鮮水以制西域/伸威千里從枕席上過師十一也大費旣省繇役豫)¶
　(息以戒不虞十二也留屯田得十二便出兵失十二/利唯明詔采擇上復賜報曰兵決可期月而望者謂)¶
　(今冬邪謂何時也將軍獨不計虜聞兵頗罷且丁壯/相聚攻擾田者殺畧人民將何以止之將軍熟計復)¶
　(奏充國奏曰臣聞兵以計為本故多算勝少算先零/羌精兵今餘不過七八千人失地遠客分散饑凍畔)¶
<pb:KR2o0020_WYG_013-8b>¶
　(還者不絶臣愚以為虜破壞可日月冀遠在來春故/曰兵決可期月而望竊見北邊自燉煌至遼東萬一)¶
　(千五百餘里乘塞列地有吏卒數千人虜數以大衆/攻之而不能害今騎兵雖罷虜見屯田之士精兵萬)¶
　(人從今盡三月虜馬羸痩必不敢捐其妻子於他種/中遠渉河山而來為寇亦不敢将其累重還歸故地)¶
　(是臣之愚計所以度虜且必瓦解其處不戰而自破/之䇿也至於虜小宼盗時殺人民其原未可卒禁臣)¶
　(聞戰不必勝不茍接刅攻不必取不茍勞衆誠令兵/出雖不能滅先零但能令虜絶不為小宼則出兵可)¶
　(也卽今同是而釋坐勝之道從乘危之勢往終不見/利空内自罷敝貶重而自損非所以示蠻夷也又大)¶
　(兵一出還不可復畱湟中亦未可空如是繇役復更/發也臣愚以為不便臣竊自惟念奉詔出塞引軍遠)¶
　(擊窮天子之精兵散車甲於山野雖亡尺寸之功婾/得避嫌之便而亡後咎餘責此人臣不忠之利非明)¶
<pb:KR2o0020_WYG_013-9a>¶
　(主社稷之福也充國奏每上輒下公卿議臣初是充/國計者什三中什五最後什八有詔誥前言不便者)¶
　(皆頓首服魏相曰臣愚不習兵事利害後將軍數畫/軍䇿其言常是臣任其計可必用也上於是報充國)¶
　(嘉納之亦以武賢延壽數言當擊於是兩從其計詔/兩將軍與中郎將卬出擊降斬各數千人而充國所)¶
　(降復得五千餘人詔/罷兵獨充國畱屯田)集覽(三校校者營壘之稱故謂/軍之一部為一校守杜四)¶
　(望陿中守防杜絶也四望地名也山峭而夾水曰陿/䍐开豪䍐俗作罕开音牽皆西羌種漢武滅之置䍐)¶
　(开縣屬天水郡䍐豪名靡忘开豪名雕庫徼其疲劇/乃擊之武帝元朔六年徼極而取之卽此皸瘃皸音)¶
　(軍手足凍裂也瘃株玉反中寒瘇竅也至先零所在/先零之俗行國隨畜牧移徙故曰至其在所便文自)¶
　(營顔師古曰茍取文&KR0472;之便而自為營衛也即利與/病卽則也利病猶言利害繡衣百官表御史長史侍)¶
<pb:KR2o0020_WYG_013-9b>¶
　(御史有繡衣直指出討奸猾治大獄注衣以繡者尊/寵之也耿中丞司農中丞耿壽昌失之毫釐差以千)¶
　(里記經解引易曰君子慎始差若毫釐繆以千里東/方朔傳化民對引易曰正其本萬事理失之毫釐差)¶
　(以千里案今易中無此語顔師古曰易象之别記也/陳遯齋閑覽曰歐陽永叔作傳易圖序云予讀經解)¶
　(至引易曰差若毫釐繆以千里之句恠今易無此文/疑易非完書且經解所引及見王充論衡注乃易緯)¶
　(文永叔於易經求之誤矣則又與顔說小異廟勝之/册後書耿弇傳淮陰審料成勢則知高祖之廟勝矣)¶
　(注謀兵於廟而勝敵也公羊傳襄十九年大夫以君/命出進退在大夫也注引老子云將軍有廟勝之策)¶
　(者謂未行時先謀於廟授之斧鉞令有勝功授之斧/鉞之後明卽自専之義裁其可否故是其宜也臨羌)¶
　(地理志金城有臨羌縣浩亹金城有浩亹縣孟康曰/浩亹音合門水出西塞外東至允吾入湟水顔師古)¶
<pb:KR2o0020_WYG_013-10a>¶
　(曰浩亹音誥門浩水名亹者水流峽山間兩岸&KR0359;若/門焉今俗呼閤門河蓋疾言訛傳耳氷觧漕下解舉)¶
　(蟹反判也漕下以水運材木而下也鮮水鮮音僊山/海經云北鮮之山鮮水出焉北流注徐吾案徐吾水)¶
　(在朔方郡北田事出賦人二十畮田事出謂至春人/出營田也賦者班與之也各千就草各發一千騎就)¶
　(草畜牧並田作並猶言俱也離霜露離與罹同遭也/左傳襄二十八年䟦渉山川䝉犯霜露注䝉犯嚴霜)¶
　(宿露之氣也瘃墮因寒瘃而墮落其指也伸威千里/從枕席上過師孔子家語王言解明王之道其守也)¶
　(則必折衝千里之外其征也則必還師衽席之上兵/革不動而威用利不施而親萬民懷其惠此之謂折)¶
　(衝千里之外誅其君而改其政弔其民而不奪其財/則民悅矣此之謂還師衽席之上貶重貶損威重也)¶
　(婾得婾與偸通茍且也中/郎将卭卬名也充國子)質實(一統志云辛武賢臨/人湟水注見宣帝元)¶
<pb:KR2o0020_WYG_013-10b>¶
　(康四年浩亹本河名在臨洮府金縣南二十里一名/閣門河源出馬寒山峽中流經縣東入黄河漢義渠)¶
　(安國將騎備羌築城于此因名浩亹城鮮水在陜西/行都指揮使司城西北四十里源出擺通川經祁連)¶
　(山西出合黎山北一名合黎水流入亦集乃界金/城郡注見武帝元朔二年湟中注見元康四年)¶
　　書法(書屯田始此終綱目書屯田十一是年元帝/初元元年順帝永建六年獻帝建安元年十)¶
　　(四年後主建興四年十二年延熙四年梁辛酉年/陳庚辰年唐髙祖武徳六年書營田一唐憲宗元)¶
　　(和七年書罷屯田二安帝永初元年曹魏甲申年/書罷營田一五代壬子年鄭吉田車師不書屯不)¶
　　(與/焉)¶
以張敞為京兆尹¶
<pb:KR2o0020_WYG_013-11a>¶
　(初敞為山陽太守時膠東盗賊起敞自請治之拜膠/東相明設購賞傳相斬捕國中遂平王太后數出游)¶
　(獵敞諫曰禮君母出門則乘輜軿下堂則從傅母今/以田獵縱欲為名於以上聞亦未宜也太后乃不復)¶
　(出京兆自趙廣漢誅後更黄霸等數人不稱職長安/多盗上以問敞敞以為可禁乃以為京兆尹敞求得)¶
　(偸盜酋長數人召見責問令致諸偸以自贖一日得/數百人窮治行法由是市無偸盜敞賞罰分明而時)¶
　(時越法有所縱舍本治春秋以經術自輔不純用誅/罰以此能自全朝廷有大議引古今處便宜公卿皆)¶
　(服會西羌兵起敞以羌虜雖破民無餘積請令有罪/者入榖邊郡贖罪蕭望之等議以為民函陰陽之氣)¶
　(有仁義欲利之心在敎化之所助堯不能去民欲利/之心而能令其不勝好義也桀不能去民好義之心)¶
　(而能令其不勝好利也堯桀之分在於義利而已道/民不可不愼也今令民以粟贖罪是貧富異刑而法)¶
<pb:KR2o0020_WYG_013-11b>¶
　(不一也貧人父兄囚執為子弟者將不顧死亡以赴/財利以求救之一人得生十人以䘮政敎一傾恐不)¶
　(可復古者藏於民不足則取有餘則與今有邊役民/失作業雖户賦口歛以贍其困乏百姓莫以為非故)¶
　(金布令甲曰邊郡數被兵離饑寒夭絶天年父子相/失令天下共給其費固為軍旅卒暴之事也天漢四)¶
　(年嘗使死罪入錢減罪一等豪彊請奪至為盜賊吏/不能禁故曰不便時亦以轉輸畧足相給遂不施敞)¶
　(議/)集覽(金布令甲顔師古曰金布者令之篇名其上/有府庫金錢布帛事令其先後故有令甲令)¶
　(乙令丙甲者前帝第一/令也離饑寒離與罹同)質實(山陽郡名注見成帝河/平二年膠東國名注見)¶
　(景帝/三年)¶
(辛/酉)二年春二月鳳皇丼露降集京師赦¶
<pb:KR2o0020_WYG_013-12a>¶
　　書法(於是書鳳皇四而書赦者三矣書丼露始/此綱日書丼露降二是年光武中元元年)¶
○夏五月趙充國振旅而還秋羌斬楊玉以降置金城¶
屬國以處之¶
　(趙充國奏言羌本可五萬人除斬降溺饑死定計遺/脫不過四千人羌靡忘等自詭必得請罷屯兵奏可)¶
　(充國振旅而還所善浩星賜迎說曰衆人皆以破羌/彊弩出擊虜以破壞然有識者以為虜埶窮困兵雖)¶
　(不出必自服矣將軍卽見宜歸功於二將軍如此計/未失也充國曰吾年老矣爵位已極豈嫌伐一時事)¶
　(以欺明主哉兵勢國之大事當為後法老臣不以餘/命壹為陛下明言兵之利害卒死誰當復言之者卒)¶
　(以其意對丄然其計罷遣辛武賢歸酒泉充國復為/後將軍秋羌若零等共斬楊玉首帥四千餘人降初)¶
<pb:KR2o0020_WYG_013-12b>¶
　(置金城屬國/以處降羌)集覽(定計遺脱計度其所遺得脱之人/靡忘等自詭必得靡忘羌豪名詭)¶
　(責也自以為憂責言此四千人必可得歸漢振旅杜/預曰振整旅衆也出曰治兵卑者在前尊者在後入)¶
　(曰振旅尊者在前卑者在後榖梁傳出曰治兵習戰/也入曰振旅習戰也釋云治兵振旅皆云習戰者周)¶
　(禮仲秋敎治兵仲春敎振旅出入㓜賤雖殊同是敎/戰之法也又一說注見晉愍帝建興四年所善浩星)¶
　(賜浩星複姓也名賜與充國相厚善破羌破羌將軍/辛武賢彊弩彊弩將軍許延壽即見句絶謂朝見時)¶
　(不以餘命言不惜餘殘之命/卒死是一句卒讀曰猝忽也)¶
　　書法(書軍還多矣未有書振旅而還者書振旅而/還特筆也其特筆何嘉全師也先零之叛䍐)¶
　　(羌助之武賢請先擊䍐羌充國則請降以威信先/零旣走充國徐行驅之降者旣多然後請罷騎兵)¶
<pb:KR2o0020_WYG_013-13a>¶
　　(屯田以待其敝凡三上奏卒得所請及是還師不/亡一鏃而靡忘竟斬楊玉以降眞所謂萬全之師)¶
　　(矣特書振旅而還所以深嘉/充國也終綱目一書而已矣)¶
　　發明(前書罷兵屯田此書振旅而還則見西羌之/平非窮追極討之功明矣充國之為將如此)¶
　　(非老成厚重/者能之乎)¶
秋九月司𨽻校尉蓋寛饒自剄北闕下¶
　(初寛饒為衛司馬故事衛司馬見衛尉拜謁常為衛/官繇使市買寛饒案舊令揖官屬不受私使躬行士)¶
　(卒廬舍視其起居飲食病者拊循臨問甚有恩及嵗/代數千人請復留一年以報寛饒厚徳上嘉之擢司)¶
　(𨽻校尉寛饒剛直公清刺舉無所避然深刻好刺譏/數犯上意時方用刑法任中書官寛饒奏封事曰方)¶
<pb:KR2o0020_WYG_013-13b>¶
　(今聖道浸微儒術不行以刑餘為周召以法律為詩/書又引易傳言五帝官天下三王家天下家以傳子)¶
　(孫官以傳賢聖書奏上以為寛饒怨謗下其書執金/吾議以為寛饒㫖意欲求禪大逆不道諌大夫鄭昌)¶
　(上書訟寛饒曰臣聞山有猛獸藜藿為之不採國有/忠言姦邪為之不起寛饒居不求安食不求飽進有)¶
　(憂國之心退有死節之義上無許史之屬下無金張/之託直道而行多仇少與上書陳事有司劾以大辟)¶
　(臣幸得從大夫之後官以諫為名不敢不言上竟下/寛饒吏寛饒引佩刀自剄北闕下衆庶莫不憐之)¶
　集覽(蓋寛饒蓋姓也廣韻注古盍反字書作&KR2375;案舊/令揖句絶案據舊時律令止揖而不拜刺舉刺)¶
　(七賜反訊也舉劾也禮秋官司刺注刺殺也三訊罪/定則殺之任中書官本作任中書宦官故下文云以)¶
　(刑餘為周召以刑餘為周召宦官刀鋸之餘也今以/宦官居周公召公之位故云記曲禮刑人不在君側)¶
<pb:KR2o0020_WYG_013-14a>¶
　(易𫝊易周易也傳解說經義者孔頴逹曰凡書非正/經者謂之傳執金吾注見武帝太初元年又一說注)¶
　(見光武建武十二年許史許廣漢史高皆有外戚之/恩金張金曰磾張安世皆託在近狎多仇少與仇怨)¶
　(與黨/也)質實(蓋寛饒魏郡人/鄭昌泰山剛人)¶
　　書法(於是上下寛饒吏寛饒自剄其不書下之吏/何甚寛饒也曷為甚之寛饒謂刑餘為周召)¶
　　(可也而語及官天下則非所宜言矣若是而自殺/焉罪不專在上也故趙韓楊皆書殺而寛饒書自)¶
　　(剄綱目之/權衡審矣)¶
匈奴虚閭權渠單于死握&KR0283;朐鞮單于立日逐王先賢¶
撣來降以鄭吉為西域都護¶
<pb:KR2o0020_WYG_013-14b>¶
　(匈奴虚閭權渠單于始立黜顓渠閼氏閼氏卽與右/賢王屠耆堂私通單于死閼氏立右賢王為握&KR0283;朐)¶
　(鞮單于虚閭權渠子稽侯狦旣不得立亡歸妻父烏/禪幕日逐王先賢撣素與握衍朐鞮有隙卽率其衆)¶
　(降漢使人至渠黎與鄭吉相聞吉發諸國五萬人迎/之將詣京師吉威震西域遂并護車師以西北道故)¶
　(號都護都護之置自吉始於是中西域而立幕府治/烏壘城去陽關二千七百餘里督察烏孫康居等三)¶
　(十六國動靜冇變以聞/漢之號令班西域矣)集覽(屠耆堂右賢王之名也/屠耆注見隋焬帝大業)¶
　(三年握衍朐鞮單于之號卽名屠耆堂者朐音劬鞮/丁奚反稽矦狦後為呼韓邪單于也稽古奚反狦音)¶
　(册烏禪幕西域小國禪音蟬日逐王史炤曰卽如休/屠王渾邪王之稱先賢撣日逐王名撣音纒中西域)¶
　(而立幕府正義曰中竹仲反/幕府注見秦王政三年莫府)正誤(中西域而立幕府/今按中如字孟子)¶
<pb:KR2o0020_WYG_013-15a>¶
　(中國而授孟子室朱子註當/國之中也又中天下而立)質實(烏孫西域國名注/見武帝元狩元年)¶
烏孫昆彌翁歸靡死狂王泥靡立¶
　(初翁歸靡願以漢外孫元貴靡為嗣復尚主詔下其/議蕭望之以爲烏孫絶域變故難保不可許天子重)¶
　(絶故業許之使常惠送公主未出塞翁歸靡死其兄/子泥靡自立惠上書願畱少主燉煌自至烏孫責讓)¶
　(不立元貴靡還迎少主事下公卿望之復以為烏孫/持兩端無堅約令少主以元貴靡不立而還信無負)¶
　(於四夷少主不止繇/役將興天子從之)集覽(重絶故業重難也業事也/已然曰業故業謂先嘗以)¶
　(公主嫁烏孫/今難絶之也)¶
(壬/戍)三年春三月丞相高平矦魏相卒質實(髙平縣名注/見光武帝建)¶
<pb:KR2o0020_WYG_013-15b>¶
(武元年/安定郡)¶
　(諡曰/憲)¶
夏四月以丙吉為丞相¶
　(吉上寛大好禮讓掾吏有罪輒與長休告務掩過揚/善終無所案曰以公府而有案吏之名吾竊陋焉後)¶
　(人因以為故事嘗出逄羣鬬死傷不問逄牛喘使問/逐牛行幾里矣或譏吉失問吉曰民鬬京兆所當禁)¶
　(宰相不親小事非所當問也方春未可熱恐牛近行/用暑故喘此時氣失節三公調隂陽職當憂時人以)¶
　(為知/大體)集覽(長休告休沐注見昭帝始元四年賜告注/見武帝建元六年方春未可熱本傳作方)¶
　(春少陽用事未可/大熱用暑用因也)¶
<pb:KR2o0020_WYG_013-16a>¶
秋七月以蕭望之為御史大夫○八月益小吏俸¶
　(詔曰吏不廉平則治道衰今小吏皆勤事而俸祿/薄欲無侵漁百姓難矣其益吏百石已下俸十五)集¶
　覽(浸漁言掊克其/民若漁獵然)¶
　　書法(勸廉也帝於是可謂知本矣故書美之終綱/目書増俸四是年成帝綏和二年光武建武)¶
　　(二十六年丁亥年□而益小/吏者二是年成帝綏和二年)¶
以韓延壽為左馮翊¶
　(始延壽為潁川太守承趙廣漢之後俗多怨讐延壽/敎以禮讓召故老與議定嫁娶䘮祭儀品略依古禮)¶
　(不得過法百姓遵用其敎賣偶車馬下里偽物者棄/之市道黄霸代之因其迹而大治延壽所至必聘其)¶
<pb:KR2o0020_WYG_013-16b>¶
　(賢士以禮待用廣謀議納諫諍表孝弟有行修治學/宮春秋鄉射陳鍾鼓管絃盛升降揖讓及都試講武)¶
　(設斧鉞旌旗習射御之事治城郭收賦租先明布告/其日以期㑹為大事吏民敬畏趨鄉之又置正五長)¶
　(相率以孝弟不得舍姦人閭里阡陌有非常吏輒聞/知姦人莫敢入界其始若煩後吏無追捕之苦民無)¶
　(箠楚之憂皆便安之接待下吏恩施甚厚而約誓明/或欺負之者延夀痛自劾責吏聞者自傷悔或自刺)¶
　(死為東郡太守三歲令行禁止斷獄大減由是入為/馮翊行縣至高陵民有昆弟訟田延壽大傷之曰幸)¶
　(得備位為郡表率不能宣明敎化至令民有骨肉争/訟使賢長吏嗇夫三老孝弟受其恥咎在馮翊當先)¶
　(退是日移病入卧傳舍閉閤思過一縣莫知所為令/丞以下亦皆自繫待罪於是訟者宗族傳相責讓此)¶
　(兩兄弟深自悔自髠肉袒謝願以田相移終死不敢/爭郡中歙然𫝊相敕厲恩信周徧二十四縣莫復以)¶
<pb:KR2o0020_WYG_013-17a>¶
　(辭訟自言者推其至/誠吏民不忍欺紿)集覽(賣偶車馬下里偽物偶車/馬者䘮祭所用之儀也下)¶
　(里偽物者下賤鄉里假偽之物也賣此等者皆自以/無用而棄之市道也案史記漢武帝本紀以木耦馬)¶
　(代駒索隱曰耦一作偶音寓孟康曰寓寄龍形於木/姚察云寓假也以言假木龍馬一駟非寄寓龍馬形)¶
　(於木也春秋鄉射漢官儀曰春三月秋九月習鄉射/禮皆使大學生詳見禮記射義都試顔師古曰總閲)¶
　(試習武備也期㑹顔師古曰猶言程限移病注見昭/帝元鳳元年移病卧傳相傳音轉下同歙然歙許及)¶
　(反歙/氣也)質實(東郡注見光武建武八年高陵縣名注見/周赧王四十九年肉袒注見平帝本始二)¶
　(年/)¶
(癸/亥)四年春二月赦¶
<pb:KR2o0020_WYG_013-17b>¶
　(亦以鳳皇丼露/降集京師也)¶
夏四月賜潁川太守黃霸爵關内侯¶
　(霸在郡八年政事愈治是時鳳皇神爵數集郡國潁/川尤多於是賜爵關内侯黄金百斤秩中二千石而)¶
　(潁川孝弟有行義民三老力田皆以差/賜爵及帛後數月徵霸為太子太傅)集覽(秩中二/千石注)¶
　(見地節/三年)質實(頴川郡名注見/靈帝中平元年)¶
冬十月鳳凰集杜陵質實(杜陵注見/本始三年)○河南太守嚴延¶
年棄市¶
　(延年隂鷙酷烈冬月傳屬縣囚會論府上流血數里/河南號曰屠伯延年素輕黄霸見其以鳯皇被褒賞)¶
<pb:KR2o0020_WYG_013-18a>¶
　(心内不服郡界有蝗府丞義出行蝗延年曰此蝗豈/鳳皇食邪義恐見中傷乃上書言延年罪因自殺以)¶
　(明不欺事下按驗得其怨望誹謗數事坐不道棄市/初延年母從東海來適見報囚大驚便至都亭不肯)¶
　(入府因數責延年幸得備郡守專治千里不聞仁義/敎化有以全安愚民顧乘刑罰多刑殺人欲以立威)¶
　(豈為民父母意哉天道神明人不可獨殺我不意當/老見壯子被刑戮也行矣去汝東歸掃除墓地耳遂)¶
　(去歸後歲餘果敗東/海莫不賢智其母)集覽(陰鷙酷烈鷙脂利反擊也/凡鳥之勇獸之猛皆曰鷙)¶
　(荀子曰其使民也酷烈注刑罰嚴酷也會論府上論/音倫議法也會集諸囚於府而論殺屠伯言殺人如)¶
　(屠兒之殺獸也伯猶言長府丞義義府丞之名也失/其姓行蝗行下孟反廵行捕蝗也中傷中竹仲反陰)¶
　(中害之也報囚論囚曰報說丈/云當罪人也顧乘顧反乘因也)質實(東海郡名注見/秦二世二年)¶
<pb:KR2o0020_WYG_013-18b>¶
(甲/子)五鳳元年秋匈奴亂五單于爭立¶
　(匈奴握衍朐鞮單于暴虐好殺伐國中不附烏禪幕/及左地貴人共立稽矦狦為呼韓邪單于發兵西擊)¶
　(握&KR0283;朐鞮握&KR0283;朐鞮敗走自殺其民衆盡降呼韓邪/握&KR0283;朐鞮弟右賢王立日逐王薄胥堂為屠耆單于)¶
　(發兵襲呼韓邪呼韓邪敗走於是呼掲王自立爲呼/揭單于右奥鞬王自立為車犂單于烏藉都尉亦自)¶
　(立為烏藉單于凡五單于屠耆擊車犂烏藉皆敗走/之烏藉呼揭皆去單于號共併力尊輔車犂屠耆西)¶
　(擊車犂又敗走之漢議者多曰匈奴為害日从可因/其壞亂舉兵㓕之蕭望之曰春秋晉士匄帥師侵齊)¶
　(聞齊矦卒引師而還君子大其不伐䘮以其恩足以/服孝子誼足以動諸矦前單于慕化鄉善請求和親)¶
　(未終奉約不幸為賊臣所殺今而伐之是乘亂而幸/災也不以義動兵恐勞而無功宜遣使弔問輔其微)¶
<pb:KR2o0020_WYG_013-19a>¶
　(弱救其災患四夷聞之咸貴中國之仁義如遂䝉/恩復其位必稱臣服從此徳之盛也上從其議)集¶
　覽(呼韓邪邪音&KR0088;又時遮反右奥鞬奥音郁鞬居言/反晉士匄帥師侵齊士匄春秋晉卿范文子士爕)¶
　(之子也是為宣子匄古/害反事在襄十九年)¶
冬十二月朔日食○殺左馮翊韓延壽¶
　(韓延壽代蕭望之為左馮翊望之聞延壽在東郡時/放散官錢千餘萬使御史案之延壽卽部吏案校望)¶
　(之在馮翊時廪犧官錢放散百餘萬望之自奏職在/總領天下聞事不敢不問而為延壽所拘持上由是)¶
　(不直延壽各令窮竞所考望之卒無事實而望之遣/御史案東郡者得其試騎士日車服侍衛奢僭逾制)¶
　(等數事延壽竟坐狡猾不道棄市吏民數千人送至/渭城持車轂爭奏酒炙延壽使掾吏分謝送者百姓)¶
<pb:KR2o0020_WYG_013-19b>¶
　(莫不/流涕)集覽(廩犧内史屬官有廩犧令丞尉廪/主藏穀犧主養牲所以供祭祀)¶
(乙/丑)二年秋八月左遷蕭望之為太子太傅¶
　(丞相丙吉年老上重之望之嘗奏言三公非其人則/三光為之不明今日月少光咎在臣等上以其意輕)¶
　(吉會司直奏望之遇丞相禮節倨慢又使吏私買/賣有所附益請逮捕繫治詔左遷為太子太傅)集¶
　覽(有所附益漢書音義曰謂/背正法而厚於私家也)¶
　　書法(左遷之辭三左遷某為某官無罪之辭也某/人以罪左遷有罪之辭也某人左遷薄乎云)¶
　　(爾之/辭也)¶
匈奴呼韓邪單于擊殺屠耆單于呼屠吾斯自立為郅¶
<pb:KR2o0020_WYG_013-20a>¶
支單于¶
　(呼韓邪襲屠耆屯兵屠耆自將擊之兵敗自殺車犂/亦東降呼韓邪呼韓邪復都單于庭然衆裁數萬其)¶
　(兄左賢王呼屠吾斯亦自/立為郅支骨都矦單于)¶
免光祿勲平通矦楊惲為庶人¶
　(惲廉潔無私為中郎將故事令郎出錢乃得出沐名/曰山郎惲罷之休沐皆以法令從事有過輒奏免薦)¶
　(其有行能者郎官化之莫不自厲由是擢為諸吏先/祿勲惲輕財好義殿中稱其公平然伐其行能又性)¶
　(刻害好發人陰伏由是多怨與太僕戴長樂相失長/樂上書告惲以主上為戲語尤悖逆事下廷尉廷尉)¶
　(定國奏惲怨望為訞惡言/大逆不道詔免為庶人)集覽(山郎郎官名注見武/帝元朔三年此云山)¶
<pb:KR2o0020_WYG_013-20b>¶
　(者財用之所/出故名云耳)質實(楊惲華隂/人敞之子)¶
　　書法(免例有三凡書某免者可免者也著所坐者/有罪者也書免某官下某獄免徵下獄免皆)¶
　　(無罪/者也)¶
(丙/寅)三年春正月丞相博陽矦丙吉卒¶
　(吉病上臨問以誰可以自代者吉薦杜延年于定國/陳萬年薨諡曰定後三人居位皆稱職上稱吉為知)¶
　(人班固曰經謂君為元首臣為股肱明其一體相待/而成也近觀漢相高祖開基蕭曹為冠孝宣中興丙)¶
　(魏有聲是時黜陟有序衆職修理公卿多稱/其位海内興於禮讓覽其行事豈虗乎哉)質實(陳/萬)¶
　(年沛郡/相人)¶
<pb:KR2o0020_WYG_013-21a>¶
　　發明(魏丙之卒皆書爵與景武以來/他相不同者所以表其賢也)¶
二月以黃霸為丞相¶
　(霸材長於治民及為丞相功名損於治郡時京兆尹/舍鶡雀飛集丞相府霸以為神雀議欲以聞張敞奏)¶
　(曰竊見丞相請與中二千石博士雜問郡國上計長/史守丞為民興利除害成大化條其對有耕者讓畔)¶
　(男女異路道不拾遺及孝子貞婦者為一軰先上殿/不為條敎者在後叩頭謝丞相雖口不言而心欲其)¶
　(為之也長史守丞對時臣敞舍有鶡雀飛止丞相府/吏多知鶡雀者問之皆陽不知丞相圖議上奏曰臣)¶
　(問上計長史守丞以興化條皇天報下神雀後知從/臣敞舍來乃止臣敞非敢毁丞相也誠恐群臣莫白)¶
　(而長史守丞畏丞相指歸舍法令各為私敎務相増/加澆淳散樸並行偽貌有名亡實傾揺懈怠甚者為)¶
<pb:KR2o0020_WYG_013-21b>¶
　(妖假令京師先行讓畔異路道不拾遺其實亡益廉/貪貞淫之行而以偽先天下固未可也卽諸侯先行)¶
　(之偽聲軼於京師非細事也漢家承敝通變造起律/令所以勸善禁姦條貫詳備不可復加宜令貴臣明)¶
　(飭長史守丞歸告二千石舉三老孝弟力田孝廉廉/吏務得其人郡事皆以法令檢式母得擅為條敎敢)¶
　(挾詐偽以奸名譽者必先受戮以正明好惡天子嘉/納召上計吏使侍中臨飭如敞指意霸甚慙時史高)¶
　(以外屬貴重霸薦高可太尉天子使尚書召問霸太/尉官罷久矣夫宣明敎化通逹幽隱使獄無寃刑邑)¶
　(無盜賊君之職也將相之官朕之任焉高帷幄近臣/朕所目親君何越職而舉之霸免冠謝罪數日乃決)¶
　(自是後不敢復冇所請然自/漢興言治民吏以霸為首)集覽(鶡雀漢書注顔師/古曰鶡音芬本作)¶
　(鳻雀大而色青出羌中今俗謂鶡鷄者是耕者讓畔/五帝本紀舜耕歴山歴山之人皆讓畔正義曰韓子)¶
<pb:KR2o0020_WYG_013-22a>¶
　(歴云農相侵掠舜往耕期年耕者皆讓畔也為一軰/先上殿有以上文四事對者别自作一等先升殿也)¶
　(指歸句絶猶言㫖趣也澆淳散樸澆堅堯反薄也酒/不雜為淳以水澆之則味漓薄也樸匹角反木質也)¶
　(割之則散先天下先去聲凡出於人攙先為/之曰先下先行同軼於京師軼與溢通滿也)正誤(畏/丞)¶
　(相指歸舍法令今按指字句絶歸字屬下句謂長史/守丞歸其郡國也澆淳散樸今按此但言風俗淳厚)¶
　(者澆薄質朴者解散解音蟹偽/聲軼於京師今按軼超過也)¶
三月減天下口錢考異(據昭帝元平元年書減口/賦錢此條口字下漏賦字)¶
　　書法(自高帝始立口賦法人六十三十一年至昭/帝減口賦錢什三元平元年於是又減民賦)¶
　　(益輕矣六十/本或作二十)¶
<pb:KR2o0020_WYG_013-22b>¶
○置西河北地屬國以處匈奴降者質實(西河郡名注/見周威烈王)¶
(二十二年北地郡名/注見秦王政三年)¶
(丁/卯)四年春匈奴呼韓邪單于稱臣遣弟入侍減戍卒什¶
二○糴三輔近郡榖供京師初置常平倉¶
　(自元康以來比年豊稔榖石五錢大司農中丞耿壽/昌奏言歲豊榖賤農人少利故事歲漕關東榖四百)¶
　(萬斛用卒六萬人宜糴三輔𢎞農河東上黨太原郡/榖供京師可省漕卒過半又白令邊郡皆㝷倉以榖)¶
　(賤増其賈而糴以利農穀貴時減賈而糶/名曰常平倉民便之詔賜壽昌爵關内侯)¶
　　書法(志恤民也書常平倉始此終綱目書置常平/三是年齊丙子年魏隋仁壽四年書修一唐)¶
<pb:KR2o0020_WYG_013-23a>¶
　　(𤣥宗開元二年書罷二元帝初元五年唐代宗/大歷五年罷歸宰相書義倉者一陳乙巳年隋)¶
夏四月朔日食○殺故平通侯楊惲¶
　(惲旣失爵位家居治産業以財自娯其友人孫會宗/與惲書為言大臣廢退當闔門惶懼為可憐之意不)¶
　(當治産業通賔客有稱譽惲宰相子有材能少顯朝/廷一朝以晻昧語言見廢内懷不服報書曰竊自思)¶
　(念過已大矣行已虧矣當為農夫以没世矣田家作/苦歲時伏臘烹羊炰羔斗酒自勞酒後耳熱仰天拊)¶
　(缶而呼烏烏其詩曰田彼南山蕪穢不治種一頃豆/落而爲萁人生行樂耳須富貴何時是日也拂衣而)¶
　(喜奮褏低卬頓足起舞誠淫荒無度不知其不可也/又惲兄子譚謂惲曰矦罪薄又有功且復用惲曰有)¶
　(功何益縣官不足為盡力譚曰縣官實然葢司𨽻韓/馮翊皆盡力吏也俱坐事誅或上書告惲驕奢不悔)¶
<pb:KR2o0020_WYG_013-23b>¶
　(過日食之咎此人所致章下廷尉當惲大逆無道腰/斬妻子徙酒泉諸在位與惲厚善者皆免官司馬公)¶
　(曰以孝宣之明魏相丙吉為丞相于定國為廷尉而/趙葢韓楊之死皆不厭衆心惜哉其為善政之累大)¶
　(矣周官司㓂之法有議賢議能若廣漢延壽之治民/寛饒惲之剛直雖有死罪猶將宥之况罪不足以死)¶
　(乎楊子以韓馮翊之愬蕭為臣之自失夫所以使延/壽犯上者望之激之也上不之察而延壽獨䝉其辜)¶
　(不亦/甚哉)集覽(晻昩晻與闇暗通伏臘厯忌釋云伏者何/也金氣伏藏之日也四時伏謝皆以相生)¶
　(立春木代水水生木立夏火代木木生火立冬水代/金金生水立秋金代火而金畏火故至庚日必伏葢)¶
　(庚屬金也陰陽書言從夏至後第三庚為初伏第四/庚為中伏立秋後初庚為末伏故曰三伏顔師古曰)¶
　(伏者謂陰氣將起廹於殘陽而未得升故為藏伏因/名伏曰索隱曰周時無伏秦徳公始作伏祠臘注見)¶
<pb:KR2o0020_WYG_013-24a>¶
　(平帝元始五年酒後耳熱言酒力酣暢也魏文帝與/呉質書曰昔日遊處毎至暢酌流行絲竹並奏酒酣)¶
　(耳熱仰面賦詩忽然不自知其樂又杜甫詩酒酣耳/熱忘頭白要皆本惲之語呼烏烏李斯上書云擊甕)¶
　(叩缶弹筝拊髀而呼烏烏快耳者眞秦聲也是關中/舊有此曲田彼南山山高而在陽人君之象蕪穢不)¶
　(治喩朝廷荒亂也治平聲種一頃豆喻百官也豆者/眞實之物當在倉囷落而為萁萁豆莖零落在野喩)¶
　(已見放棄也楚昭王奉金幣聘孔子孔子乃歌曰大/道隱兮禮為萁賢人竄兮將待時葢司𨽻司𨽻校尉)¶
　(葢寛饒韓馮翊之愬蕭愬告也馮翊太守韓延壽/案校蕭望之在馮翊時放散廩犧官錢事在元年)¶
　　書法(惲免為庶人矣書故平通矦/何廢不以罪也而殺之甚矣)¶
　　發明(趙葢韓楊之死人心不服論者固已詳矣今/以綱目觀之廣漢延壽書殺寛饒書自剄皆)¶
<pb:KR2o0020_WYG_013-24b>¶
　　(不去其官猶曰當任職之時云爾至於楊惲已免/為庶人久矣然且書曰故平通矦則免不以罪不)¶
　　(予其免為可知免猶不予而况/於殺之乎此宣帝之所以雜霸)¶
匈奴郅支單于攻呼韓邪單于走之遂都單于庭¶
　　書法(夷也書所都何郅支強也及韓邪朝漢而郅/支西徙去單于庭至七千里則事漢之効矣)¶
　　(是故都單于庭書徙居/堅昆書所以勸卽華也)¶
(戊/辰)丼露元年春免京兆尹張敞官復以爲冀州刺史¶
　(楊惲之誅公卿奏敞惲之黨友不宜處位上惜敞材/獨寢其奏不下敞使掾絮舜按事舜私歸其家曰五)¶
　(曰京兆耳安能復按事敞聞即収舜繫獄驗治竟致/其死事㑹立春行寃獄使者出舜家載尸自言使者)¶
<pb:KR2o0020_WYG_013-25a>¶
　(奏敞賊殺不辜上欲令敞得自便卽先下前奏免為/庶人敞詣闕上印綬便從闕下亡命數月京師吏民)¶
　(解弛枹鼔數起而冀州部中有大賊天子使使者卽/家召敞妻子皆泣敞獨&KR0015;曰吾身亡命為民郡吏當)¶
　(就捕今使者來此天子欲用我也裝隨使者/詣公車上引見拜冀州刺史到部盜賊屏息)集覽(掾/絮)¶
　(舜絮舜姓名賊捕掾也姓苑注絮尼據反五曰京兆/耳言不久當去京兆尹事㑹立春行寃獄使者出㑹)¶
　(適遇也行去聲案行也言此事適遇使者出使者部/刺史也律立春後不行刑故遣使者案行寃獄枹鼓)¶
　(數起枹音桴擊鼓杖也擊鼓所以警衆數頻也數起/者言偸盜之多也装隨使者詣公車本作卽裝謂卽)¶
　(便裝嚴治行李也公/車令注見文帝三年)正誤(掾絮舜今按漢書注絮女/居切又音如竟致其死事)¶
　(會立春行寃獄使者出今按事字當屬上句漢書張/敞傳云云竟致其死事舜當出死敞使主簿告舜曰)¶
<pb:KR2o0020_WYG_013-25b>¶
　(五日京兆竟何如乃棄舜市㑹立春行寃獄使/者出云云與上文竟致其死事一句隔越不屬)質實¶
　(冀州注見秦二/世二年信都國)¶
　　書法(復以為之例有四有改過之辭有貳過之辭/有不能令之辭有因仍之辭書曰免張敞官)¶
　　(復以為冀州刺史改過/之辭也詳文帝十四年)¶
以韋𤣥成為淮陽中尉¶
　(皇太子柔仁好儒見上所用多文法吏以刑繩下嘗/侍燕從容言陛下持刑太&KR0359;宜用儒生帝作色曰漢)¶
　(家自有制度本以霸王道雜之奈何純任徳敎用周/政乎且俗儒不逹時宜好是古非今使人眩於名實)¶
　(不知所守何足委任乃歎曰亂我家者太子也上次/子淮陽憲王欽好法律聰逹有材王母張偼伃尤幸)¶
<pb:KR2o0020_WYG_013-26a>¶
　(上由是疏太子而愛憲王數嗟嘆憲王曰眞我子也/常欲立之然因太子起於微細上少依許氏及卽位)¶
　(而許后以弑死故勿忍也久之上拜韋𤣥成為淮陽/中尉以𤣥成嘗讓爵於兄欲以感喩憲王由是太子)¶
　(遂安司馬公曰王霸無異道皆本仁祖義任賢使能/賞善罰惡禁暴誅亂顧名位有尊卑功業有巨細耳)¶
　(非若白黒甘苦之相反也漢之所以不能復三代之/治者由人主之不為非先王之道不可復行於後世)¶
　(也夫儒冇君子有小人彼俗儒者誠不足與為治也/獨不可求眞儒而用之乎孝宣謂太子懦而不立闇)¶
　(於治體必亂我家則可矣乃曰王道不可行儒者不/可用豈不過矣哉殆非所以訓示子孫垂法將來者)¶
　(也胡氏曰帝王之徳莫不本於格物致知以誠其意/正心脩身以齊其家若夫正朝廷正百官以正萬民)¶
　(則自是而推之耳内外本末精粗先後非有殊致也/若夫五霸則異是矣其果有格物致知之學乎其意)¶
<pb:KR2o0020_WYG_013-26b>¶
　(果誠心果正身果脩而家果齊乎其所以行之者果/與唐虞夏后商周之敎化類乎以是考之王道霸術)¶
　(正猶羙玉碔砆之不可同年而語也司馬氏譏宣帝/言王道不可行儒者不可用是矣而謂王霸無異道)¶
　(不亦/誤乎)集覽(上少依許氏少去聲微時娶許廣漢女因/依倚廣漢兄弟碔砆讀與武夫同謂石之)¶
　(次玉/者)¶
匈奴兩單于皆遣子入侍¶
　(匈奴左伊秩訾王為呼韓邪計勸令稱臣入朝事漢/求助諸大臣皆曰不可匈奴之俗本上氣力而下服)¶
　(役以馬上戰闘為國故有威名於百蠻且戰死壯士/所有今兄弟爭國不在弟則在兄奈何亂先古之制)¶
　(臣事於漢卑辱先單于為諸國所笑左伊秩訾曰不/然强弱有時今漢方盛匈奴日削雖屈强於此未嘗)¶
<pb:KR2o0020_WYG_013-27a>¶
　(一日安也今事漢則安存不事則危亡計何以過此/呼韓邪從其計引衆南近塞遣子入侍郅支亦遣子)¶
　(入/侍)¶
夏四月黃龍見○太上皇太宗廟火帝素服五日○烏¶
孫國亂遣使分立兩昆彌¶
　(烏孫狂王暴惡失衆肥王翁歸靡胡婦子烏就屠襲/殺狂王自立漢欲討之烏就屠恐願得小號以自處)¶
　(帝遣謁者立元貴靡為大昆彌烏就屠為小昆彌皆/賜印綬大昆彌戸六萬餘小昆彌户四萬餘然衆心)¶
　(皆附於/小昆彌)¶
(己/巳)二年春正月赦減民算三十¶
<pb:KR2o0020_WYG_013-27b>¶
　　書法(自漢初始為算賦人百二十其後又有口錢/口錢嘗再減矣昭帝元平元年五鳳三年而)¶
　　(算賦仍舊帝於是減其四分之一至成帝/而又減算四十民力益寛矣建始二年)¶
○珠厓郡反夏四月遣兵擊之質實(珠厓郡名注見/武帝元鼎六年)○¶
營平矦趙充國卒¶
　(先是充國以老乞骸骨賜安車駟馬黃金罷就第朝/延毎有四夷大議常與參兵謀問籌䇿焉薨諡曰壯)¶
匈奴款塞請朝¶
　(匈奴呼韓邪單于款五原塞願奉國珍朝三年正月/詔有司議其儀丞相御史曰聖王之制先京師而後)¶
　(諸夏先諸夏而後夷狄單于朝賀宜如諸矦王位次/在下蕭望之以為單于非正朔所加故稱敵國宜待)¶
<pb:KR2o0020_WYG_013-28a>¶
　(以不臣之禮位在諸矦王上外夷稽首稱藩中國讓/而不臣此則羈縻之誼謙亨之福也書曰戎狄荒服)¶
　(言其來服荒忽亡常如使匈奴後嗣卒有鳥竄䑕伏/闕於朝享不為畔臣萬世之長䇿也天子采之詔曰)¶
　(匈奴單于稱比蕃朝正朔朕之不徳不能𢎞覆其以/客禮待之令單于位在諸矦王上贊謁稱臣而不名)¶
　(荀悦曰春秋之義王者無外欲一于天下也戎狄道/里遼逺人迹介絶故正朔不及禮敎不加非尊之也)¶
　(詩云自彼氐羌莫敢不來王故要荒之君必奉王貢/若不供職則冇辭讓號令加焉非敵國之謂也望之)¶
　(之議僭度失序以/亂天常非禮也)集覽(款五原塞應劭曰款叩也叩/塞門來服從也如淳曰款寛)¶
　(也請除去守塞之人自保其不爲宼害也五原塞注/見武帝太初三年願奉國珍奉父勇反獻也國珍其)¶
　(國中所産珍寶朝三年正月㑹明年正旦朝賀羈縻/之誼應劭漢官儀曰馬曰羈牛曰縻言制四夷要如)¶
<pb:KR2o0020_WYG_013-28b>¶
　(馬牛之受羈縻也要荒之君禹貢蔡氏傳曰要荒皆/夷狄也要服去王畿已遠謂之要者取要約之義特)¶
　(羈縻之而已荒服去王畿益遠以其荒野故謂/之荒服孫奕示兒編曰陸氏音要一遥反非是)¶
(庚/午)三年春正月匈奴呼韓邪單于來朝還居幕南塞下¶
　(土幸甘泉郊秦畤匈奴呼韓邪單于來朝賜以冠帶/衣裳金璽盭綬玉具劔佩弓矢棨㦸安車鞍馬金錢)¶
　(衣被錦繡縠帛絮禮畢使使者道單于先行宿長平/上還登長平坂詔單于毋謁其郡臣皆得列觀及諸)¶
　(蠻夷君長數萬咸迎於渭橋下夾道陳上登渭橋咸/稱萬歲單于就邸長安置酒建章宫饗賜之二月遣)¶
　(歸國發邊郡士馬送出塞又轉邊穀米糒前後三萬/四千斛給之單于請居光祿塞下有急保受降城自)¶
　(是烏孫以西至安息諸/國近匈奴者咸尊漢矣)集覽(盭綬盭通作綟草名以/染綬亦諸矦王之制晉)¶
<pb:KR2o0020_WYG_013-29a>¶
　(官品令曰三公綠綟綬玉具劒佩七制作玉具鐔衛/佩刀解云標首鐔衛盡用玉為之鐔音淫劒口旁横)¶
　(出者也衛劒鼻也佩刀所佩之刀也棨㦸㦸有衣曰/棨漢制假棨㦸以代斧鉞崔豹古今注曰棨㦸前驅)¶
　(之器也以木為之以赤黒繒為衣又㦸注見周顯王/三十一年長平坂前書音義曰在涇水上夾道陳夾)¶
　(道之兩旁陳列光禄塞初武帝使光祿徐自為出五/原塞數百里遠者千里築城障列亭至盧昫為塞因)¶
　(名光/祿)質實(一統志云長平坂在西安府涇陽縣西南/五十里漢武上丼泉經此有蟲盤而覆地)¶
　(色如生肝頭目口鼻皆具問於東方朔對曰此必秦/故獄處始皇拘殺無辜憤氣所生按地圖果然問何)¶
　(以去之曰積憂者得酒而忘以酒灑之遂消光禄塞/卽五原城也在延安府神木縣漢書光祿徐自為出)¶
　(五原塞數百里築城列障至盧朐山卽舊銀城廢縣/北光祿塞是也受降城注見唐中宗景龍二年安息)¶
<pb:KR2o0020_WYG_013-29b>¶
　(西域國名注見/武帝元鼎二年)¶
　　書法(匈奴自秦始皇三十二年始見於綱目漢文/帝三年始書單于至宣帝五鳳四年始書稱)¶
　　(臣今年始書來朝於是百六十五年矣信哉無百/年之運也自是終西漢之世書單于來朝四是年)¶
　　(黄龍元年元帝竟寧/元年哀帝元夀二年)¶
畵功臣於麒麟閣¶
　(上以戎狄賔服思股肱之美乃圖畫其人於麒麟閣/署其官爵姓名惟霍光不名曰大司馬大將軍博陸)¶
　(侯姓霍氏其次張安世韓増趙充國魏相丙吉杜延/年劉徳梁邱賀蕭望之蘇武凡十一人皆有功徳知)¶
　(名當/世)質實(一統志云麒麟閣在西安府城内漢未央/宫之左乃蕭何所造以藏秘書宣帝圖畫)¶
<pb:KR2o0020_WYG_013-30a>¶
　(功臣/於此)¶
　　書法(何以書錄功臣也終綱目書畫功臣三是年/明帝永平三年唐太宗貞觀十七年鴻都文)¶
　　(學靈帝光和六年十八學士唐/高祖武徳四年則不復書之矣)¶
鳳凰集新蔡質實(一統志云新蔡古呂國之邑名春秋/時蔡平矦徙都此故曰新蔡漢置新)¶
(蔡縣屬汝南郡晉屬汝陰郡劉宋屬新蔡郡南齊置北/新蔡郡東魏置蔡州北齊為廣寧郡隋初為舒州及廣)¶
(寧縣尋改汝北縣大業初州廢縣復舊名唐屬蔡州宋/因之金屬息州元省入息州國朝初復置改屬汝寧府)¶
　(胡氏曰宣帝之時天地變異刑殺過差一歳之間子/弟殺父兄妻殺夫至二百餘人不得稱為太平決矣)¶
　(鳳皇何為數來哉豈宣帝自喜其政臣下有窺見其/微意者故爭言祥瑞以侈燿之而帝亦以此自欺也)¶
<pb:KR2o0020_WYG_013-30b>¶
　(與以張敞所論鶡/雀觀之亦可見矣)¶
　　書法(於是凡六書矣綱目書鳯皇七而昭帝一書/宣帝六書自是終綱目無聞焉帝之世果盛)¶
　　(矣/哉)¶
　　發明(宣帝世鳯皇來集至是凡六書矣考之漢史/則不止是而又播之詔令不一而足然綱目)¶
　　(皆削而不錄至於地震山崩祖廟壞宗廟火日食/星孛雨雹殺人之異則備書於冊所以抑祥瑞戒)¶
　　(恐懼之意嚴矣居/人上者不可不知)¶
丞相霸卒以于定國為丞相¶
○詔諸儒講五經異同於石渠閣¶
<pb:KR2o0020_WYG_013-31a>¶
　(詔諸儒論五經異同蕭望之等平奏上親稱/制臨決立梁邱易夏矦尚書榖梁春秋博士)集覽(石/渠)¶
　(閣蕭何所造三輔黃圖曰閣在未央殿比以藏秘書/其下礱石為渠以導水若今之御溝因以名閣論五)¶
　(經異同施讐論易周堪孔霸論書薛廣徳論詩戴聖/論禮公羊則嚴彭祖榖梁則尹更始異同者謂與經)¶
　(㫖合否也平奏平謂無所可否上親稱制臨決七制/解稱制卽制曰是已自臨視其論議而斷決可否梁)¶
　(邱易梁邱複姓名賀字長翁琅邪諸人從京房受易/帝聞京房易明求其門人始得賀夏矦尚書夏侯複)¶
　(姓大夏侯名勝字長公東平人其先夏侯都尉從濟/南張生受尚書以𫝊族子始昌始昌𫝊勝小夏侯名)¶
　(建字長卿勝之從父子也勝以書授建建又事歐陽/高由是尚書有大小夏候之學榖梁春秋榖梁複姓)¶
　(名淑一名赤字元始魯人何休曰孔子至聖却觀無/窮知秦將必燔書故以春秋之說口授子夏子夏授)¶
<pb:KR2o0020_WYG_013-31b>¶
　(榖梁榖梁為經作傳以授孫卿卿授申公申公授江/翁其後榮廣大善榖梁以傳蔡千秋宣帝好榖梁乃)¶
　(擢千秋為郎博士/秦官掌通古今)正誤(平奏今按平猶評也博雅訂/平也或云去聲平其不平曰)¶
　(平/)質實(一統志云石渠閣在西安府城中漢未央宫/之北蕭何所造以藏入關時所得秦圗書宣)¶
　(帝亦藏秘書於此其下礲石為渠/以導水若今之御溝因以名閣)¶
　　書法(書嘉統一也書講五經始此終綱目/書講五經二是年章帝建初四年)¶
皇孫驁生考異(當去/皇字)¶
　(皇太子所幸司馬良姊病死太子忽忽不樂帝令皇/后擇後宫家人子得元城王政君送太子宫政君故)¶
　(繡衣御史賀之孫女也是歲生成帝於甲舘&KR0030;堂/為世適皇孫帝愛之自名曰驁字太孫常置左右)集¶
<pb:KR2o0020_WYG_013-32a>¶
　覽(家人子外戚傳曰昭儀位視丞相爵比諸矦王降/至上家人子中家人子視有秩斗食云元城縣名)¶
　(注見莽始建國三年甲舘畵堂舘通作觀並去聲甲/觀觀名畫堂堂名顔師古曰甲者甲乙丙丁之次畫)¶
　(堂宫殿中/彩畫之堂)¶
　　書法(皇孫生不書書驁生何驁王政君所生也王/氏之簒漢之中否自驁生始矣故謹書之終)¶
　　(綱目書皇孫/生一而已)¶
烏孫公主來歸¶
　(公主上書言年老思土願歸𦵏漢地天子/閔而迎之待之如公主之制後二嵗卒)¶
　　書法(綱目公主和親書歸三是年唐肅宗/乾元二年寧國武宗㑹昌三年太初)¶
<pb:KR2o0020_WYG_013-32b>¶
(辛/未)四年冬匈奴兩單于俱遣使朝獻¶
　(漢待呼韓/邪使有加)¶
(壬/申)黃龍元年春匈奴呼韓邪單于來朝郅支徙居堅昆¶
　(郅支聞漢助呼韓邪自度力不能定匈奴欲與烏孫/并力烏孫殺其使遣騎迎之郅支覺其謀擊破烏孫)¶
　(烏揭丁令堅昆而并之畱/都堅昆去單于庭七千里)集覽(烏掲西域國名揭邱/列反丁令注見武帝)¶
　(天漢元年丁靈堅昆西域國名在伊吾西焉耆北/人皆赤髪綠晴唐初號結骨唐末改號黠戞斯)¶
三月有星孛于王良閣道入紫㣲宫集覽(王良閣道天/官書注正義)¶
(曰王良五星在奎北河中天子奉御宮也閣道六星在/王良北飛閣之道天子欲遊别宮之道占一星不見則)¶
<pb:KR2o0020_WYG_013-33a>¶
(輦路不通動摇則/宮掖之内兵起)○帝寢疾以史高為大司馬車騎將¶
軍蕭望之為前將軍光祿勲周堪為光祿大夫受遺詔¶
輔政領尚書事冬十二月帝崩¶
　(班固曰孝宣之治信賞必罰綜核名實政事文學法/理之士咸精其能至于技巧工匠器械自元成間鮮)¶
　(能及之亦足以知吏稱其職民安其業也遭値匈奴/乖亂推亡固存信威北夷單于慕義稽首稱藩功光)¶
　(祖宗業垂後嗣可謂中/興侔徳殷宗周宣矣)集覽(綜核七制解相參錯為/綜不虗拘為核推亡固)¶
　(存書仲虺文也有亡道者則推而滅之有存道者則/輔而固之今宣帝朝呼韓邪而固存之走郅支使遠)¶
　(遁焉故此贊引仲虺誥語云信威北夷信讀曰伸一/說謂恩信及威聲並著于北夷侔徳殷宗周宣殷高)¶
<pb:KR2o0020_WYG_013-33b>¶
　(宗周宣王皆中興之主今/宣帝之徳可與侔齊也)正誤(信威北夷今按/信音伸為是)質實¶
　(周堪文/安人)¶
　　書法(武帝之末始書受遺詔於是再見自是歷東/漢之世無書者至昭烈之末而後書賀善贊)¶
　　(曰宣帝號尚嚴而篇中書寛恤之政四詔有大父/母父母䘮勿繇詔子匿父母妻匿夫孫匿大父母)¶
　　(皆勿治令郡國歲上繫囚掠笞瘦死者以課殿最/詔年八十以上非誣告人勿坐謂非惻隱之發乎)¶
　　(惜夫信鳳皇惑碧雞而趙楊韓之死不/免書殺此綱目所以責賢者之備也)¶
太子奭卽位尊皇太后曰太皇太后皇后曰皇太后考¶
異(按元平元年已書宣帝尊上官/后曰太皇太后此年再書疑羡)¶
<pb:KR2o0020_WYG_013-34a>¶
　　書法(太皇太后何昭后上官氏也據下書太皇太/后上官氏崩宣帝即位嘗尊為太皇太后矣)¶
　　(元帝視之則曽祖母也於是復稱皇太后而書尊/曰太皇太后者豈太皇太后之上無以稱之故云)¶
　　(爾/歟)¶
(癸/酉)孝元皇帝初元元年春正月葬杜陵質實(一統志云/杜陵在西)¶
(安府城東南一十五里樂/游原有廟許后陵亦在焉)○赦○三月立倢伃王氏為¶
皇后考異(按唐高宗永徽五年書立太宗才人武氏為/昭儀以著高宗麀聚之醜而唐詔謂事同政)¶
(君據甘露三年書皇孫驁生分注帝令皇后擇後宮家/人子得元城王政君送太子宫至是生成帝則此上當)¶
(先書以宣帝宮人王氏/為倢伃必傳錄闕漏)○以公田及苑振業貧民賦貸¶
<pb:KR2o0020_WYG_013-34b>¶
種食¶
　　書法(書嘉恤民也終綱日書以苑賦民三是年章/帝建初元年晉穆帝永和元年燕以囿假民)¶
　　(一初元/二年)¶
○夏六月大疫詔損膳減樂府員省苑馬以振困乏¶
　　書法(書救災也書大疫始此綱目書疫十有五而/書大者十一秦戊午年宣帝元康二年並疫)¶
　　(是年桓帝延熹四年靈帝建寜四年熹平二年光/和二年五年中平二年後主建興十二年晉甲午)¶
　　(年乙未年並大疫惠帝元康六年七年並疫懐帝/永嘉六年大度書救災之政二宣帝元康二年是)¶
　　(年而/已)¶
<pb:KR2o0020_WYG_013-35a>¶
○秋九月關東大水饑○以貢禹為諌大夫罷宮館希¶
幸者減榖食馬肉食獸¶
　(上素聞王吉貢禹皆明經潔行遣使者徴之吉道病/卒禹至拜為諫大夫問以政事禹言古者人君節儉)¶
　(什一而稅亡他賦役故家給人足高祖文景宮女不/過十餘廐馬百餘匹故時齊三服官輸物不過十笥)¶
　(今工作數千嵗費鉅萬廐馬食粟將萬匹武帝多取/好女至數千人塡後宮及棄天下多藏金錢財物又)¶
　(以後宮女置於園陵使天下承化取女過度内多怨/女外多曠夫及衆庶葬埋皆虗地上以實地下其過)¶
　(自上生惟陛下深察古道從其儉者天生聖人葢為/萬民非獨使自娯樂而已也天子善其言下詔令諸)¶
　(宮館希御幸者勿繕治太僕減榖食馬水衡省肉食/獸司馬公曰忠臣之事君也責其所難則其易者不)¶
<pb:KR2o0020_WYG_013-35b>¶
　(勞而正補其所短則其長者不勸而遂孝元優游不/斷䜛佞用權當時之大患也而禹不以為言恭謹節)¶
　(儉孝元之素志也而禹孜孜言之何哉使禹之/智不足以知烏得為賢知而不言為罪愈大矣)集覽¶
　(齊三服官齊國舊有三服官春獻冠幘縰為首服紈/素為冬服輕綃為夏服取女取與娶同水衡張晏曰)¶
　(水衡都尉主都水及上林苑顔師古曰衡平也主平/其稅入食貨志初大司農管鹽鐡官布故多置水衡)¶
　(欲以主鹽鐡及楊可告緡上林/財物衆乃令水衡主上林苑)質實(貢禹琅/邪人)¶
　　發明(元帝繼統之初他務未遑首以公田振業貧/民賦貸種食未幾又復振困乏罷宫舘減獸)¶
　　(馬凡見於綱目所書者班班可紀雖文景初政未/有是也然治道不進反為基禍之主何哉優柔不)¶
　　(斷戚宦用權大本旣已不立縱有一二小善無益/於事書之不沒其實所以示人君不可不知所本)¶
<pb:KR2o0020_WYG_013-36a>¶
置戊巳校尉屯田車師故地集覽(戊巳校尉顔師古曰/甲乙丙丁庚辛壬癸)¶
(皆有正位惟戊巳寄治耳今所置校尉亦無常居故取/戊巳為名有戊校尉有已校尉一說戊巳居中鎮覆四)¶
(方今所置校尉亦處/西域之中撫諸國也)¶
(甲/戌)二年春正月帝如丼泉郊泰畤○下蕭望之周堪及¶
宗正劉更生獄皆免為庶人質實(劉更生卽劉向/宗正令徳之子)¶
　(史高以外屬領尚書事蕭望之周堪為之副望之堪/皆以師傳舊恩天子任之數言治亂陳王事選白宗)¶
　(室明經有行諫大夫更生給事中與侍中金敞並拾/遣左右四人同心謀議勸導上以古制多所欲匡正)¶
　(上甚鄉納之史高充位而已由此與望之有隙中書/令𢎞恭僕射石顯自宣帝時乆典樞機帝卽位多疾)¶
<pb:KR2o0020_WYG_013-36b>¶
　(以顯中人無外黨遂委以政事無大小因顯白決貴/幸傾朝百僚皆敬事顯顯爲人巧慧習事能深得人)¶
　(主微指内深賊持詭辯以中傷人忤恨睚眦輒被以/危法與高為表裏論議常持故事不從望之等望之)¶
　(等患苦許史放縱又疾恭顯擅權建白以為中書政/本國家樞機宜以通明公正處之武帝游宴後庭故)¶
　(用宦者非古制也宜罷中書宦官應古不近刑人之/義上初卽位謙讓重改作議乆不定出更生為宗正)¶
　(望之堪數薦名儒以備諌官鄭朋陰欲附望之上疏/言高為奸利及許史子弟罪過章視周堪堪白令朋)¶
　(待詔金馬門望之始見朋接待以意後知其傾邪絶/不與通朋怨恨更求入許史推所言事曰皆堪更生)¶
　(教我待詔華龍行汙穢欲入堪等堪等不納亦與朋/相結恭顯令二人告望之等欲疏退許史狀候望之)¶
　(出休日上之事下𢎞㳟問狀望之對曰外戚在位多/奢淫欲以匡正國家非為邪也㳟顯奏望之堪更生)¶
<pb:KR2o0020_WYG_013-37a>¶
　(朋黨相稱舉數譖訢大臣毁離親戚欲以專擅權勢/為臣不忠誣上不道請謁者召致廷尉時上初卽位)¶
　(不省召致廷尉為下獄也可其奏後上召堪更生曰/繫獄上大驚曰非與廷尉問邪以責恭顯皆叩頭謝)¶
　(上曰令出視事恭顯史高言上新卽位未以徳化聞/於天下而先驗師傅旣下獄宜因決免於是赦望之)¶
　(罪收印綬及堪更/生皆免為庶人)集覽(中人宦官也建白建議而告/白於上不近刑人注見昭帝)¶
　(元平元年章視視與示同以奏章出示/周堪待詔金馬門注見武帝元光五年)¶
　　發明(元帝至是已不可與有為矣望之堪皆以師/傳舊人受遺輔政未及二載乃與更生俱以)¶
　　(無罪被繫至於不省召致廷尉為下獄曁詰問得/知又復不能正其欺罔之罪乃反黜免堪等其昏)¶
　　(庸若此尚可與之冇為哉考之前史乃參以分注/止謂堪更生繫獄而不及望之今綱日所書則併)¶
<pb:KR2o0020_WYG_013-37b>¶
　　(以望之為下獄何哉觀恭顯召致廷尉之奏望之/固已俱在其中至史高宣言亦有先驗師傅下獄)¶
　　(之語既曰師傅則不但堪更生明矣或者又謂望/之他日特以不肯就獄之故而死是前此未嘗逮)¶
　　(繫也殊不知恭顯初奏旣已併及固無獨免之理/特始焉謁者召致切意望之是時猶可隱忍至後)¶
　　(來太常急發執金吾車騎馳圍其第故決意自裁/爾况恭顯併奏元帝旣可其請正使果不下獄是)¶
　　(亦下獄之人也綱目所書/夫豈過哉故特詳而辯之)¶
隴西地震質實(隴西郡名注見/秦王政三年)¶
　(敗城郭屋/室壓殺人)¶
罷黃門狗馬以禁囿假貧民舉直言極諌之士○夏四¶
<pb:KR2o0020_WYG_013-38a>¶
月立子驁為皇太子¶
　(待詔鄭朋薦太原太守張敞先帝名臣宜傅輔皇太/子上以問蕭望之望之以為敞能吏任治煩亂材輕)¶
　(非師傅之器上欲以/為左馮翊㑹敞病卒)質實(太原郡名注見齊明/帝建武三年并州)¶
賜蕭望之爵關内矦給事中朝朔望¶
　　發明(望之前日以無罪見黜固當引身而退高蹈/邱園為明哲保身之計可也賜爵而朝朔望)¶
　　(果何為哉去就不明以及其身綱果雖無貶詞而/義則在其中其有愧二疏多矣又  見幾之君子)¶
　　(乎是以他日自/殺盡削其官也)¶
○關東饑○秋七月地復震¶
<pb:KR2o0020_WYG_013-38b>¶
　　書法(復者何異之也先是書地震多矣未冇一歲/再震者以是為異也故特書復自是不可勝)¶
　　(書雖一歲再震不以復書矣終綱目書地震一百/一歲再震者十三是年安帝永初四年元初三年)¶
　　(六年延尤元年順帝水和二年三年桓帝元嘉二/年靈帝光和元年獻帝初平四年興平元年而一)¶
　　(月再震者二和帝建和/三年獻帝興平元年)¶
○以周堪劉更生為中郎尋繫獄免冬十二月蕭望之¶
自殺以宦者石顯為中書令考異(據上分注中書令𢎞/恭僕射石顯自宣帝)¶
(時久典摳機竊考前漢刑臣與政恭顯為罪之魁此書/石顯為中書令而前不書𢎞恭為中書令亦是闕漏)¶
　(上復徴周堪劉更尘欲以為諌大夫恭顯白以為中/郎上噐重蕭望之不已欲倚以為相恭顯許史皆側)¶
<pb:KR2o0020_WYG_013-39a>¶
　(目更生乃使其外親上變事言地震殆為恭等宜退/恭顯以章蔽善之罰進望之等以通賢者之路恭顯)¶
　(疑其更生所為自請考奸詐辭服遂逮繫獄免為庶/人㑹望之子伋亦上書訟望之前事事下有司復奏)¶
　(望之敎子上書失大臣體不敬請逮捕恭顯等知望/之素高節不詘辱建白望之前幸不坐復賜爵邑不)¶
　(悔過服罪深懷怨望自以託師傅終必不坐非頗屈/望之於牢獄□其怏怏心則聖朝無以施恩厚上曰)¶
　(太𫝊素剛安肯就吏顯等曰人命至重望之所坐語/言薄罪必無所憂上乃可其奏顯等令謁者召望之)¶
　(因急發執金吾車騎馳圍其第望之以問門下生朱/雲雲好節士勸望之自裁望之仰天歎曰吾嘗備位)¶
　(將相年踰六十矣老入牢獄茍求生活不亦鄙乎飲/鴆自殺天子聞之驚拊手曰曩固疑其不就牢獄果)¶
　(然殺吾賢傅卻食涕泣哀動左右召顯等責問以議/不詳皆免冠謝良乆然後已上追念望之不忘毎嵗)¶
<pb:KR2o0020_WYG_013-39b>¶
　(時遺使者祠祭其塜終帝之世是嵗恭死遂以顯為/中書令司馬公曰甚矣孝元之易欺而難悟也夫恭)¶
　(顯之邪說詭計誠有所不能辨也至於望之自殺則/恭顯之欺亦明矣在中智之君孰不感動奮發以底)¶
　(邪臣之罰孝元則不然雖涕泣不食以傷望之而終/不能誅恭顯纔得其免冠謝而已如此則姦臣安所)¶
　(懲乎是使恭顯得肆其/邪心而無復忌憚者也)¶
　　書法(自殺未冇不書故者不書故無故也無故者/必有其故於是有任其咎者矣然則望之何)¶
　　(以不書爵病漢也曷為病之望之顧命大臣旣免/為庶人矣賜爵固不足書也𢎞恭為中書令則不)¶
　　(書書石顯何病漢也曷為病之望之自殺帝涕泣/不食矣不惟不能罪顯又以為中書令是誠何心)¶
　　(哉綱目聨書之/所以深病帝也)¶
<pb:KR2o0020_WYG_013-40a>¶
　　發明(望之自殺不言其故元帝之繆固無可言者/若夫以宦者而令中書則其禍&KR0054;矣揭而書)¶
　　(之所以著漢/業衰微之本)¶
(乙/亥)三年春罷珠厓郡¶
　(珠厓儋耳郡在海中洲上吏卒皆中國人多侵陵之/其民亦暴惡自以阻絶數犯吏禁率數年一反殺吏)¶
　(漢輒發兵擊定之至是諸縣叛連年不定上謀於群/臣欲大發軍待詔賈捐之曰臣聞堯舜聖之盛禹入)¶
　(聖域而不優以三聖之徳地方不過數千里西被流/沙東漸于海朔南曁聲教言欲與聲敎則治之不欲)¶
　(與者不彊治也殷周之地東不過江黄西不過氐羌/南不過蠻荆北不過朔方是以頌聲並作人樂其生)¶
　(越裳氏重九譯而獻此非兵革之所能致也以至于/秦興兵遠攻貪外虗内而天下潰叛孝武皇帝厲兵)¶
<pb:KR2o0020_WYG_013-40b>¶
　(馬以攘四夷賦煩役重宼賊並起是皆廓地泰大征/伐不休之故也今關東民困流離道路至嫁妻賣子)¶
　(法不能禁義不能正此社稷之憂也駱越之人父子/同川而浴與禽獸無異本不足邵縣置也霧露氣濕)¶
　(多毒草蟲蛇水土之害人未見虜戰士自死棄之不/足惜不擊不損威今陛下不忍悁悁之忿欲驅士衆)¶
　(擠之大海之中快心幽㝠之地非所以救饑饉保元/元也且以往者羌軍言之暴師曾未一年兵出不踰)¶
　(千里費四十餘萬萬大司農錢盡乃以少府禁錢續/之夫一隅為不善費尚如此况於勞師遠攻亡士無)¶
　(功乎臣愚以為非冠帶之國禹貢所及春秋所治皆/可且無以為願遂棄珠厓專用恤關東為憂上以問)¶
　(大臣丞相于定國以為前擊珠厓興兵連年校尉十/一人還者二人卒士及轉輸死者萬人費用三萬萬)¶
　(餘尚未能盡降今闗東困乏民難揺動捐之議是詔/罷珠厓郡民有慕義欲内屬便處之不欲勿彊捐之)¶
<pb:KR2o0020_WYG_013-41a>¶
　(誼曾/孫也)集覽(西被流沙東漸于海朔南暨聲教書禹貢/孔氏傳曰此言五服之外皆與王者聲敎)¶
　(而朝見也漸子亷反朔南北方也蔡氏傳曰漸漬被/覆曁及也地有遠近故言有淺深聲謂風聲敎謂敎)¶
　(化林氏曰振舉於此而遠者聞焉故謂之聲軌範於/此而遠者効焉故謂之敎鄭𤣥曰地理志張掖郡居)¶
　(延縣西北有居延澤古文以為流沙孔穎逹曰流沙/當是西境之最遠者也而地志以流沙為張掖居延)¶
　(澤計當在居延縣西大遠矣志言非也杜佑曰在沙/州西八十里其沙隨風流行故曰流沙沈括曰嘗過)¶
　(無定河活沙履之百歩皆動如行幕上或䧟則人馬/車䭾以百千數無孑遺者或謂此卽流沙也案五代)¶
　(晉高居誨使于闐記自靈川過黃河行三十里始渉/沙入党項界自此沙行四百餘里登沙嶺渡白亭河)¶
　(至凉州自凉州西五百里至甘州丼州西始渉磧磧/無水西北五百里至肅州渡金河西百里出天門關)¶
<pb:KR2o0020_WYG_013-41b>¶
　(又西百里出玉門關西至𤓰州𤓰州南十里鳴沙山/冬夏殷殷有聲如雷云禹貢流沙也欲與與讀曰預)¶
　(下不欲與同江黄史記杞世家注索隱曰江黄二國/並嬴姓也地理志江國在汝南安陽縣黃國在汝南)¶
　(弋陽縣括地志云秦時黃都在光州定城氏羌注見/光武建武十二年蠻荆周本紀秦伯亡如荆蠻正義)¶
　(曰楚滅越其地屬楚秦滅楚其地屬秦秦諱楚改曰/荆故通號呉越之地為荆及北人書史加云蠻勢之)¶
　(然也朔方注見武帝元朔二年越裳氏重九譯而獻/越裳南方遠國名在交趾之南周成王時重九譯而)¶
　(來獻白雉重九譯注見武帝元狩元年駱越注見文/帝元年駱役悁悁詩澤陂篇中心悁悁注悁悁猶悒)¶
　(悒也悁烏𤣥反保元元戰國䇿子元元注高誘曰元/元善也姚察云古者謂人云善人也因善為元故云)¶
　(黎元其言元元者非一人也顧野王云/元元猶言喁喁也可足愛貎未安其說)正誤(悁悁今/按悒悒)¶
<pb:KR2o0020_WYG_013-42a>¶
　(憂也悁當如說文訓忿也/魯仲連曰棄忿悁之節)質實(一統志云江春秋時/國名漢改為陽安縣)¶
　(屬汝南郡晉宋省入安昌縣故城在汝寧府息縣西/南一十里黃古黃子國名戰國屬楚秦屬九江郡漢)¶
　(屬汝南江夏二郡三國魏省之故城在汝寧府定/城廢縣西一十二里賈捐之洛陽人誼之曾孫)¶
夏赦○旱○罷丼泉建章宮衞令就農百官各省費條¶
奏質實(甘泉宫注見文帝三年建/章帝注見武帝太初元年)○以周堪為光祿勲¶
張猛為光祿大夫給事中¶
　(猛堪弟/子也)質實(張猛城固人/騫之孫也)¶
(丙/子)四年春三月帝如河東祠后土質實(祠后土注見武/帝元鼎四年)¶
<pb:KR2o0020_WYG_013-42b>¶
(丁/丑)五年春正月以周子南君為周承休矦集覽(周子南/君武帝)¶
(封姬嘉為子南/君以奉周祀)質實(一統志云承休漢之縣名元帝所/置屬河南郡後光武封姬常為承)¶
(休公主周祀卽此隋改曰承休縣唐初改/為梁縣後省之故城在南陽府汝州東)○三月帝如¶
雍祠五畤○夏四月有星孛于參○六月以貢禹為御¶
史大夫罷鹽鐡官常平倉及愽士弟子員數¶
　(用禹言詔太官毋日殺所具各減半罷角抵齊三服/官北假田官鹽鐡官常平倉博士弟子毋置員民有)¶
　(通一經者皆復省刑/罰七十餘事禹尋卒)¶
匈奴郅支單于殺漢使者西走康居¶
<pb:KR2o0020_WYG_013-43a>¶
　(郅支單于自以道遠又恐漢擁護呼韓邪而不助已/困辱漢使者江乃始等遣使求侍子漢議遣衞司馬)¶
　(谷吉送之貢禹匡衡以為郅支鄉化未醇所在絶遠/宜令使者送其子至塞而還吉願送至庭許之旣至)¶
　(郅支殺之自知負漢又聞呼韓邪益彊恐見襲擊㑹/康居王數為烏孫所困遣使迎郅支欲與合兵取烏)¶
　(孫郅支數怨烏孫遂引兵西衆寒道死餘三千人康/居王以女妻郅支甚尊敬之欲倚其威以脅諸國郅)¶
　(支數擊烏孫至赤谷城烏孫/西邊空虗不居者五千里)集覽(赤谷城烏孫大/昆彌治于此)質¶
　實(康居西域國名注見武帝/元朔三年匡衡東海承人)¶
(戊/寅)永光元年春郊泰畤¶
　(上郊泰畤禮畢因留射獵御史大夫薛廣徳曰關東/困極人民流離陛下日撞亡秦之鐘聽鄭衞之樂臣)¶
<pb:KR2o0020_WYG_013-43b>¶
　(誠悼之今士卒暴露從官勞倦陛下亟反/宫思與百姓同憂樂天下幸甚上即日還)集覽(鄭衞/之樂)¶
　(記樂記子夏對魏文矦曰鄭音好濫淫志衞音趨數/煩志皆淫於色而害於徳也注趨數音促速正義曰)¶
　(鄭衛之音卽靡靡之樂昔殷紂使師延作靡靡之樂/武王伐紂師延將樂器投濮水而死後晉國樂師師)¶
　(涓過焉聞水中作此樂因聽而冩之旣還為晉平公/鼓之師曠曰亡國之音也得此必於桑間濮上乎鄭)¶
　(𤣥曰濮水之上有地名桑間在濮陽南/以界乎鄭衛二國之間故名鄭衛之樂)質實(薛廣徳/沛國相)¶
　(人/)¶
詔舉質撲敦厚遜讓有行者¶
　(仍詔光祿歲以/此科第郎從官)¶
<pb:KR2o0020_WYG_013-44a>¶
　　書法(終綱目舉敦朴二是/年順帝陽嘉元年)¶
三月赦○雨雪隕霜殺桑○秋上酎祭宗廟考異(按年/號例)¶
(曰正統之君秦漢以下曰帝注云其曰上者當/時臣子之辭今不用此年書上必傳錄之誤)集覽(上/酎)¶
(上是掌反獻也酎注/見武帝元鼎五年)¶
　(上出便門欲御樓船薛廣徳當乘輿車免冠頓首曰/宜從橋詔曰大夫冠廣徳曰陛下不聽臣臣自刎以)¶
　(血汙車輸陛下不得入廟矣上不說先驅張猛進曰/臣聞主聖臣直乘船危就橋安聖主不乘危御史大)¶
　(夫言可聽上曰曉人/不當如是邪遂從橋)¶
大饑○丞相定國御史大夫廣徳罷¶
<pb:KR2o0020_WYG_013-44b>¶
　(上始卽位連年災害言者歸咎大臣於是上以朝日/引見丞相責以職事定國等皇恐上書自劾乞骸骨)¶
　(乃賜安車駟馬/黃金罷就第)¶
　　書法(以災害也於/是始書罷)¶
城門校尉諸葛豐有罪免左遷周堪為河東太守張猛¶
為槐里令¶
　(石顯憚堪猛等數譖毁之劉更生懼其傾危上書曰/臣聞舜命九官濟濟相讓和之至也衆賢和於朝則)¶
　(萬物和於野故蕭韶九成而鳳皇來儀周文開基崇/推讓之風銷分爭之訟武王繼政諸矦和於下天應)¶
　(報於上下至幽厲之際朝廷不和轉相非怨則日月/薄食水泉沸騰山谷易處霜降失節由此觀之和氣)¶
<pb:KR2o0020_WYG_013-45a>¶
　(致祥乖氣致異祥多者其國安異衆者其國危天地/之常經古今之通義也陛下開三代之業招文學之)¶
　(士優游寛容使得並進今邪正雜糅忠䜛並進章交/公車人滿北軍更相䜛愬轉相是非所以熒惑耳目)¶
　(感移心意不可勝載分曹為黨往往群朋將同心以/䧟正臣正臣進者治之表也正臣䧟者亂之機也乘)¶
　(治亂之機未知孰任而災異數見此臣所以寒心者/也初元以來六年矣按春秋六年之中災異未有稠)¶
　(如今者也原其所以由䜛邪並進也䜛邪之所以並/進由上多疑心旣已用賢人而行善政如或譖之則)¶
　(賢人退而善政還夫執狐疑之心者來䜛賊之口持/不斷之意者開群枉之門䜛邪進則衆賢退群枉盛)¶
　(則正士消治亂榮辱之端在所信任信任旣賢在於/堅固而不移今出善令未能踰時而反用賢未能三)¶
　(旬而退二府奏佞讇不當在位歴年而不去出令則/如反汗用賢則如轉石去佞則如㧞山如此望陰陽)¶
<pb:KR2o0020_WYG_013-45b>¶
　(之調不亦難乎是以群小窺見間隙巧言醜詆流言/飛文譁於民間昔孔子與顔淵子&KR0104;更相稱譽不為)¶
　(朋黨禹稷與臯陶傳相汲引不為比周何則忠於為/國無邪心也今佞邪共謀違善依惡數設危險之言)¶
　(欲以傾移主上如忽然用之此天地之所以先戒災/異之所以重至者也今以陛下明知誠深思天地之)¶
　(心考祥應之福災異之禍以揆當世之變放遠佞邪/之黨壞散險陂之聚杜閉群枉之門廣開衆正之路)¶
　(決斷狐疑分别猶豫使是非炳然可知則百異消滅/而衆祥並至太平之基萬世之利也是嵗夏寒日青)¶
　(顯及許史皆言堪猛用事之咎上内重堪又患衆口/之浸潤無所取信時長安令楊興以材能幸常稱譽)¶
　(堪上欲以為助乃問興朝臣齗齗不可光祿勲何邪/興傾巧謂上疑堪因順指曰堪非獨不可於朝廷自)¶
　(州里亦不可也臣見衆人前以堪為當誅故言堪不/可誅傷為國養恩也上曰然今宜奈何興曰臣愚以)¶
<pb:KR2o0020_WYG_013-46a>¶
　(為可賜爵食邑勿令典事明主不失師𫝊之恩此最/䇿之得也上於是疑之城門校尉諸葛豐以剛直著)¶
　(名上書告堪猛罪上不置豐乃詔御史豐前數稱言/堪猛之羙為司𨽻校尉不順四時專作苛暴朕不忍)¶
　(下吏以為城門校尉不内省諸已而反怨堪猛告按/無証之辭暴揚難驗之罪毁譽恣意不顧前言其免)¶
　(為庶人豐言堪猛貞信不立朕閔而不治又惜其材/能未有所効其左遷堪為河東太守猛槐里令司馬)¶
　(公曰豐於堪猛前譽而後毁其志非為朝廷進善而/去姦也欲比周求進而已矣斯亦鄭朋楊興之流烏)¶
　(在其為剛直哉人君者察羙惡辨是非賞以勸善罰/以懲姦所以為冶也使豐言得實則豐不當絀若其)¶
　(誣罔則堪猛何辜焉今兩責而/俱棄之則羙惡是非果何在哉)集覽(章交公車人滿/北軍言奏章之)¶
　(多其被舉劾者衆也劉向傳注上章於公車冇不如/法者以付北軍尉北軍尉以法治之又公車注見文)¶
<pb:KR2o0020_WYG_013-46b>¶
　(帝三年北軍注見宣帝地節三年踰時一時三月也/二府丞相府御史府出令則如反汙今出善令未踰)¶
　(時而反是反汗也易渙汗其大號朱氏附錄曰號令/當散如汗之出千毛百竅中迸散出來這箇物出不)¶
　(會反醜詆醜惡詆毁也流言謂其言如水之流謗毁/無實飛文無姓名之文不知所從來也汲引引薦也)¶
　(如井中汲水引之而升也險陂陂彼寄反字與詖通/詩卷耳篇序險詖私謁之心注崔云險陂不正也齗)¶
　(齗不可光祿勲徐廣曰齗魚巾反齗齗争辨之意劉/向傳注齗齗忿嫉貎光祿勲周堪也謂堪不可用故)¶
　(言堪本作故臣前書言堪不可誅城門校尉百官表/云掌京師城門屯兵為司𨽻校尉不順四時言豐前)¶
　(為司𨽻校尉時於春夏繫治人也百官表/云司𨽻校尉職掌徒𨽻捕巫蠱督大奸猾)質實(一統/志云)¶
　(諸葛豐琅邪人槐里漢初縣名屬京兆尹東漢以後/因之晉為始平郡治所後廢之故城在西安府興平)¶
<pb:KR2o0020_WYG_013-47a>¶
　(縣東南一十里卽犬邱/城也其西城名小槐里)¶
　　書法(於是豐劾堪猛帝旣以是罪豐矣乃復左遷/堪猛是誠何心哉綱目上書豐有罪下書左)¶
　　(遷堪猛/病帝也)¶
待詔賈捐之棄市¶
　(賈捐之與楊興善捐之數短石顯以故不得官希復/進見興新以材能得幸捐之謂曰使我得見言君蘭)¶
　(京兆尹可立得興曰君房下筆言語妙天下使君房/為尚書令勝五鹿充宗逺甚捐之曰令我得代充宗)¶
　(君蘭為京兆京兆郡國首尚書百官本天子眞大治/士則不隔矣捐之復短顯興曰顯方信用今欲進且)¶
　(與合意卽得入矣卽共為薦顯奏稱譽其美又共為/薦興奏以為可試守京兆尹顯聞白之上乃下興捐)¶
<pb:KR2o0020_WYG_013-47b>¶
　(之獄令顯治之捐之竟坐罔上不道棄市興髠鉗為/城旦司馬公曰君子以正攻邪猶懼不克况捐之以)¶
　(邪攻邪其/能免乎)集覽(言君蘭為句君蘭楊興字捐之謂我/若得朝見時卽以君蘭言之於上也)¶
　(通鑑考異曰案荀紀蘭作蕳五鹿&KR0232;姓風俗通云五/鹿衞邑晉公子重耳封舅犯於此後因為氏天下真)¶
　(大治士則不隔矣眞大治者非文致太平之謂士則/不隔者謂賢士之路開無隔塞之患也列子皇帝篇)¶
　(天下大治幾若華胥氏之國史記秦本紀自/黃帝作為禮樂法度身以先之僅以小治)質實(五/鹿)¶
　(充宗頓/邱人)¶
匈奴呼韓邪單于北歸庭¶
(己/卯)二年春二月赦○以韋𤣥成為丞相○三月朔日食¶
<pb:KR2o0020_WYG_013-48a>¶
○夏六月赦¶
　　書法(赦必書不悉書自元帝始其自元帝始何不/勝書也自趙主父始書大赦秦始皇帝不書)¶
　　(赦二世書大赦一高帝在位十二年書赦三而五/年一赦再赦惠帝在位七年書赦一吕太后八年)¶
　　(不書赦文帝七年始書赦凡二十三年書赦三景/帝十六年書赦六武帝五十四年書赦一十八昭)¶
　　(帝十三年書赦七宣帝二十五年書大赦一書赦/八凡書赦九而為鳳凰而赦者居其四元帝卽位)¶
　　(至是七年書赦五矣合而考之秦皇吕后不論莫/疎於文帝其次惠帝而元帝為最數矣故畧之自)¶
　　(是赦無事/義者不書)¶
○以匡衡為光祿大夫¶
<pb:KR2o0020_WYG_013-48b>¶
　(上問給事中匡衡以地震日食之變衡上疏曰陛下/閔愚民觸法抵禁比年大赦使得自新天下幸甚臣)¶
　(竊見大赦之後姦邪不為衰止今日大赦明日犯法/相随入獄此殆導之未得其務也今天下俗貪財賤)¶
　(義重聲色上侈靡廉恥之節薄淫辟之意縱紀綱失/序疏者踰内親戚之㤙薄婚姻之黨隆茍合徼幸以)¶
　(身設利不改其原雖嵗赦之刑猶難使錯而不用也/臣愚以為宜壹曠然大變其俗夫朝廷者天下之楨)¶
　(幹也公卿相與循禮恭讓則民不爭好仁樂施則下/不暴上義高節則民興行寛柔和惠則衆相愛此四)¶
　(者明王之所以不嚴而成化也朝冇變色之言則下/冇爭闘之患上有自專之士則下有不讓之人上有)¶
　(克勝之佐則下有傷害之心上有好利之臣則下有/盗竊之民此其本也治天下者審所上而已敎化之)¶
　(流非家至而人說之也賢者在位能者在職朝廷崇/禮百僚敬讓道徳之行由内及外自近者始然後民)¶
<pb:KR2o0020_WYG_013-49a>¶
　(知所法遷善日進而不自知也今長安天子之都親/承聖化然其習俗無以異於遠方郡國來者無所法)¶
　(則或見侈靡而放傚之此敎化之原本風俗之樞機/宜先正者也臣聞天人之際精祲有以相盪善惡有)¶
　(以相推事作乎下者象動乎上陰變則静者動陽蔽/則明者晻水旱之災隨類而至陛下祗畏天戒哀閔)¶
　(元元宜省靡麗考制度近中正遠巧佞以崇至仁匡/失俗道徳𢎞於京師淑問揚乎疆外然後大化可成)¶
　(禮讓可興也上說其言遷衡為光祿大夫荀悅曰夫/赦者權時之宜非常典也漢興承秦之敝比屋可刑)¶
　(故設三章之法大赦之令蕩滌穢流與民更始時勢/然也後世承業襲而不革失時宜矣若孝景之時七)¶
　(國皆亂異心並起武帝末年群盗巫蠱人不自安及/光武撥亂之後如此之比宜為赦矣胡氏例自此後)¶
　(赦之無事義者/不復載今從之)集覽(刑猶難使錯注見文帝十三年/刑錯楨幹幹通作&KR0428;書費誓時)¶
<pb:KR2o0020_WYG_013-49b>¶
　(乃楨&KR0428;注楨音貞&KR0428;工翰反蔡氏傳曰楨&KR0428;板築之/木題曰楨檣端木也旁曰榦板兩邊障土者精祲李)¶
　(奇曰祲氣也言天人精氣相動也顔師古曰祲謂陰/陽氣相浸漸以成災祥左傳昭十五年吾見赤黒之)¶
　(祲注祲妖氣也氛/惡氣也祲子鴆反)¶
秋七月隴西羌反遣右將軍馮奉世將兵擊之冬十一¶
月大破之¶
　(上以隴西羌反詔丞相𤣥成等入議是時歲比不登/朝廷方以為憂而遭羌變𤣥成等漠然莫有對者右)¶
　(將軍馮奉世曰羌虜近在竟内背叛不以時誅無以/威制遠蠻臣願帥師討之上問用兵之數對曰臣聞)¶
　(善用兵者役不再興糧不三載故師不乆暴而天誅/亟决今反虜無慮三萬人法當倍用六萬人然羌戎)¶
<pb:KR2o0020_WYG_013-50a>¶
　(弓矛之兵器不犀利可用四萬人一月足以決丞相/御史皆以為民方收歛未可多發發萬人屯守之且)¶
　(足奉世曰不可天下饑饉士馬□耗夷狄皆有輕邊/吏之心今以萬人分屯數處戰則挫兵病師守則百)¶
　(姓不救如此怯弱之形見羌人乘利諸種並和相扇/而起臣恐中國之役不得止於四萬非財幣所能解)¶
　(也故少發師而曠日與一舉而疾決利害相萬也固/爭之不能得有詔益二千人於是遣奉世到隴西分)¶
　(屯三處先遣兩校尉與羌戰為所破殺奉世具上地/形部衆多少之計願益三萬六千人上為發六萬餘)¶
　(人十一月羌虜大破斬首數千級餘皆走出塞/詔罷吏士頗畱屯田備要處賜奉世爵關内矦)集覽¶
　(師不乆暴劉伯莊曰暴音僕露也謂不久宿兵於郊/野之外無慮注見五代唐明宗長興三年並和史炤)¶
　(曰和胡卧/反應也)正誤(無慮今按集覽註見宋文帝元嘉六/年愚謂無慮者言不用計慮可知其)¶
<pb:KR2o0020_WYG_013-50b>¶
　(數/也)¶
(庚/辰)三年春三月立子康為濟陽王質實(一統志云濟陽/漢初縣名屬濟)¶
(陰郡後爲濟陽國於此東漢廢之/故城在兖州府曹縣西南五十里)○冬十一月地震雨¶
水○復鹽鐡官置博士弟子員千人¶
　(以用度不足民多復除/無以給中外繇役故也)¶
　　書法(自武帝始置&KR0054;士弟子五十人元朔五年至/帝罷其員数民通一經者皆復其身初元五)¶
　　(年及是復除者多無以供役然後又以千人限之/意雖近狹而實廣也故綱目不書限書置而當時)¶
　　(儒學之盛/亦可見矣)¶
<pb:KR2o0020_WYG_013-51a>¶
(辛/巳)四年夏六月晦日食以周堪為光祿大夫張猛為太¶
中大夫猛自殺考異(提要猛自殺上有堪卒/二字據分注刋本漏也)¶
　(上以日食召諸前言日變在周堪張猛者責問皆稽/首謝因下詔稱堪之羙徵拜光祿大夫領尚書事猛)¶
　(復為太中大夫給事中石顯筦尚書尚書五人皆其/黨堪希得見常因顯白事事決顯口㑹堪疾瘖不能)¶
　(言而卒顯誣譖猛令自殺於公車胡氏曰周堪反因/石顯白事是欲追賊而以賊為導也豈其年老病耗)¶
　(志不帥氣而然邪若當望之/飲鴆之後稱疾而去則善矣)¶
　　書法(自殺未有不書故者不書故無故也無故者/必冇其故於是有任其咎者矣是時帝以日)¶
　　(食召前言日食咎在堪猛者責問之因徵用二公/則是帝旣知猛矣而又縱顯譖之自殺帝誠何心)¶
<pb:KR2o0020_WYG_013-51b>¶
　　(哉猛不書官/䝉上文也)¶
　　發明(望之堪猛更生下獄自殺皆不書其故則元/帝之闇可知雖然堪以受遺大臣隨即黜辱)¶
　　(自宜亟退况賢如望之猶且不免堪乃復列九卿/方且援引張猛給事中歷數年間未聞有所補益)¶
　　(而左遷之命下矣此又不去尚復何待是時羣小/在内主徳不明必無可為之理雖曰召用果何為)¶
　　(者冒進不已自取顚覆無可稱述故堪不書卒而/猛之自殺且削其給事中之官葢其進退存亡皆)¶
　　(不足録故畧之爾畧之/者賤之也其㫖嚴矣)¶
冬十月罷祖宗廟在郡國者¶
　(初貢禹奏言孝惠孝景廟皆親盡宜毁又郡國/廟不應古禮宜正定天子是其議至是行之)集覽¶
<pb:KR2o0020_WYG_013-52a>¶
　(親盡宜毁榖梁傳曰作主壞廟范寗曰親過高祖則/毁其廟以次而遷將納新神示有所加也老蘇族譜)¶
　(引曰服始於衰而至於緦而至於無服無服則親盡/親盡則情盡情盡則喜不慶憂不弔喜不慶憂不弔)¶
　(則塗人也毁其廟而不祭矣文公家禮曰易世則改/題主而遞遷之注云大宗之家始祖親盡則藏其主)¶
　(於墓所小宗之家高祖親盡則遷其主而埋之䘮禮/大祥章亦云若有親盡之祖而其别子也則遷主於)¶
　(墓所不埋夫遷主於墓而不埋/則墓所必有祠堂以奉墓祭)¶
　　書法(禮凡祀有其舉之莫敢廢也自漢太上皇崩/高帝令諸矦王國皆立廟是後高祖太宗世)¶
　　(宗莫不立焉非也於是而/罷之亦非也故謹書之)¶
作初陵不置邑徙民¶
<pb:KR2o0020_WYG_013-52b>¶
　　書法(特筆也帝於是/可謂知節矣)¶
(壬/午)五年秋潁川大水質實(潁川郡名注見/靈帝中平元年)○冬十二月¶
毁太上皇孝惠帝寢廟園考異(孝恵下本/或漏皇字)¶
　(從韋𤣥成/之議也)¶
　　發明(昔魯毁泉臺春秋書之傳者謂先君為之已/毁之不如勿居而已夫一臺至微猶謹之若)¶
　　(此况祖宗廟園乎如使立之非禮則立之者失爾/承襲已乆無故毁之乃所以彰前人之失也故去)¶
　　(年書罷祖宗廟在郡國者今年書毁太上皇惠帝/寢廟園明年書罷孝文太后寢祠園毁者是則立)¶
　　(者非矣特書屢/書皆譏之也)¶
<pb:KR2o0020_WYG_013-53a>¶
以匡衡為太子少傅¶
　(上好儒術文辭頗改宣帝之政言事者多進見人人/自以為得上意又傳昭儀及濟陽王康愛幸逾於皇)¶
　(后太子衡上疏曰臣聞治亂安危之機在乎審所用/心葢受命之王務在創業傳之無窮繼體之君心存)¶
　(於承宣先王之徳而襃大其功昔者成王之嗣位思/述文武之道以養其心休烈盛美皆歸之二后而不)¶
　(敢專其名是以上天歆饗鬼神祐焉陛下聖徳天覆/子愛海内然陰陽未和姦邪未禁者殆論議者未丕)¶
　(揚先帝之盛功争言制度不可用也務變更之所更/或不可行而復復之是以群下更相是非吏民無所)¶
　(信臣竊恨國家釋樂成之業而虚為此紛紛也願陛/下詳覽統業之事留神於遵制揚功以定群下之心)¶
　(傳曰審好惡理情性而王道畢矣治性之道必審已/之所有餘而彊其所不足葢聰明疏通者戒於大察)¶
<pb:KR2o0020_WYG_013-53b>¶
　(寡聞少見者戒於壅蔽勇猛剛彊者戒於大暴仁愛/温良者戒於無斷湛静安舒者戒於後時廣心浩大)¶
　(者戒於遺忘必審已之所當戒而齊之以義然後中/和之化應而巧偽之徒不敢比周而望進唯陛下戒)¶
　(之以崇聖徳臣又聞室家之道脩則天下之理得故/詩始國風禮本冠婚所以原情性而明人倫正基兆)¶
　(而防未然也故聖王必愼后妃之際别適長之位卑/不踰尊新不先故所以統人情而理陰氣也適子冠)¶
　(乎阼禮之用醴衆之不得與列所以貴正體而明嫌/疑也非虚加其禮文而已乃中心與之殊異故禮探)¶
　(其情而見之外也聖人動静游燕所親物得其序則/海内自脩百姓從化如當親者疏當尊者卑則巧佞)¶
　(之姦因時而動以亂國家故聖人愼防其端禁於/未然不以私恩害公義傳曰正家而天下定矣)集¶
　覽(二后文王武王復復上音扶冨反又也下音扶目/反返也樂成顔師古曰樂音洛已成之業也大察)¶
<pb:KR2o0020_WYG_013-54a>¶
　(用明大過也詩始國風詩關雎后妃之徳也風之始/也文公傳曰所謂關睢之亂以為風始是也葢謂國)¶
　(風篇章之始亦風化之所由始也禮本冠婚記冠義/曰敬冠事所以重禮重禮所以為國本也婚義曰婚)¶
　(禮者禮之本也適子冠乎阼禮之用醴記冠義曰冠/於阼以著代也醮於客位注阼謂主人之北也適子)¶
　(冠於阼若不醴則醮用酒於客位敬而成之也户西/為客位庶子冠於房户外又因醮焉不代父也醮祭)¶
　(也冠禮醴重而醮輕不醴明不為改冠改冠當醴之/動静游燕所親每動静游燕之間必皆與所親者俱)¶
河決¶
　(初武帝旣塞宣房後河復北決於館陶分為屯氏河/東北入海廣深與大河等故因其自然不隄塞也是)¶
　(歲河決清河靈嗚/犢口而屯氏河絶)集覽(塞宣房房本作防初河決瓠/子隄武帝親臨塞之築宮其)¶
<pb:KR2o0020_WYG_013-54b>¶
　(上名曰宣防義取宣導防壅也館陶注見晉孝武帝/太元九年屯氏河在魏郡館陶縣境内屯徒渾反隋)¶
　(誤以屯為毛乃置毛州失之矣清河靈鳴犢口史炤/曰鳴犢河名在清河郡靈縣鳴犢案清河今恩州是)¶
　質實(一統志云宣房宫名在大名府開州城西南二/十五里瓠子口之上屯氏河即衛河也在東昌)¶
　(府館陶縣西二里漢名屯氏河隋疏為永濟渠亦曰/御河源自河南衛輝府輝縣東北流至臨清與㑹通)¶
　(河合流入海大河源發登州府棲霞縣治南東流經/福山縣界合清洋河入海清河漢之郡名治武城縣)¶
　(後魏移置清河郡及縣於漢歴城縣北齊移治仍舊/後周置貝州郡如故隋罷郡以清河縣屬黔州五代)¶
　(晉陞為永清軍宋改為恩州金屬大名府元直𨽻省/部本朝改為縣仍屬東昌府靈漢之縣名屬清河郡)¶
　(晉廢之故城在東昌府博平縣西北三十里鳴犢口/在東昌府高唐州南三十五里漢武帝時河決靈鳴)¶
<pb:KR2o0020_WYG_013-55a>¶
　(犢口/卽此)¶
(癸/未)建昭元年春正月隕石于梁集覽(隕石注見武帝征/和四年梁國名注)¶
(見景帝/三年)○罷孝文太后寢祠園¶
(甲/申)二年夏六月立子興為信都王質實(信都國名注見/秦二世二年)¶
○秋殺魏郡太守京房¶
　(房學易於焦延壽延壽常曰得我道以亡身者京生/也其說長於災變分六十卦更直日用事以風雨寒)¶
　(温為候各冇占驗以孝廉為郎屢言災異有驗天子/說之數召見問房對曰古帝王以功舉賢則萬化成)¶
　(瑞應著末世以毁譽取人故功業廢而致災異宜令/百官各試其功災異可息詔使房作其事房奏考功)¶
<pb:KR2o0020_WYG_013-55b>¶
　(課吏法上令群臣議皆以房言煩碎令上下相同不/可許上意鄉之時石顯顓權五鹿充宗為尚書令用)¶
　(事房嘗宴見問上曰幽厲之君何以危所任者何人/也上曰君不明而所任者巧佞房曰知其巧佞而用)¶
　(之邪將以為賢也上曰賢之房曰然則今何以知其/不賢也上曰以其時亂而君危知之房曰若是任賢)¶
　(必治任不肖必亂必然之道也幽厲何不覺寤而更/求賢曷為卒任不肖以至於是上曰臨亂之君各賢)¶
　(其臣令皆覺寤天下安得危亡之君房曰齊桓公秦/二世亦嘗聞此君而非笑之然則任竪刁趙高政治)¶
　(日亂盜賊滿山何不以幽厲卜之而覺寤乎上曰唯/有道者能以往知來耳房因免冠頓首曰春秋紀二)¶
　(百四十二年災異以示萬世之君今陛下卽位已來/日月失明星辰逆行山崩泉涌地震石隕夏霜冬靁)¶
　(春凋秋榮水旱螟蟲民人饑疫盜賊不禁刑人滿市/春秋所紀災異盡備陛下視今為冶邪亂邪上曰亦)¶
<pb:KR2o0020_WYG_013-56a>¶
　(極亂耳尚何道房曰今所任用者誰與上曰然幸其/愈於彼又以為不在此人也房曰夫前世之君亦皆)¶
　(然矣臣恐後之視今猶今之視前也上良乆乃曰今/為亂者誰哉房曰明主宜自知之上曰不知也如知)¶
　(何故用之房曰上最所信任與圖事帷幄之中進退/天下之士者是矣房指謂石顯上亦知之謂房曰已)¶
　(諭房罷出後上亦不能退顯也上令房上弟子曉知/考功課吏事者欲試用之房上中郎任良姚平願以)¶
　(為刺史試考功法臣得通籍殿中為奏事以防壅塞/顯充宗疾房欲遠之建言以房為魏郡太守得以考)¶
　(功法治郡房自請歲竟乘傳奏事許之未發復詔止/之房去至新豐上封事曰臣前六月中言遯卦不効)¶
　(法曰道人始去寒涌水爲災至七月涌水出臣弟子/姚平謂臣曰涌水已出道人當逐死尚復何言且房)¶
　(可謂知道未可謂信道可謂小忠未可謂大忠也昔/秦時趙高用事有正先者非刺高而死高威自此成)¶
<pb:KR2o0020_WYG_013-56b>¶
　(故秦之亂正先趣之今臣得出守郡自詭効功恐未/効而死惟陛下毋使臣塞涌水之異當正先之死為)¶
　(姚平所笑至陜又言議省欲隔絶臣而陛下聽之此/䝉氣所以不解而太陽無色者也唯陛下毋難還臣)¶
　(而易逆天意房去月餘竟徴下獄初淮陽憲王舅張/博傾巧無行從房學以女妻房房每朝見退輙為博)¶
　(道其語博因記房所說宻語令房為王作求朝奏草/皆持東與王以為信驗顯知之告房博非謗天子詿)¶
　(誤諸矦王皆下獄棄市妻子徙邊胡氏曰君臣之交/冇淺深交深者聖人猶存不可則止數斯辱矣之戒)¶
　(况交淺者乎京房事元帝纔得為郎其交固淺陳考/功法帝雖鄉之而公卿朝臣皆以為不可又欲去上)¶
　(所親信而不量元帝之庸懦不可信也亦難乎其免/矣房學易不明其道徒以災變占候為事此易之末)¶
　(也易曰不出户庭無咎又曰樂天知命故不憂房皆/違之而於其術亦不能自信也故占候前知之學君)¶
<pb:KR2o0020_WYG_013-57a>¶
　(子不貴焉惟明乎消息盈虗之理語黙/進退之幾以不失乎時中則易之道也)集覽(焦延壽/姓焦名)¶
　(延壽字贛以孝亷為郎以其孝廉舉之為郎也郎注/見武帝元朔三年豎刁豎音樹刁與貂通周禮内豎)¶
　(掌内外之通令凡小事注童豎出入便疾故使之通/命令給小事焉顔師古曰豎刁卽寺人貂齊桓公之)¶
　(閹宦也管仲死桓公以豎刁為相桓公病易牙與豎/刁作亂房指京房之指意已諭為句諭曉也新豐本)¶
　(京兆酈邑也漢高以太上皇思土乃築城寺市里似/豐縣又徙豐民實之號曰新豐括地志云故城在雍)¶
　(州新豐縣西南四里漢新豐宮也後縣廢屬臨潼縣/正先姓名也左傳宋上卿正考父之後草皆持東與)¶
　(王草文槀也所作求朝之奏草並持向東以與憲王/詿誤詿古賣反亦誤也案景帝詔曰呉王濞為逆詿)¶
　(誤吏民/卽此)正誤(奏草皆持東與王今按草字當屬上文/奏字為句葢以記房所說宻語并所作)¶
<pb:KR2o0020_WYG_013-57b>¶
　(求朝奏草二者皆持東與王/若獨持奏草則不云皆也)質實(一統志云京房東/郡頓邱人焦延壽)¶
　(東郡頓邱人魏郡漢初所置治鄴縣東漢末冀州徙/治鄴魏曹操受封於此後稱為鄴都晉仍為魏郡屬)¶
　(冀州後趙石虎前燕慕容雋並都之後魏於此置相/州東魏静帝徙都之改曰司州北齊武帝又都之改)¶
　(為清都尹後周復改為相州及魏郡治安陽隋初罷/郡為相州大業初復改魏郡唐為相州天寳初改鄴)¶
　(郡乾元初復為相州五代梁置昭徳軍節度晉改彰/徳軍宋復為相州屬河北道金陞彰徳府元改彰徳)¶
　(路本朝改為彰徳府𨽻河南道新豐注見成/帝鴻嘉元年陜縣名注見周顯王四十一年)¶
　　發明(京房不知進退存亡之理盡言以殺其身若/房者可謂學易而不知夫易者也雖然此特)¶
　　(為房言爾若元帝者旣知其言之是矣不惟不能/用又從而殺之是烏足以為君哉死不以罪故書)¶
<pb:KR2o0020_WYG_013-58a>¶
　　(殺而不/去其官)¶
下御史中丞陳咸獄髠為城旦質實(陳咸沛郡相/人萬年之子)¶
　(陳咸數毁石顯乆之坐與槐里令朱雲善漏泄省中/語與雲皆下獄髠為城旦顯威權日盛與中書僕射)¶
　(牢梁少府五鹿充宗結為黨友諸附倚者皆得寵位/民歌之曰牢邪石邪五鹿客邪印何纍纍綬若若邪)¶
　(顯恐天子一旦納用左右耳目以間已乃時歸誠取/一信以為驗嘗使至諸官有所徵發先自白恐後漏)¶
　(盡宫門閉請使詔吏開門上許之顯故投夜還稱詔/開門入後果有告顯矯詔開宮門上笑以其書示顯)¶
　(顯因泣曰陛下過私小臣屬任以事群下無不嫉妬/欲䧟害臣者事類如此非一願歸樞機職受後宮掃)¶
　(除之役死無所恨惟陛下哀憐財幸以此全活小臣/上憐之數勞勉顯加厚賞賜顯聞衆人匈匈言已殺)¶
<pb:KR2o0020_WYG_013-58b>¶
　(蕭望之恐天下學士訕已以貢禹明經著節乃使人/致意深自結納因薦禹歷任九卿禮事之甚備議者)¶
　(於是或稱顯以為不妬譖望之矣顯之設變詐以自/解免取信人主者皆此類也荀悦曰夫佞臣之惑君)¶
　(主也甚矣故孔子遠佞人非但不用而已乃遠而絶/之隔塞其源戒之極也孔子曰政者正也要道之本)¶
　(正已而已平直眞實者正之主也賢能功罪言行事/物必核其眞然後應之則衆正積於上而萬事實於)¶
　(下/矣)集覽(印何纍纍綬若若印執政所持信也纍倫追/反禮記纍纍如貫珠綬組也若若長貎顔師)¶
　(古曰印纍纍綬若若言其兼官據勢也應劭漢官儀/曰御史大夫以上金印中二千石銀印千石至四百)¶
　(石皆銅印也綬長一丈二尺法十二月闊三尺法天/地人此佩印之組也乃時歸誠時時歸納誠欵以取)¶
　(信於上漏盡刻漏法以銅為渴烏狀如鉤曲注水以/浮刻漏之箭律歷志立晷儀下漏刻以追二十八宿)¶
<pb:KR2o0020_WYG_013-59a>¶
　(注漏謂銅壺刻謂浮箭追歩也財幸財/與纔通淺也猶言僅也謂財近愛幸)正誤(財幸今/按財與)¶
　(裁通裁擇而幸從其言/也見漢書賈誼傳註)質實(朱雲/魯人)¶
閏八月太皇太后上官氏崩考異(提要閏字上/誤加秋字)¶
　　書法(后崩不氏此其書氏何别疑也於是太皇/太后歴四朝矣故詳之后崩書氏自此始)¶
○冬齊楚地震大雨雪¶
　　書法(網目雪不書書三月雪四月雪記異也此冬/爾常也何以書地震而大雪則非常矣故書)¶
(乙/酉)三年夏六月丞相𤣥成卒秋七月以匡衡為丞相○¶
冬西域副校尉陳湯矯制發兵與都護丼延壽襲擊匈¶
<pb:KR2o0020_WYG_013-59b>¶
奴郅支單于於康居斬之質實(一統志云陳湯山陽瑕/邱人丼延壽郁郡人)¶
　(始郅支單于自以大國又乘勝驕不為康居王禮發/民作城遣使責諸國歲遺漢遣使三軰至康居求谷)¶
　(吉等死郅支困辱使者不奉詔陳湯為人沈勇有大/慮多䇿謀喜奇功與甘延壽謀曰夷狄畏服大種西)¶
　(域本屬匈奴今郅支威名遠聞侵陵烏孫大宛欲降/服之如得此二國數年之間城郭諸國危矣且其人)¶
　(剽悍好戰伐數取勝久畜之必為西域患如發屯田/吏士敺烏孫衆兵直指其城下彼亡無所之守不自)¶
　(保千歲之功可一朝而成也延燾欲奏請之湯曰國/家與公卿議大䇿非凡所見事必不從會延壽病湯)¶
　(獨矯制發諸國兵及屯田吏士延壽驚起欲止焉湯/怒按劒叱曰大衆已集㑹豎子欲沮衆邪延壽從之)¶
　(部勒行陳合四萬餘人上疏自劾矯制陳言兵狀卽/日引行未至城三十里止營郅支遣使問漢兵何以)¶
<pb:KR2o0020_WYG_013-60a>¶
　(來應曰單于上書言居困阨願入朝見天子哀憫單/于棄大國屈意康居故使都護將軍來迎恐左右驚)¶
　(動故未敢至城下使數徃來相答報延壽湯因讓之/我為單于遠來而至今無名王大人見將軍受事者)¶
　(何單于忽大計失客主之禮也兵來道遠人畜罷極/食度且盡恐無以自還願單于與大臣審計䇿明日)¶
　(進薄城下四面圍城發薪燒木城四面火起吏士喜/大呼乘之鉦鼓聲動地康居兵引郤漢兵四面推鹵)¶
　(楯並入單于被創死斬其首得漢使節二/及谷吉等所齎帛書諸鹵獲以&KR0140;得者)集覽(至康/居求)¶
　(谷吉等死先是郅支單于遣使求侍子元帝遣谷吉/送其侍子至單于庭郅支殺之所以求問谷吉何為)¶
　(而死也今乃至康居求問者蓋其年康居迎郅支至/其國與之合兵也康居國在長安西萬六百里居音)¶
　(渠剽悍剽與慓僄通漢書項羽慓悍史記作僄悍索/隱曰僄疾悍勇也或云僄輕也並匹妙反非凡所見)¶
<pb:KR2o0020_WYG_013-60b>¶
　(凡常也此非尋常所見之事進薄薄音慱廹近之義/左傳宋師未陣而薄之注薄之者迫與之戰也鉦鼓)¶
　(鉦音征鐃也似鈴柄中上下通周禮以金鐃止鼓注/饒尼交反小鉦也鹵楯兵器也所以蔽身扞目者鹵)¶
　(或作樐大楯也楯豎尹反字本作盾被創/創音初莊反傷也徐氏按此正刀創字)¶
　　發明(延壽為都護而陳湯乃副校尉耳今乃以湯/主兵者蓋設謀在湯而延壽則從之者也故)¶
　　(其書法如此若夫郅支殺漢使者前已顯書于册/湯能誅之可謂偉績然綱目不没其矯制之實者)¶
　　(正其誼不謀其利明其道不/計其功此固春秋之法也)¶
(丙/戌)四年春正月傳首至京師縣槀街十日¶
　(延壽湯上疏曰臣聞天下之大義當混為一昔冇唐/虞今有彊漢匈奴郅支單于反逆未㐲其辜慘毒行)¶
<pb:KR2o0020_WYG_013-61a>¶
　(於民大惡通於天臣延壽臣湯將義兵行天誅頼陛/下神靈隂陽並應天氣精明䧟陳克敵斬郅支首及)¶
　(名王以下宜縣頭槀街蠻夷邸間以示萬里丞相匡/衡等以為方春掩骼埋胔之時宜勿縣詔縣十日乃)¶
　(埋之仍告祠郊廟赦/天下群臣上壽置酒)集覽(縣頭槀街縣挂也三輔黃/圖云槀街在長安府南門)¶
　(内晉灼曰槀街舊有蠻夷邸若今鴻臚館掩骼埋胔/記月令孟春文鄭氏注骨枯曰骼肉腐曰胔掩埋之)¶
　(者不以死氣迎生氣也/骼江百反胔才賜反)¶
　　書法(書與甘延壽襲擊何不以矯制累延壽也樓/蘭王傳首北闕下不書此何以書罪郅支也)¶
　　(前書殺漢使者其罪矣是故茍矯也雖討有罪必/書矯示民有君也然則樓蘭非殺漢使歟樓蘭之)¶
　　(罪旣謝服矣又誘殺之以/是為非討也故傳首不書)¶
<pb:KR2o0020_WYG_013-61b>¶
藍田地震山崩壅覇水安陵岸崩壅涇水逆流質實(藍/田)¶
(縣名注見周赧王四年霸水注見秦王政二十二年安/陵惠帝陵邑注見惠帝七年涇水注見秦王政元年)¶
　　書法(岸崩爾常事也何以書壅水逆流則非常矣/終綱目書岸崩三是年新莽丙子年靈帝光)¶
　　(和六年而壅涇水者/二是年新莽内子年)¶
　　發明(地宜静而震山宜安而崩水宜順而逆是皆/反常之變也小人竊柄君子在野臣不臣之)¶
　　(應著矣下逆上之理明矣上天/之告戒切矣綱目之書法嚴矣)¶
(丁/亥)五年夏六月晦日食○秋七月復諸寢廟園¶
　(上寢疾久不平以為祖宗譴/怒故盡復之唯郡國廟遂廢)集覽(寝廟園寢謂陵上/寢殿園謂山陵塋)¶
<pb:KR2o0020_WYG_013-62a>¶
　(域顔師古曰古不墓祭漢諸陵皆有園寢者承奉所/為也寢本在宗廟後有衣冠几杖象生之具以薦新)¶
　(物不平/疾未愈)¶
　　書法(前書罷上皇孝惠寢園矣又書罷孝文太后/寢園矣於是而復則以上體不平故也漢人)¶
　　(輕議宗廟之罪/大矣備書譏之)¶
　　發明(旣毁之又復之至明年又罷之及成帝繼體/又從而復之其毁也以禮不合其復也以體)¶
　　(不平是否得失果安/在哉書之者惡之也)¶
徙濟陽王康為山陽王質實(濟陽國名注見永光四年/山陽國名注見成帝河平)¶
(二/年)¶
<pb:KR2o0020_WYG_013-62b>¶
(戊/子)竟寧元年春正月匈奴單于來朝¶
　(匈奴呼韓邪單于聞郅支旣誅且喜且懼入朝自言/願壻漢氏以自親帝以後宮良家子王嬙字昭君賜)¶
　(之單于驩喜上書願保塞上谷以西至燉煌請罷邊/備塞吏卒以休天子人民議者皆以為便郎中矦應)¶
　(習邊事以為不可許上問狀應曰臣聞北邊塞至遼/東外有隂山東西千餘里草木茂盛多禽獸本冒頓)¶
　(依阻其中治作弓矢至孝武世斥奪此地攘之於幕/北建塞徼起亭隧築外城設屯戊以守之然後邊境)¶
　(得用少安幕北地平少草水多大沙匈奴來宼少所/蔽隱從塞以南徑深山谷往來差難邊長老言匈奴)¶
　(失陰山之後過之未嘗不哭也如罷備塞戍卒示夷/狄之大利不可一也夷狄之情困則卑順彊則驕逆)¶
　(前已罷外城省亭隧安不忘危不可復罷二也中國/有禮義之敎刑罰之誅愚民猶尚犯禁又况單于能)¶
<pb:KR2o0020_WYG_013-63a>¶
　(必其衆不犯約哉三也中國尚建關梁設塞徼置屯/戍非獨為匈奴而已亦為諸屬國降民思舊逃亡四)¶
　(也近西羌保塞漢吏民貪利侵盜其畜産妻子以此/怨恨起而背畔今罷乘塞則生嫚易分爭之漸五也)¶
　(往者從軍多没不還者子孫亡出從之六也邊人奴/婢愁苦聞匈奴中樂欲亡者多七也盜賊桀黠亡走)¶
　(北出八也起塞以來百有餘年非皆以土垣也或因/山巖石木谿谷水門稍稍平之卒徒築治功費乆遠)¶
　(不可勝計議者不深慮其終始卒有他變當更繕治/累世之功不可卒復九也單于自以保塞守禦請求)¶
　(無已小失其意則不可測開夷狄之隙虧中國之固/十也對奏天子使車騎将軍嘉口諭單于曰單于上)¶
　(書鄉慕禮義所以為民計者甚厚朕甚嘉之中國四/方皆有關梁障塞非獨以備塞外也亦以防中國姦)¶
　(邪放縱出為宼害故明法度以專衆心也敬諭單于/之意朕無疑焉為單于恠其不罷故使嘉曉單于單)¶
<pb:KR2o0020_WYG_013-63b>¶
　(于謝曰愚不知大計天子幸使大臣/告語甚厚歸號昭君為寧胡閼氏)集覽(良家子如/淳曰良家)¶
　(子非醫巫商賈百工也又注見宣帝丼露三年家人/子幕北幕通作漠瓚曰沙上曰漠應劭曰沙漠之北)¶
　(匈奴南界也卽突厥中磧耳塞徼塞先代反塞之為/言隔也徼音呌境也謂以木石水為界晉灼曰西南)¶
　(之徼猶東北之塞也亭隧注見武帝征和四年關梁/周禮司關注關界上門也梁水橋也詩造舟為梁将)¶
　(軍嘉嘉將軍名也姓許/閼氏注見高帝六年)質實(上谷郡名注見秦王政/三年燉煌郡名注見唐)¶
　(莊宗同光二年遼東郡名注見/秦王政三年陰山注同上年)¶
三月以張譚為御史大夫¶
　(初石顯見馮奉世父子為公卿著名女又爲昭儀心/欲附之薦昭儀兄逡脩敕宜侍帷幄天子召見逡因)¶
<pb:KR2o0020_WYG_013-64a>¶
　(言顯顓權上怒罷逡及御史大夫缺在位多舉逡兄/大鴻臚野王使尚書選第中二千石而野王行能第)¶
　(一上以問顯顯曰九卿無出野王者然親昭儀兄臣/恐後世必以陛下度越衆賢私後宮親以為三公上)¶
　(曰善吾不見是因詔曰剛彊堅固確然亡欲大鴻臚/野王是也心辨善辭可使四方少府五鹿充宗是也)¶
　(廉潔節儉太子少傅張譚是/也其以少傅為御史大夫)集覽(野王名也字君/卿馮逡之兄)質¶
　實(馮野王/社陵人)¶
以召信臣為少府¶
　(信臣先為南陽太守後遷河南治行常第一視民如/子好為民興利躬勸耕稼出入阡陌稀有安居開通)¶
　(溝瀆以廣灌漑歲歲増加禁止奢靡務於儉約案其/不法以視好惡其化大行户口増倍吏民親愛號曰)¶
<pb:KR2o0020_WYG_013-64b>¶
　(召父徴為少府請諸離宮稀幸者勿復治省樂/府諸戲及太官不時非法之物歲省費數十萬)集覽¶
　(召信臣召姓也與邵通音寔照反周文王子召公奭/之後阡陌劉伯莊曰開田界道使不相干也陌莫白)¶
　(反風俗通曰阡陌田間道也以視好惡視古示字漢/書高祖視項羽無東意注顔師古曰漢書多以視為)¶
　(示好惡/並土聲)質實(一統志云召信/臣九江壽春人)¶
夏封甘延壽為義成矦賜陳湯爵關内矦¶
　(初石顯嘗欲以姊妻丼延壽延壽不取而陳湯素貪/所鹵獲財物入塞多不法司𨽻校尉移書道上繫吏)¶
　(士案驗之湯上疏言臣與吏士共誅郅支單于幸得/禽滅萬里振旅宜冇使者迎勞道路今司𨽻反逆收)¶
　(繫案驗是為郅支報讐也上立出吏士令縣道具酒/食以過軍旣至論功石顯匡衡以為延壽湯擅興師)¶
<pb:KR2o0020_WYG_013-65a>¶
　(矯制幸得不誅如復加爵土則後奉使者爭欲乘危/徼幸生事於蠻夷為國招難帝内嘉延壽湯功而重)¶
　(違衡顯之議乆之不決劉向上疏曰郅支單于囚殺/使者暴揚外國傷威毁重陛下赫然欲誅之意未嘗)¶
　(有忘都護延壽副校尉湯承聖指倚神靈出百死入/絶域遂蹈康居屠三重城斬郅支之首掃谷吉之耻)¶
　(且使呼韓喜懼稽首來賔願守北藩累世稱臣勲莫/大焉論大功者不錄小過舉大羙者不疵小瑕司馬)¶
　(法曰軍賞不踰月欲民速得為善之利也李廣利捐/五萬之師靡億萬之費經四年之勞而僅獲駿馬三)¶
　(十匹雖斬宛王其私罪惡甚多孝武以為萬里征伐/不錄其過遂封拜兩矦三卿二千石百有餘人今康)¶
　(居之國彊於大宛郅支之號重於宛王殺使者罪甚/於留馬而延壽湯不煩漢士不費斗糧比於貳師功)¶
　(徳百之且常惠隨欲擊之烏孫鄭吉迎自來之日逐/猶皆裂土受爵今二人功高於安遠長羅而大功未)¶
<pb:KR2o0020_WYG_013-65b>¶
　(著小惡數布臣竊痛之宜以時解縣通籍除過勿治/尊寵爵位以勸有功於是詔赦延壽湯令公卿議封)¶
　(焉議者以為宜如軍法捕斬單于令衡顯以為郅支/本亡逃失國竊號絶域非眞單于帝取鄭吉故事封)¶
　(千户衡顯復争封延壽為義成矦賜湯爵關内矦食/邑各三百戸於是杜欽上疏追訟馮奉世前破莎車)¶
　(功上以先帝時事不復錄荀悦曰誠其功義足封追/錄前事可也春秋之義毁泉臺則惡之舍中軍則善)¶
　(之各由其宜也夫矯制之事先王之所愼也不得已/而行之若矯大而功小者罪之可也矯小而功大者)¶
　(賞之可也功過相敵如斯而已可也權其輕重而為/之制宜焉胡氏曰甘延壽陳湯馮奉世矯制以成功)¶
　(一也蕭望之匡衡以為不可封者春秋譏遂事之法/也劉向以為可封是未免以功利言耳如荀悅之論)¶
　(功則有小大矣矯有小大乎哉如甘陳/之材氣别加任使而厚報之未晚也)集覽(立出吏/士立便)¶
<pb:KR2o0020_WYG_013-66a>¶
　(放出所繫之吏士毁重損毁威重也屠三重城仲馮/曰劉向疏本作五重城疑五字誤靡億萬之費靡讀)¶
　(與縻同散也貳師李廣利也為貳師將軍功徳百之/功與徳百倍勝之常惠隨欲擊之烏孫宣帝時烏孫)¶
　(昆彌上書言匈奴侵擊唯天子出兵救之漢遂遣常/惠護烏孫兵共擊匈奴後隨昆彌還宣帝以常惠奉)¶
　(使克獲封為長羅矦鄭吉迎自來之日逐宣帝時鄭/吉田於渠犂神爵二年匈奴乖亂日逐王先賢撣欲)¶
　(求降使人與鄭吉相聞吉遂發兵迎詣京師上嘉吉/功封安遠矦觧縣縣讀曰懸解倒縣之義追訟馮奉)¶
　(世前破莎車功宣帝時莎車國殺漢使者衞候馮奉/世矯制發兵進擊莎車其王自殺宣帝議封奉世蕭)¶
　(望之以其矯制雖有功不可為後法乃以為光祿大/夫今社欽以事雖已往故追訟之毁泉臺則惡之公)¶
　(羊傳莊三十一年築臺于郎文十六年毁泉臺泉臺/者何郎臺也未成為郎臺旣成為泉䑓築之譏毁之)¶
<pb:KR2o0020_WYG_013-66b>¶
　(譏先祖為之已毁之不如勿居而已春秋譏之謂但/當勿居令自毁壞不當故毁暴揚先祖之惡且以其)¶
　(無害於民也舍中軍則善之合音捨萬二千五百人/為軍古者天子六軍大國三次國二小國一其將皆)¶
　(命鄉魯次國也命卿一人無中軍春秋襄十一年作/三軍昭五年舍中軍公羊傳作三軍者何三卿也舍)¶
　(中軍者何復古也君子喜其復/古以為不舍則有害於民也)質實(一統志云義成/漢初縣名屬沛)¶
　(郡甘延夀受封為矦卽此東漢廢之故址在鳳陽/府霍邱縣北四十里杜欽南陽杜&KR0283;人延年子也)¶
五月帝崩¶
　(班彪曰元帝寛𢎞恭儉少而好儒及卽位徵用儒生/委之以政貢薛韋匡迭為宰相而上牽制文義優游)¶
　(不斷孝宣/之業衰焉)集覽(貢薛韋匡貢禹薛/廣徳韋𤣥成匡衡)¶
<pb:KR2o0020_WYG_013-67a>¶
　　書法(賀善贊曰元帝之初期月而書恭儉愛民之/事四可謂賢矣然而不能辨别邪正望之堪)¶
　　(更生等再書下獄免而望之猛又皆以自殺書漢/業之衰實自帝始綱目備書譏之以見君人之徳)¶
　　(莫大於明/與斷也)¶
復罷諸寢廟園¶
　(匡衡奏言前以上體不平故復諸所/罷祠卒不䝉福請悉罷勿奉奏可)¶
　　書法(祖宗寢園以為親盡宜毁則不當復以為宜/復則不當復罷罷而復復而罷予奪唯意謂)¶
　　(之何哉綱日詳書/之所以深罪之也)¶
六月太子驁卽位¶
<pb:KR2o0020_WYG_013-67b>¶
　(太子少好經書寛慱謹愼其後幸酒樂燕樂而山陽/王康有材藝母又愛幸上好音樂或置鼙鼔殿下自)¶
　(臨軒檻上隤銅丸以擿鼓中嚴鼓之節後宫及左右/習知音者莫能為而山陽王亦能之上數稱其材駙)¶
　(馬都尉史丹進曰凡所謂材者敏而好學温故知新/皇太子是也若乃器人於絲竹鼔鼙之間則是陳惠)¶
　(李微高於匡衡可相國也於是上嘿然而笑其後中/山哀王薨太子前弔王帝少弟與太子游學相長大)¶
　(上悲不能自止而太子不哀上大恨曰安有人不慈/仁而可奉宗廟為民父母者乎以責誚丹丹免冠謝)¶
　(曰臣誠見陛下哀痛感損切戒太子母涕泣感傷陛/下臣罪當死上意乃觧及寢疾數問尚書以景帝時)¶
　(立膠東王故事史丹以親宻臣得侍疾候上間獨寢/時直入卧内頓首伏青蒲上涕泣言曰皇太子以適)¶
　(長立積十餘年名號繫於百姓天下莫不歸心臣子/今者道路流言為國生意以為太子有動揺之議審)¶
<pb:KR2o0020_WYG_013-68a>¶
　(若此公卿以下必以死爭不奉詔臣願先賜死以示/群臣上意感寤喟然太息曰無有此議且皇后謹愼)¶
　(先帝人愛太子吾豈可違指駙馬都尉安所受此語/丹卽却頓首曰愚臣妄聞罪當死上因納謂丹曰吾)¶
　(病寖加不能自還善輔道太子母違我意丹嘘唏而/起太子由是遂定至是卽位後數月匡衡上疏曰陛)¶
　(下秉至孝哀傷思慕不絶於心未有游虞弋射之宴/誠隆於慎終追逺無窮已也竊顯陛下雖聖性得之)¶
　(猶復加聖心焉臣又聞之師曰妃匹之際生民之始/萬福之原婚姻之禮正然後品物遂而天命全孔子)¶
　(論詩以關睢為始此紀綱之首王敎之端自上世以/來三代興廢未有不由此者也願陛下詳覽得失盛)¶
　(衰之效采有徳戒聲色近嚴敬遠技能以定大基臣/聞六經者聖人所以統天地之心著善惡之歸明吉)¶
　(凶之分通人道之正使不悖於其本性者也及論語/孝經聖人言行之要宜究其意臣又聞聖王之自為)¶
<pb:KR2o0020_WYG_013-68b>¶
　(動静周旋物有節文蓋欽翼祗栗事天之容也温恭/敬遜承親之禮也正躬嚴恪臨衆之儀也嘉惠和悅)¶
　(饗下之顔也舉錯動作物遵其儀故形為仁義動為/法則今正月初幸路寢臨朝置酒以饗萬方傳曰君)¶
　(子愼始願陛下畱神動静之節使群下/得望盛徳休光以立基楨天下幸甚)集覽(鼙皷騎/鼔也周)¶
　(禮旅帥執鼙記月令命樂師脩鞀鞞鼓先儒謂鼓有/柄曰鞀大鞀曰鞞鞞與鼙同又樂記鼓鼙之聲讙讙)¶
　(以立動動以進衆君子聽鼔鼙之聲則思將帥之臣/鼙歩西反自臨軒檻上隤銅丸以擿鼔隤徒回反下)¶
　(墜也擿今則擲投也臨近軒檻邊於其上以銅九墜/下而擿鼓也楚辭招䰟篇高堂遂宇檻層軒晦庵集)¶
　(註軒樓板也檻軒前欄也殿上臨邊之飾亦以防人/墜墮中嚴鼓之節中竹仲反當也嚴鼔莊嚴鼔節也)¶
　(器人取人器能也如孔子謂子貢瑚璉之器陳惠李/微二人皆横門鼔吹相長大言中山王與太子長大)¶
<pb:KR2o0020_WYG_013-69a>¶
　(相等立膠東王故事初景帝立子榮為太子徹為膠/東王後廢榮而立徹是為武帝青蒲應劭曰以青䂓)¶
　(地曰青蒲非皇后不得至此服䖍曰以青綠蒲席也/孟康曰以蒲青為席用蔽地也說各不同今兼錄之)¶
　(莫不歸心臣子史丹傳注顔師古曰言臣子者謂自/託為臣子也仲馮曰臣子宜屬下句不當斷之為國)¶
　(生意將為國家别生他意妃匹妃讀與配同嚴恪恭/謹貎嚴讀曰儼路寝人君所居皆曰寢鄭𤣥曰路寢)¶
　(制如明堂以聽政路大也杜預曰路寢前殿也朝諸/矦群臣之處基楨基牆始也楨謂楨&KR0428;板築之木也)¶
　正誤(中嚴鼔之節今按嚴謂急擊也中山王與太子/游學相長大今按長字上聲顔師古曰同處長)¶
　(養以至壯大也天下莫不歸心臣子今按史丹傳臣/子下有見定陶王雅素愛幸一句故仲馮以為宜屬)¶
　(下句綱目節去此句而臣子二字一本/改作太子豈朱子意邪刪去二字尤順)質實(一統志/云史丹)¶
<pb:KR2o0020_WYG_013-69b>¶
　(魯/人)¶
尊皇太后曰太皇太后皇后曰皇太后○以元舅王鳳¶
為大司馬大將軍領尚書事質實(一統志云王鳳元/城人賀之孫也)¶
　　書法(書元舅何譏私也王氏之簒始此矣故謹/書之是故魏冉書舅王鳳書舅王崇書舅)¶
　　發明(元舅未有書而此書之者所以著外戚得權/之始新莽簒竊之漸爾履霜堅氷可不戒哉)¶
○秋七月葬渭陵質實(一統志云渭陵在西安府/咸陽縣東北一十二里)¶
(己/丑)孝成皇帝建始元年春正月石顯以罪免歸故郡道¶
死¶
<pb:KR2o0020_WYG_013-70a>¶
　(丞相御史奏顯舊惡免官徙歸故郡憂懣道死五鹿/充宗左遷𤣥菟太守司𨽻校尉王尊劾奏丞相衡御)¶
　(史大夫譚知顯等顓權擅執大作威福為海内患害/不以時白奏行罰而阿諛曲從附下罔上懷邪迷國)¶
　(無大臣輔政之義皆不道在赦令前赦後衡譚舉奏/顯不自陳不忠之罪而反揚著先帝任用傾覆之徒)¶
　(妄言百官畏之甚於主上卑君尊臣非所宜稱失大/臣體於是衡慙懼免冠謝罪上丞相矦印綬天子以)¶
　(新卽位重傷大臣乃左遷尊為高陵令/然群下多是尊者衡由是嘿嘿不自安)質實(高陵縣/名注見)¶
　(周赧王四/十九年)¶
　　書法(書免歸道死何譏失刑也人不能誅而天誅/之於是漢為失刑矣故書以罪免而削其中)¶
　　(書令終綱目宦官書免二石顯矦覽/書削官三程元振仇士良李敬寔)¶
<pb:KR2o0020_WYG_013-70b>¶
有星孛于營室○封舅王崇為安成矦賜譚商立根逄¶
時爵關内矦集覽(譚商立根逄時五舅之名平阿矦王/譚成都矦王商紅陽矦王立曲陽矦)¶
(王根高平/矦王逄時)質實(一統志云安成漢舊縣名屬汝南郡後/省之故城在汝寧府城東南汝水北)¶
○夏四月黃霧四塞¶
　(詔慱問公卿大夫無有所諱諌大夫楊興等對皆以/為陰盛侵陽之氣也高祖之約非功臣不矦今太后)¶
　(諸弟皆以無功為矦外戚未曽有也/大將軍鳳懼上書辭職優詔不許)¶
　　書法(齊淮南王子不序文帝十六年此其序何病/漢也序則曷為病漢以為無一人不矦矣故)¶
　　(下書黃霧四塞帝之昏實為/之譚等不書舅䝉上文也)¶
<pb:KR2o0020_WYG_013-71a>¶
　　發明(上書諸舅封爵下書黃霧四塞天戒昭然可/知乃反博問公卿大夫何哉及夫楊興等指)¶
　　(言其失亦且如水投石成帝初/政繆戾如此雖欲不亡得乎)¶
秋八月有兩月相承晨見東方¶
　　書法(兩月何非月也非月也故曰有有也者所未/嘗冇者也漢書有兩月相承晨見東方晉書)¶
　　(有三日相承東行愍帝建興二年皆未嘗冇者也/終綱目各一書而已矣晉穆帝升平元年六月秦)¶
　　(太史奏夜三月並/出不書不與焉)¶
○冬作南北郊罷甘泉汾陰祠¶
　(又罷紫壇偽飾女樂鸞路騂駒龍/馬石壇之屬皆從匡衡之請也)集覽(丼泉注見文/帝三年汾陰)¶
<pb:KR2o0020_WYG_013-71b>¶
　(注見周顯王四十年鸞路鸞注見文帝元年鸞旗路/注見宋孝武帝大明三年五路騂駒騂赤色馬也二)¶
　(歳曰駒記郊特牲曰牲用/騂尚赤也用犢貴誠也)¶
(庚/寅)二年春正月罷雍五畤及陳寳祠集覽(雍五畤注見/景帝中六年)¶
(郊五畤陳寳祠史記封禪書秦文公獲若石云于陳倉/北阪城祠之其神或歳不至或歲數來來也常以夜光)¶
(輝若流星從東南來集于祠城則若雄雞其聲殷云野/雞夜雊以一牢祠命曰陳寶蘇林曰若石質如石似肝)¶
(也索隱曰云于案云語辭也瓚曰殷云案殷聲也云足/句之辭也陳倉縣有寶夫人祠歳與葉君合葉神來時)¶
(天為之殷殷雷鳴雉為雊韋昭曰在陳倉縣寶而祠之/故曰陳寶列異傳云陳倉人得異物以獻之道遇二童)¶
(子云此名為媦在地下食死人腦媦乃言云彼童子名/陳寶得雄者王得雌者霸乃逐童子化為雉秦穆公大)¶
<pb:KR2o0020_WYG_013-72a>¶
(獵果獲其雌為立祠祭冇光雷電之聲雄止南陽有赤/光長十餘犬來人陳倉祠中所以代俗謂之寶夫人祠)¶
(抑有由也括地志云寶雞神祠在漢岐州陳倉縣故城/中今陳倉縣東有石雞有陳倉山上葉縣屬南陽葉君)¶
(卽雄雉之神故時/與寶夫人神合)質實(一統志云陳寳祠在鳳翔府寶/雞縣東二十里史記秦文公獲)¶
(若石於陳倉北阪城祠之其神來常以夜光輝若流星/從東南來集于祠城則若雄雞其聲殷殷云野雞夜雊)¶
(以一牢祠/命曰陳寶)¶
　(從匡衡/之請也)¶
始親祠南郊減天下賦錢算四十○以渭城延陵亭部¶
為初陵質實(渭城縣名注見周顯王十九年咸陽縣/延陵注見綏和二年初陵注同上年)○¶
<pb:KR2o0020_WYG_013-72b>¶
三月始祠后土於北郊○立皇后許氏¶
　(后車騎將軍嘉之女也元帝傷母恭哀后居位日淺/而遭霍氏之辜故選嘉女以配太子上自為太子時)¶
　(以好色聞及卽位皇太后詔采良家女以備後宫杜/欽説王鳯曰禮一娶九女所以廣嗣重祖也舉其窈)¶
　(窕不問華色所以助徳理内也娣姪雖缺不復補所/以養夀塞爭也故后妃有貞淑之行則𦙍嗣有賢聖)¶
　(之君制度冇威儀之節則人君冇壽考之福廢而不/由則女徳不厭女徳不厭則壽命不究於高年男子)¶
　(五十好色未衰婦人四十容貎改前以改前之容侍/於未衰之年而不以禮為制則其原不可救而後徠)¶
　(異態後徠異態則正后自疑而支庶有間適之心是/以晉獻納䜛申生䝉辜今聖主冨於春秋未有適嗣)¶
　(方鄉術入學未親后妃之議將軍宜因始初之隆建/九女之制詳擇行義之家求淑女之質毋必有聲色)¶
<pb:KR2o0020_WYG_013-73a>¶
　(技能為萬世大法夫少戒之在色小卞之作可為寒/心唯將軍常以為憂鳳白之太后太后以為故事無)¶
　(有鳳不龍自立法/度循故事而已)集覽(禮一娶九女杜欽傳注陽數/一三五七九九極陽數也天)¶
　(子一娶九女夏殷之制也公羊傳莊十九年諸矦一/聘九女諸矦不再娶娣姪女弟曰娣兄弟之女曰姪)¶
　(春秋成八年衛人來媵注古者諸矦取適夫人及左/右媵各有姪娣皆同姓之國國三人凡九女所以廣)¶
　(繼嗣也魯將嫁伯姬於宋故衛來媵之左傳曰禮也/凡諸矦嫁女同姓媵之異姓則否九年晉人來媵左)¶
　(傳曰禮也十年齊人來媵注異姓來□非禮也公羊/傳曰三國來媵非禮也公羊傳莊十九年諸矦娶一)¶
　(國則二國往媵之以姪娣從注必以姪娣從之者欲/使一人冇子二人喜也所以防嫉妬令重繼嗣也疏)¶
　(解云不相嫉妬共保其子也後徠異態顔師古曰徠/古文來字後徠謂後進者態異也支庶有間適之心)¶
<pb:KR2o0020_WYG_013-73b>¶
　(詩詁正長之子曰適餘衆曰庶支庶謂庶孽之衆如/木之有枝也間離閒也晉獻納䜛申生䝉辜注見高)¶
　(帝十二年晉獻公以驪姬故廢太子小卞之作韻㑹/卞作弁薄干反小弁詩文公傳曰周幽王娶於申生)¶
　(太子宜臼㣪得褒姒而惑之生子伯服信其/䜛遂黜申后逐宜臼而宜臼作此詩以自怨)¶
　　書法(兩漢之篇書立某氏為皇后者恒辭也此其/書曰立皇后許氏何許氏嘉女嘉廣漢弟子)¶
　　(也倫序亦少乖矣故異其文異其文者異其事也/兩漢立后異其文者五惠后張氏宣后許氏成后)¶
　　(許氏哀后傅氏桓后梁氏/皆有故者也詳惠帝四年)¶
夏大旱○匈奴呼韓邪單于死子復株累若鞮單于立¶
　(呼韓邪嬖呼&KR0283;王二女長曰顓渠閼氏生二子曰且/莫車曰嚢知牙斯少曰大閼氏生四子曰雕陶莫臯)¶
<pb:KR2o0020_WYG_013-74a>¶
　(曰且麋胥皆長於且莫車呼韓邪欲立且莫車顓渠/閼氏曰匈奴亂十年今平定末乆且莫車年少百姓)¶
　(未附不如立雕陶莫臯大閼氏曰舍貴立賤后/世必亂單于卒立雕陶莫臯約令傳國與第)集覽¶
　(且莫車且子余/反下且麋胥同)¶
(辛/卯)三年春三月赦天下徒○秋大雨京師民訛言大水¶
至¶
　(關内大雨四十餘日京師民相驚言大水至犇走相/蹂躪老弱號呼長安中大亂大將軍鳳以為太后與)¶
　(上及後宮可御船今吏民上城避水群臣皆從鳳議/左將軍王商獨曰自古無道之國水猶不冒城郭今)¶
　(何因當有大水一日暴至此必訛言不宜令上城重/驚百姓上乃止有頃稍定問之果訛言上於是羙壯)¶
<pb:KR2o0020_WYG_013-74b>¶
　(商之固守數稱其/議而鳳大慙恨)質實(一統志云王商蠡吾/人樂昌矦武之子)¶
　　書法(書訛言何嘉王商也終綱目書訛言/三是年哀帝建平四年新莽乙亥年)¶
八月䇿免大司馬車騎將軍許嘉¶
　(上欲專委任王/鳳故䇿免嘉)¶
　　書法(上欲專任王氏也書䇿免始此䇿免之辭有/三䇿免某官某者無罪之辭也某官某有罪)¶
　　(策免者有罪之辭也某官某/策免者薄乎云爾之辭也)¶
冬十二月朔日食夜地震未央宫殿中詔舉直言極諌¶
之士¶
<pb:KR2o0020_WYG_013-75a>¶
　(杜欽谷永上對皆以為女寵太/盛嫉妬專上將害繼嗣之咎)質實(一統志云谷/永耒陽人)¶
　　書法(食震同日大異也震宫殿中甚/大異也終綱目各一而已矣)¶
越嶲山崩質實(越嶲郡名注見/武帝元鼎六年)○丞相樂安矦匡衡有¶
罪免為庶人質實(樂安縣名注見周赧/王三十一年千乘郡)¶
　(坐多取封邑四百頃監臨盜所/主守直十金以上免為庶人)集覽(監臨盗所主守/直十金顔師古)¶
　(曰法有主守盜斷官錢入已/也律條贓直十金則至重罪)¶
(壬/辰)四年春正月隕石于毫四于肥纍二集覽(肥纍邑名/屬眞定古)¶
(肥子國也/纍力追反)質實(一統志云肥纍漢之縣名屬眞定國卽/古之肥子國後廢之故城在眞定府藁)¶
<pb:KR2o0020_WYG_013-75b>¶
(城縣西南毫未詳沿革或疑/卽亳縣未知是否姑闕之)¶
　　書法(隕石記異也先是葢屢書矣未有兩地同月/者兩地同月大異也終綱目書隕石十二詳)¶
　　(秦始皇三十六年而帝居其四是年陽朔三年鴻/嘉二年元延四年又有火生石中之書帝之世何)¶
　　(多異哉至其兩地同月/而隕終綱日一而已)¶
○罷中書宦官初置尚書員五人¶
　(胡氏曰武帝置中書宦官三世不易恭顯之時權移/人主豈易動哉至是一朝廢罷何其用力之省也葢)¶
　(政歸元舅勢隆外家而廢置不出於人/主也事雖盡善而其所以則不徒然矣)¶
　　書法(此望之更生&KR1200;所以屢請而獲罪者也於是/見之書喜之也亦傷之也其傷之何柄歸元)¶
<pb:KR2o0020_WYG_013-76a>¶
　　(舅而廢置不出於人主矣終綱目書罷宦/官二是年靈帝中平六年詔罷諸宦官)¶
以王商為丞相○夏四月雨雪復召直言極諌之士詣¶
白虎殿對䇿¶
　(時上委政王鳳議者多歸咎焉谷永知鳳方見柄用/陰欲自託乃曰方今四夷賔服皆為臣妾諸矦大者)¶
　(乃食數縣漢吏制其權柄百官盤互親疎相錯骨肉/大臣小心畏忌有申伯之忠無重合安陽博陸之亂)¶
　(三者無毛髪之辜竊恐陛下舍昭昭之白過聽晻昧/之瞽說歸咎無辜倚異政事重失天心不可之大者)¶
　(也陛下誠深察愚言抗湛溺之意解偏駮之愛奮乾/剛之威平天覆之施使列妾得人人更進益納宜子)¶
　(婦人毋擇好醜毋避嘗字以慰釋皇太后之憂愠解/謝上帝之譴怒則繼嗣蕃滋災異訖息矣杜欽亦倣)¶
<pb:KR2o0020_WYG_013-76b>¶
　(此意丄皆以其書示後/宫以永為光祿大夫)集覽(申伯之忠周宣王之元/舅也鄭𤣥曰申國名以)¶
　(其忠於王室使為矦伯故稱申伯重合安傷博陸之/亂重合矦馬通武帝時謀反者馬何羅之弟也安陽)¶
　(矦上官桀武帝時以捕斬重合矦功封安陽矦後事/昭帝謀反族誅博陸矦霍光以捕得馬何羅等功封)¶
　(博陸矦其妻顯弑皇后許氏而光不發覺光卒之後/霍氏謀反族誅舍昭昭之白過舍式夜反釋也謂昭)¶
　(然明白冇罪過者乃含之又谷永上言反除白辠多/繫無辜聽晻昩之瞽説晻鄔感反藹暗不明也瞽非)¶
　(謂無日者但不察事而言之不中於道如無目之人/倚異依物曰倚異謂災異也湛溺之意谷永傳注湛)¶
　(讀曰沈書泰誓沈湎冒色蔡氏傳曰沈湎溺於酒色/偏駮之愛謂後宫愛幸不周普也母避嘗字謂已嘗)¶
　(字孔者不必避忌也谷永傳注如淳曰王鳳丄小妻/弟以納後宫已曾字乳王章言之坐死今谷永為王)¶
<pb:KR2o0020_WYG_013-77a>¶
　(鳳洗前過也仲馮曰按王章言事坐誅在陽朔初而/永此對在建始四年則非為鳳言也觀永前後之文)¶
　(實若為鳳但班固於此對後乃云永為上/第擢為光祿大夫則固建始四年中事)正誤(倚異/政事)¶
　(今按谷永之意以災異為偏寵無繼嗣之故而帝乃/倚以為政事所致也抗湛溺之意今按湛與眈通樂)¶
　(之故也説文作媅字從女谷永正指湛溺女色非謂/溺於酒也抗者用力克去之義觧偏駮之愛今按偏)¶
　(者不周普也駮者雜而不純/固不可偏而亦不可駮也)質實(一統志云申伯河/南人周宣王母舅)¶
　(封申築城于謝仲山甫嘗作詩送之詳見詩/大雅篇白虎殿在西安府城中漢未央宮内)¶
　　書法(綱目書三月雪四未有書四月雪者四月而/雪甚大異也外戚之陰盛而乾陽不能勝矣)¶
　　(白虎之對惜無能指及王鳳者則是召也亦具文/而已終綱目書四月雪二皆帝世也是年陽朔四)¶
<pb:KR2o0020_WYG_013-77b>¶
　　(年/)¶
秋桃李實¶
　(御史中丞薛宣上疏曰陛下至徳仁厚而嘉氣尚凝/陰陽不和殆吏多苛政部刺史或不循守條職舉錯)¶
　(各以其意多與郡縣事至開私門聴䜛佞以求吏民/過失譴呵及細微責義不量力郡縣相廹促外内相)¶
　(刻流至衆庶是故鄉黨闕於嘉賔之歡九族忘其親/親之恩飲食周急之厚彌衰送往勞來之禮不行夫)¶
　(人道不通則陰陽否隔和氣不興未必不由此也方/刺史奏事時宜明申飭使昭然知本朝之要務上嘉)¶
　(納/之)集覽(部刺史武帝置掌奉詔條察州不循守條職/部刺史所察本以六條問事非條所問卽不)¶
　(省也六條注見獻帝建安二十五年譴呵及細微譴/謫問也呵與訶同大言而怒也雖細微事亦譴呵之)¶
<pb:KR2o0020_WYG_013-78a>¶
　(申飭本傳飭作/敇注敕約也)質實(一統志云薛/宣東海郯人)¶
　　書法(桃李華嘗三書矣惠帝五年吕氏甲寅年文/帝六年未冇書秋桃李實者秋華異也秋華)¶
　　(而實大異也終綱目/書桃李秋實一而已)¶
河決¶
　(先是淸河都尉馮逡奏言郡承河上流土壊輕脆易/傷頃所以闊無大害者以屯氏河通兩川分流也今)¶
　(屯氏河塞靈鳴犢口又益不利獨一川兼受數河之/任雖高増隄防終不能泄如有霖雨旬日不霽必盈)¶
　(溢九河今旣難明屯氏河絶未久其處易浚又其口/所居高於分殺水力道里便宜可復浚以助大河泄)¶
　(暴水備非常不豫脩治北決病四五郡南決病十餘/郡然後憂之晚矣事下承相御史以為方用度不足)¶
<pb:KR2o0020_WYG_013-78b>¶
　(可且勿浚至是大雨水十餘日河果大決東郡金隄/凡灌四郡三十二縣水居地十五萬餘頃深者三犬)¶
　(壞敗官亭室/廬且四萬所)集覽(頃所以頃曏也曩也九河今既難/明禹所道九河今難辨明也書禹)¶
　(貢九河蔡氏傳曰爾雅一徒駭二太史三馬頰四覆/鬴五胡蘇六問潔七鉤盤八鬲津其一則河之經流)¶
　(也先儒不知河之經流遂分簡潔為二自漢以來講/求九河者甚詳然或新河而載以舊名或一地而互)¶
　(為兩說要之皆似是而非無所依據惟程氏以為九/河之地已淪於海引碣石為九河之證謂今滄州之)¶
　(地北與平州接境相去五百餘里禹之九河當在其/地後為海水淪没故其迹不存上文言夾右碣石則)¶
　(九河入海處有碣石在其西北岸九河水道變遷難/於推考而平州正南有山名碣石者尚在海中去岸)¶
　(五百餘里卓立可見則是古河自今已為海處向北/斜行始分為九其河道已淪入於海明矣酈道元亦)¶
<pb:KR2o0020_WYG_013-79a>¶
　(謂九河碣石苞淪於海後世儒者知求九河於平地/而不知求碣石有無以為之證故前後異說竟無歸)¶
　(宿於分殺水力為句殺所界反衰小之也言於此處/多穿渠則水勢分而力薄金隄括地志云金隄一名)¶
　(十里隄在東郡/白馬縣東五里)質實(清河郡名注見帝𤣥更始二年/屯氏河注見元帝水康五年靈)¶
　(嗚犢口注同上年九河已見爾雅今按舊志徒駭河/在滄州廢清池縣西北二十里太史河在南皮縣治)¶
　(北馬頰河在東光縣界胡蘇河在慶雲縣西南簡潔/河在南皮縣城外十餘歩鈎盤河在獻縣東南二百)¶
　(八十里鬲津河在慶雲縣又在樂陵縣西三十里考/書傳九河所在與此多不合又先儒程氏以為九河)¶
　(之地已淪於海酈道元亦謂九河碣石苞淪于海此/葢後世新河而傳以舊名爾今亦湮塞姑存于此已)¶
　(上說見河間府志東郡注見光武/建武八年金隄注見文帝十二年)¶
<pb:KR2o0020_WYG_013-79b>¶
以王尊為京兆尹¶
　(南山郡盗數百人為吏民害詔逐捕嵗餘不能禽或/説大將軍鳳選賢京兆尹於是鳳薦尊為京輔都尉)¶
　(行尹事旬日間盜/賊清拜京兆尹)質實(一統志云王尊涿郡高陽/人南山注見文帝三年)¶
大將軍鳳奏以陳湯為從事中郎¶
　(上卽位之初丞相匡衡復奏陳湯奉使顓命盜所收/康居財物湯坐免後以言事不實下獄當死谷永上)¶
　(疏訟湯曰戰克之將國之爪牙不可不重故君子聞/鼓鼙之聲則思將帥之臣湯前斬郅支威震百蠻武)¶
　(暢四海今坐言事非是幽囚久繫執憲之吏欲致之/大辟周書曰記人之功忘人之過宜為君者也夫犬)¶
　(馬有勞於人尚加帷葢之報况國之功臣者哉竊恐/陛下忽於鼓鼙之聲不察周書之意而忘帷葢之施)¶
<pb:KR2o0020_WYG_013-80a>¶
　(庸臣愚湯卒從吏議非所以厲死難之臣也書奏詔/出湯奪爵為士伍㑹西域都護段㑹宗為烏孫所圍)¶
　(驛騎上書願發城郭燉煌兵以自救大將軍鳳言湯/多籌䇿習外國事可問上召湯見宣室湯擊郅支時)¶
　(中寒病兩臂不屈伸有詔母拜示以會宗奏湯對曰/臣以為此必無可憂也上曰何以言之湯曰夫胡兵)¶
　(五而當漢兵一何者兵刃朴鈍弓弩不利今聞頗得/漢巧然猶三而當一又兵法曰客倍而主人半然後)¶
　(敵今圍㑹宗者人衆不足以勝會宗唯陛下勿憂且/兵輕行五十里重行三十里今發城郭燉煌歴時乃)¶
　(至所謂報讐之兵非救急之用也上曰度何時解湯/知烏孫瓦合不能乆攻故事不過數日因對曰已解)¶
　(矣屈指計其日曰不出五日當有吉語聞居四日軍/書到言已解大將軍鳳奏以為從事中郎莫府事壹)¶
　(決於/湯)集覽(帷葢之報記檀弓仲尼之畜狗死使子貢/埋之曰吾聞之也敝帷不棄為埋馬也敝)¶
<pb:KR2o0020_WYG_013-80b>¶
　(葢不棄為埋狗也士伍注見周赧王/五十八年歴時歴經歴也一時三月)質實(一統志云/叚㑹宗天)¶
　(水上/邽人)¶
　　書法(拜官不書所自此其書大將軍鳳奏何病漢/也湯之功過不相掩明矣石顯惡之則止於)¶
　　(賜爵劾之則以之坐免大將軍鳳奏則又以為從/事中郎湯之功過不足論而漢延之予奪一出於)¶
　　(權臣為可譏矣故特筆書之自是書免為庶人徙/燉煌則以鳳死而商惡之也書詔還陳湯長安則)¶
　　(以王氏决勢而耿育言之也一陳/湯也綱目屢書之病漢而已矣)¶
(癸/巳)河平元年春以王延世為河隄使者塞河決¶
　(杜欽薦王延世為河隄使者延世以竹落長四丈大/九圍盛以小石兩船夾載而下之三十六日隄成賜)¶
<pb:KR2o0020_WYG_013-81a>¶
　(延世爵/關内矦)集覽(竹落落與絡通以竹/篾為外蕃而籠絡之)¶
　　書法(塞河不書其人書延世何善其職也故特書/嘉之綱目書塞河八書其人者延世而已詳)¶
　　(文帝十/二年)¶
夏四月晦日食詔百官陳過失¶
　(時許皇后專寵後宮希得進見中外皆憂上無繼嗣/故劉向杜欽谷永皆以為言上於是減省椒房掖庭)¶
　(用度皆如竟寧以前故事皇后上疏自陳以為時世/異制長短相補不出漢制而已纎微之間未必可同)¶
　(也今家吏不曉壹受詔如此且使妾揺手不得唯陛/下察焉上於是采谷永等言報之且曰吏拘於法亦)¶
　(安足過葢矯枉者過直古今同之且財幣之省其於/皇后所以扶助徳羙為華寵也傳不云乎以約失之)¶
<pb:KR2o0020_WYG_013-81b>¶
　(者鮮孝文皇帝朕之師也皇太后皇后成法也皇/后其刻心秉徳謙約為右垂則列妾使有法焉)集¶
　覽(家吏主倉榖飲食壹受詔如此為句壹猶言初言/家吏初受詔便如此減省揺手不得言法度易觸)¶
　(犯使我不/敢輕動)正誤(壹受詔如此今按壹與大/學壹是同義猶一切也)¶
秋復太上皇寢廟園¶
　(給事中平當言太上皇漢之始祖廢其/寢廟園非是上亦以無繼嗣遂納當言)¶
減死刑省律令¶
　(詔曰今大辟之刑千有餘條律令煩多百有餘萬言/奇請他比日以益滋自明習者不知所由欲以曉諭)¶
　(衆庶不亦難乎其議減死刑及可蠲除約省者令較/然易知條奏時有司不能廣宣上意徒鉤摭微細毛)¶
<pb:KR2o0020_WYG_013-82a>¶
　(舉數事以/塞詔而已)集覽(竒請他比奇居宜反比毗至反例也/奇請謂於常文之外主者别有所請)¶
　(以定罪也他比言引他類以比附之稍增律條也鉤/摭鉤致也摭收拾也毛舉數事顔師古曰舉行毫毛)¶
　(之事言其微細/之甚也見漢書)¶
(甲/午)二年春正月匈奴遣使朝獻¶
　(匃奴遣右臯林王伊邪莫演奉獻罷歸自言欲降卽/不受我我自殺終不敢還使者以聞下公卿議議者)¶
　(或言宜如故事受其降谷永杜欽以為漢興匈奴數/為邊害故設金爵之賞以待降者今單于稱臣朝賀)¶
　(無有二心接之宜異於往時今旣享其聘貢之職而/更受其逋逃之臣是貪一夫之得而失一國之心擁)¶
　(有罪之臣而絶慕義之君也徦令單于初立欲委身/中國未知利害使之詐降以卜吉㓙受之虧徳沮善)¶
<pb:KR2o0020_WYG_013-82b>¶
　(令單于自疏不親邊吏或者設為反間故因而生隙/受之適合其策使得歸曲而責毎此誠邊境安危之)¶
　(原師旅動靜之首不可不詳也不如勿受以昭日月/之信抑詐諼之謀懷附親之心便上從之遣間降狀)¶
　(伊邪莫演曰我病狂妄言耳遣去/歸到官位如故不肯㑹見漢使)集覽(詐諼諼况逺/反亦詐也)¶
沛郡鐡官冶鐡飛質實(沛郡注見秦始皇/二十八年彭城)¶
　　書法(鐵飛何金尖性也故通鑑不書/綱目特書之終綱目一書而已)¶
○夏楚國雨雹質實(楚國注見/景帝三年)¶
　(大如/斧)¶
徙山陽王康為定陶王集覽(山陽地理志河内山陽縣/又昌邑王被廢國除為山)¶
<pb:KR2o0020_WYG_013-83a>¶
(陽郡括地志云山陽在曹州成武縣東北/今徙山陽王為定陶王葢定陶亦屬曹州)質實(一統志/云山陽)¶
(漢之郡名治東緡縣後改為國曹魏廢之故城在/兖州府金鄉縣界内定陶國名注見秦二世二年)○悉¶
封諸舅為列矦¶
　(王譚為平阿矦商為成都矦立為紅陽矦根為曲/陽矦逄時為高平矦五人同日封故世謂之五矦)質¶
　實(平阿縣名未詳沿革成都縣名注見帝𤣥更始二/年紅陽縣名未詳沿革一統志云曲陽秦之縣名)¶
　(屬九江郡漢初仍舊後廢之故城在鳳陽府定遠縣/西北九十五里高平縣名注見光武建武六年平凉)¶
　(府/)¶
　　書法(前序五矦建始元年病漢也此則何以不序/貶於其事端則餘者畧之可也書悉封諸舅)¶
<pb:KR2o0020_WYG_013-83b>¶
　　(而封爵之濫甚矣高帝之興也書悉封諸功臣為/列侯今也書悉封諸舅為列矦漢之衰可知也已)¶
免京兆尹王尊官復以為徐州刺史¶
　(御史大夫張忠奏京兆尹王尊罪尊坐免官吏民多/稱惜之湖三老公乘興等上書訟尊治京兆盡節勞)¶
　(心夙夜思職撥劇整亂誅暴禁邪皆前所稀冇今御/史奏尊傷害陰陽為國家憂靖言庸違象龔滔天原)¶
　(其所以出御史丞楊輔素與尊冇私怨外依公事傅/致奏文臣等竊痛傷尊修身潔已砥節首公刺譏不)¶
　(憚將相誅惡不避豪彊功著職脩威信不廢昨以京/師廢亂選用為卿賊亂旣除卽以佼巧廢黜一尊之)¶
　(身三期之間乍賢乍佼豈不甚哉願下公卿大夫博/士議郎定尊素行審如御史章尊乃當伏觀闕之誅)¶
　(放於無人之域不得茍免及任舉尊者當獲選舉之/辜不可但已卽不如章飾文深詆以愬無罪亦宜冇)¶
<pb:KR2o0020_WYG_013-84a>¶
　(誅以懲䜛賊之口絶欺詐之/路於是復以尊為徐州刺史)集覽(湖三老公乘興湖/縣之三老姓公乘)¶
　(名興湖注見武帝征和二年三老注見漢王劉邦二/年公乘本秦官言其得乘公家之車靖言庸違象龔)¶
　(滔天堯典靖本作静龔本作㳟孔氏傳曰静謀滔漫/也言共工自為謀言起用行事而違肯之貎象恭敬)¶
　(而心傲狠若漫天言不可用傅致奏文傅讀曰附謂/増益其事而引致於罪狀砥節首公砥礪也首始究)¶
　(反向也御史章御史大夫張忠之奏章觀闕之誅孔/子攝魯司寇七日誅少正卯於兩觀之下案王冇五)¶
　(門中門為雉門設兩觀何休曰天子外闕兩觀諸/矦内闕一觀飾文深詆矯飾文法而深刻詆誣)質¶
　實(徐州注見秦始皇/二十八年彭城)¶
　　書法(自置刺史至是八十年纔三書黄霸張敞王/尊皆以罪復用者也而以京兆尹為之者二)¶
<pb:KR2o0020_WYG_013-84b>¶
　　(張敞王尊終西/漢書刺史三)¶
西夷相攻以陳立為牂牁太守討平之考異(此伐夷狄/當書擊不)¶
(當書討與元鼎/六年討西羌同)¶
　(夜郎王興鉤町王禹漏臥矦兪更舉兵相攻議者以/為道遠不可擊乃遣太中大夫張匡持節和解興等)¶
　(不從命杜欽說大將軍鳳曰蠻夷輕易漢使不憚國/威恐議者選耎復守和解則復曠一時使彼得收獵)¶
　(其衆以相殄滅自知罪成狂犯守尉遠臧溫暑毒草/之地雖有孫呉將賁育士若入水火往必焦沒智勇)¶
　(亡所施宜因其罪惡來成未疑漢家加誅隂敕旁郡/守尉練士馬大司農豫調榖積要害處選任職太守)¶
　(往以秋涼時入誅其王矦尤不軌者卽以為不毛之/地無用之民不以勞中國宜罷郡放棄其民絶其王)¶
<pb:KR2o0020_WYG_013-85a>¶
　(矦勿復通如以先帝所立累世之功不可墮壞亦宜/因其萌芽早斷絶之及已成形然後戰師則萬姓被)¶
　(害鳳於是薦陳立為牂牁太守立至諭告興興又不/從立乃從吏數十人出行縣至興國召興至立數責)¶
　(因斷頭出曉士衆以興頭示之皆釋兵降/禹兪震恐入粟牛羊勞吏士西夷遂平)集覽(夜郎/王興)¶
　(興夜郎王名也夜郎注見武帝元光五年鉤町王禹/禹鉤町王名也鉤通作句並音劬町音廷顔師古曰)¶
　(鉤町西南夷種後置縣屬牂牁漏臥矦兪兪漏臥矦/名也漏臥本西夷國名後置縣屬羘牁選耎前書音)¶
　(義曰選耎柔怯也耎與蠕通律書選蠕觀望索隱曰/選蠕動身欲有進取之狀守尉十三州記云大郡曰)¶
　(守小郡曰尉遠臧讀曰藏孫呉將孫武子齊人呉王/闈廬以為將呉起衞人先為魯將後去魯歸衞衛文)¶
　(矦以為將賁育士注見武帝建元六年選任職任平/聲堪也選太守之堪任此職者不毛之地莊子窮髪)¶
<pb:KR2o0020_WYG_013-85b>¶
　(之地注地以草木為毛髪北方寒極草木不生故曰/窮髪所謂不毛之地也左傳食土之毛注土地所生)¶
　(之物曰毛數責數上聲計/也計其罪而一一責讓之)質實(一統志云孫呉将孫/武齊人以兵法見呉)¶
　(王闔廬用為將西破强楚北威齊魯顯名諸矦所著/兵書十三篇行於世呉起注見秦昭王五十二年陳)¶
　(立蜀郡臨卬人牂牁郡/名注見武帝元光四年)¶
(乙/未)三年春正月楚王囂來朝¶
　(楚孝王囂宣帝子上叔父也詔以其素/行純茂特加顯異封其子勲為廣戚矦)集覽(囂五/高反)質¶
　實(一統志云廣戚漢之縣名屬沛郡晉宋仍舊元/魏省之故城在徐州城西北一百八十里沛縣)¶
二月犍為地震山崩壅江水逆流質實(犍為郡名注見/光武建武十二)¶
<pb:KR2o0020_WYG_013-86a>¶
(年/)○秋八月晦日食○求遺書¶
　(上以中秘書頗散亡使謁者陳農求遺書於天下詔/光祿大夫劉向校之向以王氏權位太盛而上方嚮)¶
　(詩書古文乃因尚書洪範集合上古以至秦漢符瑞/災異之記推迹行事連傳禍福著其占驗比類相從)¶
　(各有條目凡十一篇號曰洪範五行傳論奏之天子/心知向忠精故為鳯兄弟起此論也然終不能奪王)¶
　(氏/權)集覽(洪範五行傳論傳株戀/反解説洪範正經者)¶
　　書法(書求遺書何美也終綱目書求遺書四是/年齊乙亥年元魏陳癸卯年隋唐開元五)¶
　　(年/)¶
河復決復命王延世塞之¶
<pb:KR2o0020_WYG_013-86b>¶
　(河復決平原流入濟南千乘所壊敗者/半建始時復遣王延世作治六月乃成)¶
(丙/申)四年春正月匃奴單于來朝¶
　(丞相王商多質有威重容貎絶人單于來朝拜謁/商仰視大畏之遷延邞退上聞而歎曰眞漢相矣)集¶
　覽(多質言為/人少文飾)¶
三月朔日食○夏四月詔収丞相樂昌矦商印綬商以¶
憂卒考異(提要商上/有王字)¶
　(琅邪太守楊彤與王鳯連昏其郡有災害商按問之/鳯以為請商不聼竟奏免彤奏寢不下鳯以是怨商)¶
　(陰求其短使人告商淫亂事天子以為暗昧之過不/足以傷大臣鳯固争下其事司𨽻太中大夫張匡素)¶
<pb:KR2o0020_WYG_013-87a>¶
　(佞巧復上書極言詆商有司奏請召詣詔獄上素重/商知匡言多險制曰勿治鳳固爭之詔收商丞相印)¶
　(綬商免相三日發病歐血薨諡戻矦子弟親屬皆出/補吏莫得留給事宿衞者有司奏請除國邑詔子安)¶
　(嗣/矦)質實(一統志云樂昌漢之縣名屬東郡後漢省之/故城在大名府城東南四十二里南樂縣境)¶
　(内琅邪郡名注見/新莽天鳳四年)¶
　　書法(凡書收印綬皆無罪者也據/董賢竇憲矦覽收印綬不書)¶
　　發明(凡物無兩大之理權貴無並立之勢當是之/時王鳳專權固寵商雖素著忠直然亦外戚)¶
　　(疏屬鳳側目已久况又忤其意乎書詔收商印綬/商以憂卒則天子不得已之意隠然見於書法之)¶
　　(間而商死不以罪曉然可知夫進退大臣人主猶/不得自專則成帝至是亦具位焉耳寧不愧哉)¶
<pb:KR2o0020_WYG_013-87b>¶
以張禹為丞相¶
　(上為太子受論語於禹及卽位賜爵關内矦拜光祿/大夫給事中與王鳳並領尚書禹内不自安數病上)¶
　(書欲退避鳳上不許/撫待愈厚遂以為相)質實(一統志云張/禹襄國人)¶
罽賔遣使來獻¶
　(初武帝通西域罽賔自以絶遠漢兵不能至獨不服/數剽殺漢使遣使來謝孝元以絶域不錄絶而不通)¶
　(及帝卽位復遣使獻謝罪漢欲遣使者報送其使杜/欽說王鳳曰中國所以為通厚蠻夷㥦快其求者為)¶
　(壤比而為宼也今縣度之阸非罽賔所能越也其鄉/慕不足以安西域雖不附不能危城郭前親逆節惡)¶
　(暴西域故絶而不通今悔過來而無親屬貴人奏獻/者皆行賈賤人欲通貨市買以獻為名故煩使者送)¶
<pb:KR2o0020_WYG_013-88a>¶
　(至縣度恐失實見欺起皮山南更不屬漢之國四五/時為所侵盜又歴大小頭痛之山赤土身熱之阪令)¶
　(人身熱無色頭痛嘔吐又有三池磐石阪道陿者尺/六七寸長者徑三十里臨峥嵥不測之深行者騎歩)¶
　(相持繩索相引二千餘里乃到縣度險阻危害不可/勝言聖主分九州制五服務盛内不求外今遣使者)¶
　(承至尊之命送蠻夷之賈勞吏士渉危難罷敝所恃/以事無用非久長計也使者業已受節可至皮山而)¶
　(還於是鳳白從欽言罽賔實利/賞賜賈市其使數年而一至云)集覽(罽賔西域國治/循鮮城罽居例)¶
　(反為壤比為去聲比毗至反為其境壤相連比也縣/度之阸縣音𤣥顔師古曰烏秅國西有縣度國去陽)¶
　(關五千八百八十里縣度者谿谷不通縣繩相引乃/可度酉陽雜爼日其土人纍石為室接手而飲互相)¶
　(牽引所謂猿引也峥嶸深峻貌字與&KR1478;嵤通上七耕/反下乎崩反業已受節業亊也已然曰業謂旣已受)¶
<pb:KR2o0020_WYG_013-88b>¶
　(節而/送使)¶
山陽火生石中質實(山陽國名注/見河平二年)¶
　(詔改明年/元曰陽朔)¶
(丁/酉)陽朔元年春二月晦日食○冬下京兆尹王章獄殺¶
之¶
　(時大將軍鳳用事上謙讓無所顓左右嘗薦劉向少/子歆召見說之欲以為中常侍召取衣冠臨當拜左)¶
　(右皆曰未曉大將軍上曰此小事何須關大將軍左/右叩頭爭之上於是語鳳鳳以為不可乃止王氏子)¶
　(弟分據埶官滿朝廷杜欽見鳳專政太重戒之曰願/將軍由周公之謙懼損穰矦之威放武安之欲毋使)¶
<pb:KR2o0020_WYG_013-89a>¶
　(范雎之徒得間其說鳳不聽時上無繼嗣體常不平/定陶共王來朝太后與上承先帝意遇共王甚厚不)¶
　(以往事為纎介畱之京師上謂共王我未有子人命/不諱一朝有他且不復相見爾長畱侍我矣後疾冇)¶
　(瘳共王因畱國邸上甚親重之鳳心不便㑹日食因/言日食陰盛之象定陶王當奉藩在國今畱侍京師)¶
　(詭正非常故天見戒宜遣之國上不得已於鳳而許/之王辭去上與涕泣而決王章素剛直敢言雖為鳳)¶
　(所舉非鳳專權不親附鳳乃奏封事言日食之咎皆/鳳專權蔽主之過召見延問對曰天道聰明佑善而)¶
　(災惡以瑞異為符效陛下以未有繼嗣引近定陶王/所以承宗廟重祉稷上順天心下安百姓此正議善)¶
　(事當有祥瑞何故致異災異災之發為大臣顓政者/也今聞大將軍猥歸日食之咎於定陶王建遣之國)¶
　(茍欲使天子孤立於上顓擅朝事以便其私非忠臣/也且日食陰侵陽臣顓君之咎今政事大小皆自鳳)¶
<pb:KR2o0020_WYG_013-89b>¶
　(出天子曾不壹舉手鳳不内省責反歸咎善人推遠/定陶王且鳳誣罔不忠非一事也前丞相商内行篤)¶
　(有威重位歴將相國家柱石臣也守正不隨為鳳所/罷身以憂死衆庶愍之又鳳知其小婦弟張美人已)¶
　(嘗適人於禮不宜配御至尊託以為宜子内之後宮/茍以私其妻弟且羌胡尚殺首子以盪腸正世況於)¶
　(天子而近已出之女也此三者皆大事陛下所自見/足以知其餘及他所不見者鳳不可令久典事宜退)¶
　(使就第選忠賢以代之自鳳之白罷商後遣定陶王/也上不能平及聞章言感寤納之謂章曰微京兆尹)¶
　(直言吾不聞社稷計且唯賢知賢君試為朕求可以/自輔者於是章薦琅邪太守馮野王忠信質直智謀)¶
　(有餘上自為太子時數聞野王名方倚欲以代鳳章/每召見上輒辟左右時鳳從弟子音侍中獨側聽聞)¶
　(章言以語鳳鳳甚憂懼杜欽令鳳稱病出就第上疏/乞骸骨辭㫖甚哀太后聞之垂涕不食上少時親倚)¶
<pb:KR2o0020_WYG_013-90a>¶
　(鳯弗忍廢乃優詔報鳳彊起之於是鳳起視事上使/尚書劾章知野王前以王舅出補吏而私薦之阿附)¶
　(諸矦又知張美人體御至尊而妄稱引羌胡殺子盪/腸非所宜言下章吏廷尉致其大逆罪章竟死獄中)¶
　(妻子徙合浦自是公卿見鳳側目而視野王懼不自/安遂病滿三月賜告歸杜陵就醫藥鳳風御史劾奏)¶
　(野王賜告養病而私自便持虎符出界歸家奉詔不/敬杜欽曰二千石病賜告得歸有故事不得去郡亡)¶
　(著令傳曰賞疑從予所以廣恩勸功也罰疑從去所/以愼刑闕難知也今釋令與故事而假不敬之法甚)¶
　(違闕疑從去之意卽以二千石守千里之地任兵馬/之重不宜去郡將以制刑為後法者則野王之罪在)¶
　(未制令前刑賞大信不可不慎鳳不聽竟免野王官/時衆庶多寃王章譏朝廷者欽欲救其過復說鳳舉)¶
　(直言極諌並見郎從官展盡其意加於往前以明示/四方使天下咸知主上聖明不以言罪下也鳳行其)¶
<pb:KR2o0020_WYG_013-90b>¶
　(䇿/)集覽(未曉大將軍曉諭也言未曾令王鳳之知由/周公之謙懼由行也周公成王之叔父也雖)¶
　(有信䜛之聽然管叔蔡叔流言而周公自知謙退恐/懼損穰矦之威損減也秦昭王母宣太后之弟魏冉)¶
　(封穰矦昭王以穰矦專權乃令出關就封邑放武安/之欲放棄也孝景帝王皇后母弟田蚡武帝封為武)¶
　(安矦權移人主多受賂遺嘗請考工地益宅上怒曰/君何不遂取武庫是後乃稍謙退定陶共王元帝子)¶
　(名康定陶其封邑也謚曰共共音恭纎介纎細介間/也謂不以細事間介于懷一朝有他猶言恐一旦崩)¶
　(亡建遣建白於上而遣之推逺推通回反排斥之也/遠去聲疏遠之也盪腸盪猶言洗滌賜告注見武帝)¶
　(建元六年亡著令亡讀曰無著涉慮反書之也明書/在條令也亡著令謂舊無此條慎刑闕難知有罪可)¶
　(疑而難知者/闕而從輕)正誤(未曉大將軍今按之知當作/知之言未曾曉諭王鳳知之)質實¶
<pb:KR2o0020_WYG_013-91a>¶
　(一統志云王章泰山鉅平人馮野王杜陵人/奉世之子合浦縣名注見武帝元鼎六年)¶
以薛宣為左馮翊¶
　(宣為郡所至有聲迹宣子惠為彭城令宣嘗過其縣/心知惠不能不問以吏事或問宣何不敎戒惠以吏)¶
　(職宣笑曰吏道以法令為師可問而知及能與不能/自有資材何可學也宣為馮翊屬令冇楊湛謝游皆)¶
　(貪猾不遜宣察湛有改過之效乃宻書曉之游自以/大儒輕宣乃獨移書顯責之二人得檄皆解印綬去)¶
　(又頻陽多盗今薛恭本孝者職不辦粟邑僻小易治/令尹賞久用事吏宣卽奏二人換縣數月兩縣皆治)¶
　(宣得吏民罪名卽告其縣長吏使自行罰曰不欲代/縣治奪賢令長名也宣賞罰明用法平而必行所居)¶
　(皆有條敎可紀性宻静有思下至財/用筆研皆為設方畧利用而省費)集覽(屬令馮翊/郡屬縣之)¶
<pb:KR2o0020_WYG_013-91b>¶
　(令謂高陵令楊湛櫟陽令謝游頻陽注見秦王政二/十一年令薛恭本孝者薛恭頻陽縣令也扶陽郡平)¶
　(陵縣人本縣孝者粟邑僻小邑名曰粟僻在山中而/小令尹賞尹賞粟邑之令也換縣條有材不稱職得)¶
　(改之令長皆秦官掌治其縣萬户以上為令減萬户/為長有思思先寺反道徳純備謂之思筆研研與硯)¶
　(同筆研謂/簿書之事)質實(一統志云薛宣東海郯人彭城縣名/注見秦始皇二十八年粟邑古地名)¶
　(春秋時名彭衙秦置白水縣以南臨白水故名漢為/粟邑縣屬左馮翊後又為衙縣地晉省衙縣後魏廢)¶
　(粟邑縣尋析置白水縣及白水郡隋初罷郡以縣屬/同州唐省入奉先縣宋復置屬同州金元仍舊國朝)¶
　(因之屬/西安府)¶
(戊/戌)二年夏四月以王音為御史大夫考異(按封拜例曰/凡以親戚貴)¶
<pb:KR2o0020_WYG_013-92a>¶
(重者書其屬據永始元年書封太后弟子莽為新都/矦此當書以太后從弟音為御史大夫蓋誤漏也)¶
　(於是王氏愈盛郡國守相刺史皆出其門五矦群弟/爭為奢侈賂遺珍寳四面而至皆通敏人事好士養)¶
　(賢傾財施予以相高尚賔客競為之聲譽劉向謂陳/湯曰今災異如此而外家日盛其漸必危劉氏吾幸)¶
　(得以同姓末屬累世䝉漢厚恩身為宗室遺老歴事/三主上以我先帝舊臣每進見常加優禮吾而不言)¶
　(孰當言者遂上封事極諌曰臣聞人君莫不欲安然/而常危莫不欲存然而常亡失御臣之術也夫大臣)¶
　(操權柄持國政未有不為害者也今王氏一姓乘朱/輪華轂者二十二人大將軍秉事用權五矦驕奢僭)¶
　(盛並作威福擊斷自恣行汙而寄治身私而託公依/東宫之尊假甥舅之親以為威重尚書九卿州牧郡)¶
　(守皆出其門筦執樞機朋黨比周稱譽者登進忤恨/者誅傷游談者助之說執政者為之言排擯宗室孤)¶
<pb:KR2o0020_WYG_013-92b>¶
　(弱公族其有智能者尤非毁而不進不令得給事朝/省恐其與已分權數稱燕王蓋主以疑上心避諱吕)¶
　(霍而弗肯稱内有管蔡之萌外假周公之論兄弟據/重宗族磐互外戚僭貴未有如王氏者也物盛必有)¶
　(非常之變先見為其人微象王氏先祖墳墓在濟南/者其梓樹生枝葉扶疎上出屋根垂地中事埶不兩)¶
　(大王氏與劉氏亦且不並立如下有泰山之安則上/有累卵之危陛下為人子孫守持宗廟而令國祚移)¶
　(於外親降為皁𨽻縱不為身奈宗廟何婦人内夫家/而外父母家此亦非皇太后之福也宜發明詔援近)¶
　(宗室黜逺外戚王氏永存保其爵禄劉氏長安不失/社稷所以褒睦外内之姓子子孫孫無疆之計也如)¶
　(不行此策田氏復見於今六卿必起於漢為後嗣憂/昭昭甚明唯陛下深畱聖思書奏天子召見向歎息)¶
　(悲傷其意曰君且休矣吾/將思之然終不能用其言)集覽(五矦王譚王商王立/王根王逄時皆成帝)¶
<pb:KR2o0020_WYG_013-93a>¶
　(諸舅也擊斷自恣史記涇陽擊㫁無諱裴駰曰謂攻/擊決斷不諱避也國策鮑彪注擊㫁謂刑人也依東)¶
　(宮依上聲恃也筦執樞機筦讀與管同專之也顔師/古曰樞機近要之官也正義曰機宻之司也韋彪傳)¶
　(曰天下樞要在於尚書又郎顓傳曰尚書職在機衡/燕王葢主昭帝元鳳元年燕王與葢主謀反吕霍惠)¶
　(帝高后時呂台呂産呂祿之軰昭宣時霍光霍山霍/禹之屬皆女后之戚專擅朝政管蔡注見三國漢後)¶
　(主建興九年據重據專也重謂威重先見為其人㣲/象見形甸反為去聲言先前災異之見葢為其人而)¶
　(㣲示其象根函函則治反刺入也援近援音袁援引/之使得親近也田氏注見秦始皇三十四年田常六)¶
　(卿注/同上)正誤(物盛必有非常之變先見為其人微象今/按先見屬上文為句為如字言凡物之盛)¶
　(必有非常之變預先著/見以為其人之微象也)¶
<pb:KR2o0020_WYG_013-93b>¶
秋關東大水○定陶王康卒¶
　(諡曰/㳟)¶
徙信都王興為中山王質實(信都國名注見秦二世二/年中山國名注見周威烈)¶
(王二十/三年)¶
(己/亥)三年春三月隕石東郡八○夏六月潁川鐡官徒作¶
亂討平之質實(潁川郡名注見/靈帝中平元年)¶
　(潁川鐵官徒申屠聖等百八十人殺長吏盗庫兵自/稱將軍經歴九郡遣丞相長史御史中丞逐捕以軍)¶
　(興從亊/皆伏辜)¶
<pb:KR2o0020_WYG_013-94a>¶
　秋八月大司馬大將軍鳳卒九月以王音為大司馬車¶
　騎將軍詔王譚位特進領城門兵¶
　　(鳳病疾上臨問之執手涕泣曰將軍病如有不可言/平阿矦譚次將軍矣鳳頓首泣曰譚等雖至親行皆)¶
　　(奢僣不如御史大夫音謹敕臣敢以死保之初譚倨/不肯事鳳而音敬鳳卑恭如子故鳳薦之鳳薨上以)¶
　　(音代鳳而詔譚領城門/兵由是譚音相與不平)集覽(謹敕句絶謹潔也/敕通作飭脩飭也)¶
　　　書法(自武帝增重加官綱日卒大司馬未有不書/姓者鳳於是具官矣不書姓何黜之也王氏)¶
　　　(日盛劉氏將移君子所不忍書也自是卒音商/根皆不書姓必若譚之無權而後可以書矣)¶
　(庚/子)四年夏四月雨雪¶
<pb:KR2o0020_WYG_013-94b>¶
　　　書法(四月雪帝世嘗一書矣建始四年於是再書/大異也其為異奈何鳳死音繼外戚之陰盛)¶
　　　(也終綱目書/四月雪二)¶
　○以王駿為京兆尹¶
　　(先是京兆有趙廣漢張敞王尊王章王駿皆/有能名故京師稱曰前有趙張後有三王)質實(一/統)¶
　　(志云王駿琅琊/臯虞人吉之子)¶
　¶
　¶
御批資治通鑑綱目卷六¶
