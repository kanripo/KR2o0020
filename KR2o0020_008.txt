# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:31.202962
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三下
<pb:KR2o0020_WYG_008-1a>¶
　欽定四庫全書¶
御批資治通鑑綱目卷三下¶
　(壬/戌)太宗孝文皇帝元年冬十月徙琅邪王澤為燕王封¶
　趙幽王子遂為趙王○以陳平為左丞相周勃為右丞¶
　相灌嬰為太尉論功㿽戸有差¶
　　(陳平謝病曰髙祖時勃功不如臣及誅諸吕臣功亦/不如勃願以右丞相譲勃従之勃朝罷趨出意得甚)¶
　　(上禮之恭常目送之郎中袁盎進曰丞相何如人也/上曰社稷臣盎曰丞相功臣非社稷臣夫社稷臣主)¶
　　(在與在主亡與亡方吕氏時劉氏不絶如帶時丞相/本兵柄不能正吕后崩大臣共誅諸吕丞相適㑹其)¶
<pb:KR2o0020_WYG_008-1b>¶
　　(成功今丞相如有驕主色而陛下謙譲臣主失/禮竊為陛下弗取也後朝上益荘丞相益畏)集覽¶
　　(袁盎史記袁盎漢書袁作爰主在與在主亡與亡如/淳曰人主在時與共治在時之事不以主亡而不行)¶
　　(其政令滹南王若虚諸史辨惑曰言以/身殉主與之同存亡耳如說何其曲邪)¶
　　　書法(前書太尉勃丞相平朱虚侯章誅産禄及諸/吕則三人之功一也於是論功列叙平勃灌)¶
　　　(嬰而不及章則帝之私也/合而觀之貶意自見矣)¶
　　　發明(諸吕之誅綱目首書齊王襄發兵致討繼書/平勃朱虚誅産禄及諸吕今也論功行賞止)¶
　　　(及平勃灌嬰而不及二人此意特以劉章甞欲立/齊王故不錄其功而當時大臣亦無有能明之者)¶
　　　(夫以平勃阿意曲從稔成吕氏之禍功固未可以/贖罪其視二人有功無過者大有逕庭綱目於此)¶
<pb:KR2o0020_WYG_008-2a>¶
　　(文無予奪若不甚白然而即前所書觀之則知二/人之為有功即後所書觀之則知二人之不及賞)¶
　　(其是其否固自曉然於書/法之間此功賞之斷案也)¶
十二月除收孥相坐律令¶
　(詔曰法者治之正也今犯法已論而使無罪之父母/妻子同産坐之及為收孥朕甚不取其除收孥諸相)¶
　(坐律/令)集覽(已論句絶漢書音義曰論平聲議法也/同産同所生收孥注見周顯王十年)¶
春正月立子啟為皇太子¶
　(有司請蚤建太子上曰朕既不徳縱不能博求天下/賢聖有徳之人而禪天下焉而曰豫建太子是重吾)¶
　(不徳也其安之有司曰豫建太子所以重宗廟社稷/不㤀天下也上曰楚王季父也春秋髙閲天下之義)¶
<pb:KR2o0020_WYG_008-2b>¶
　(理多矣明於治國家之體吴王兄也淮南王弟也皆/秉徳而陪朕豈不豫哉今不選舉焉而曰必子人其)¶
　(以朕為忘賢有徳者而專於子非所以憂天下也有/司因請曰古者殷周有國治安皆千餘嵗用此道也)¶
　(立嗣必子所從来逺矣髙帝平天下為太祖子孫繼/嗣世世不絶今釋宜建而更選於諸侯及宗室非髙)¶
　(帝之志也更議不宜子啟最長純/厚慈仁請建以為太子上乃許之)集覽(其安之其發/聲之辭安之)¶
　(徐緩貌言不宜汲汲也陪朕陪輔也邢昺正義曰朕/我也古人質君臣並稱朕至秦始皇二十六年始定)¶
　(為天子/之稱)¶
三月立竇氏為皇后¶
　(后太子母也故立之后弟廣國與兄長君厚賜田宅/家於長安周勃灌嬰等曰吾屬不死命且縣此兩人)¶
<pb:KR2o0020_WYG_008-3a>¶
　(两人所出微不可不為擇師傅賔客又復效吕氏大/事也於是乃選士之有節行者與居兩人由此為退)¶
　(譲君子不敢/以尊貴驕人)¶
詔定振窮飬老之令¶
　(詔曰方春和時草木羣生皆有以自樂而吾百姓鰥/寡孤獨或阽於危亡而莫之省憂為民父母将何如)¶
　(其議所以振貸之又曰老者非帛不煖非肉不飽今/嵗首不時使人存問長老又無布帛酒肉之賜將何)¶
　(以佐天下子孫孝飬其親哉具為令有司請八十已/上月賜米肉酒九十已上加帛絮長吏閲視丞若尉)¶
　(致二千石遣都吏循行不稱者督/之刑者及有罪耏已上不用此令)集覽(阽於危亡服/䖍曰阽音反)¶
　(坫之坫孟康曰音屋檐之檐如淳曰阽近邊欲堕意/案檐字今俗作簷今嵗首句絶春者嵗之首不時使)¶
<pb:KR2o0020_WYG_008-3b>¶
　(人言不即於此嵗首時遣使者存問年長老人丞若/尉致百官表丞尉秦官掌佐守典武職卑卒致送詣)¶
　(也言若丞若尉皆可送致所賜物循行行之有序/曰循行行去聲續漢志郡國以春月行所主縣)¶
楚王交卒¶
　(謚曰/元)¶
　　書法(綱目不皆卒諸侯楚王交卒何以書賢也何/賢乎交觀其禮遇穆生斯賢矣賢之斯卒之)¶
　　(矣/)¶
夏四月齊楚地震山崩大水潰出¶
　　書法(書大水始此終綱目書地震一百一書山崩/二十六書大水六十三是年景帝中五年武)¶
<pb:KR2o0020_WYG_008-4a>¶
　　(帝元符三年元鼎二年元初元年元帝永元五年/成帝元&KR0203;二年光武建武八年三十年三十一年)¶
　　(明帝永平三年八年和帝永元元年十年十四年/殤帝延平元年再書安帝永初元年二年四年永)¶
　　(寧元年延光三年桓帝建和二年三年永夀元年/延熹二年永康元年靈帝建寧元年熹平元年四)¶
　　(年中平五年六年後主建興元年十五年戊子年/己丑年丁酉年戊戌年晋武帝太康四年惠帝元)¶
　　(康五年八年宋乙亥年梁癸巳年陳甲申年隋煬/帝大業七年唐太宗貞觀八年髙宗永徽五年再)¶
　　(書咸亨四年中宗嗣聖元年再書二十年神龍元/年𤣥宗開元十四年徳宗貞元八年憲宗元和八)¶
　　(年十一年十二年宣宗十二年懿宗十四年五代/壬子年再書癸丑年書水出三是年新莽乙亥年)¶
　　(唐僖宗乾符三年地震而山崩者六是年宣帝本/始四年元帝建昭四年成帝河平三年順帝永和)¶
<pb:KR2o0020_WYG_008-4b>¶
　　(三年桓帝建和三年地震而水/者二是年唐僖宗乾符三年)¶
○令四方毋來獻¶
　(時有獻千里馬者帝曰鸞旗在前屬車在後吉行日/五十里師行三十里朕乗千里馬獨先安之於是還)¶
　(其馬與道里費而下詔曰朕不/受獻也其令四方毋復来獻)集覽(鸞旗顔師古曰/編以羽毛列繫)¶
　(幢旁載於車上謂之鸞旗車駕出則陳於道而先行/鸞通作鑾說文人君乗車駟馬鑣八鑾鈴象鸞鳥聲)¶
　(馬動則鸞鳴以應行節崔豹古今注五路衡上金雀/者朱鳥也口衘鈴謂之鑾郭璞曰鈴在&KR0100;曰鑾在軾)¶
　(曰和屬車輿服志古者諸侯貳車九乗秦滅九國兼/其車服故大駕屬車八十一乗法駕半之屬車皁盖)¶
　(赤裹朱轓戈矛弩箙尚書御史所/載最後一車縣豹尾屬相連屬也)¶
<pb:KR2o0020_WYG_008-5a>¶
　　書法(書羙之也書郤貢獻始此終綱目書禁罷貢/獻十四是年光武建武十三年和帝永元十)¶
　　(五年戊戌年晉甲戍年齊癸未年梁唐髙宗永徽/二年代宗大歴十四年再書徳宗貞元二十一年)¶
　　(憲宗元和二年四年文宗太和三年辛亥年周莫/善於罪之之詔唐髙宗永徽二年獻而郤者四順)¶
　　(帝永建四年晋孝武帝太元三年隋文帝開皇十/五年唐穆宗長慶四年莫勇於焚之之舉唐𤣥宗)¶
　　(開元二年祿山獻/馬諭止之不與焉)¶
　　發明(文帝繼統之初正四方觀聼惟新之日綱寃/目前書除收孥相坐律令則見其急於觧)¶
　　(之意次書定振窮飬老之令則見其切於飬民之意/至是繼書令四方毋来獻則又見其清静𤣥黙之)¶
　　(意未及一年帝之善政盖已班班可紀漢/治之興固其宜也比而觀之羙自見矣)¶
<pb:KR2o0020_WYG_008-5b>¶
封宋昌為壯武侯¶
　(帝既施惠天下諸侯四夷逺近歡洽乃修代来功封/宋昌為壯武侯胡氏曰文帝修代来功在三時之後)¶
　(又所侯者纔宋昌一人此可以為後世法矣後世有/自藩王入繼大統者汲汲施惠於其故邸之属毎加)¶
　(隆焉曽不知其示/不廣於天下也)集覽(修代来功在三時之後去年/秋九月自代國来即位其自)¶
　(代来之功臣至今年夏四月/方始封爵之是歴三時矣)¶
秋八月右丞相勃免¶
　(帝益明習國家事朝而問右丞相勃曰天下一嵗决/獄幾何勃謝不知又問一嵗錢穀出入㡬何勃又謝)¶
　(不知惶愧汗出沾背上問左丞相平平曰有主者上/曰謂誰平曰陛下即問决獄責廷尉問錢穀責治粟)¶
<pb:KR2o0020_WYG_008-6a>¶
　(内史上曰然則君所主者何事也平謝曰陛下不知/其駑下使待罪宰相宰相者上佐天子理隂陽順四)¶
　(時下遂萬物之宜外鎮撫四夷諸侯内親附百姓使/卿大夫各得任其職焉帝乃稱善勃大慙出譲平曰)¶
　(君獨不素教我對平笑曰君居其位不知其任邪且/陛下即問長安中盗賊數君欲强對邪於是勃自知)¶
　(其能不如平逺矣人或説勃曰君既誅諸吕立代王/威震天下而久處尊位禍及身矣勃亦自危乃謝病)¶
　(免平專/為丞相)集覽(駑下駑駘凡下之/馬以自喻不肖)¶
　　書法(漢世丞相免非/書爵不書姓)¶
遣太中大夫陸賈使南越南越王佗稱臣奉貢¶
　(初隆慮侯竈擊南越㑹暑濕大疫不能隃嶺趙佗因/此以兵威財物賂遺閩越西甌駱役屬焉東西萬餘)¶
<pb:KR2o0020_WYG_008-6b>¶
　(里乗黄屋左纛稱制與中國侔帝乃為佗親冡在真/定者置守邑嵗時奉祀召其昆弟厚賜之復使陸賈)¶
　(使南越賜佗書曰朕髙皇帝側室之子也棄外奉北/藩于代道里遼逺壅蔽樸愚未甞致書髙皇帝棄羣)¶
　(臣孝惠皇帝即世髙后自臨事不幸有疾諸吕為變/頼功臣之力誅之已畢朕以王侯吏不釋之故不得)¶
　(不立乃者聞王遺將軍隆慮侯書求親昆弟請罷長/沙兩將軍朕以王書罷將軍博陽侯親昆弟在真定)¶
　(者已遣人存問修治先人冡前日聞王發兵於邊為/冦不止長沙苦之南郡尤甚雖王之國庸獨利乎必)¶
　(多殺士卒傷良將吏寡人之妻孤人之子獨人父母/得一亡十朕不忍為也得王之地不足以為大得王)¶
　(之財不足以為富服嶺以南王自治之雖然王之號/為帝兩帝並立亡一乗之使以通其道是争也争而)¶
　(不譲仁者不為也願與王分棄前惡終今以来通使/如故賈至南越佗恐頓首謝罪願奉明詔長為藩臣)¶
<pb:KR2o0020_WYG_008-7a>¶
　(奉貢職下令國中曰兩雄不俱立兩賢不並世漢皇/帝賢天子今去帝制黄屋左纛因為書稱蠻夷大長)¶
　(老夫臣佗昧死再拜上書皇帝陛下老夫故越吏也/髙皇帝幸賜臣佗璽以為南越王孝惠皇帝義不忍)¶
　(絶所賜老夫者甚厚髙后用事别異蠻夷出令曰毋/與蠻夷越金鐡田噐馬牛羊即予予牡毋予牝老夫)¶
　(處僻馬牛羊齒已長自以祭祀不修有死罪使内史/藩中尉髙御史平凡三軰上書謝過皆不反又風聞)¶
　(父母墳墓已壊削兄弟宗族已誅論吏相與議曰今/内不得振於漢外亡以自髙異故更號為帝自帝其)¶
　(國非敢有害於天下髙皇后聞之大怒削去南越之/籍使使不通老夫竊疑長沙王䜛臣故發兵以伐其)¶
　(邉老夫處越四十九年于今抱孫焉然夙興夜寐寢/不安席食不甘味目不視靡曼之色耳不聼鐘鼔之)¶
　(音者以不得事漢也今陛下幸憐復故號通/使漢如故老夫死骨不腐改號不敢為帝矣)集覽(隆/慮)¶
<pb:KR2o0020_WYG_008-7b>¶
　(侯竈周竈封隆慮河内邑音林閭正義曰漢避殤帝/諱因改曰林慮注見靈帝建寧二年隃嶺隃通作踰)¶
　(越也嶺謂陽山嶺在桂陽郡閩越注見惠帝三年西/甌駱役顔師古曰西甌即駱役駱役亦曰駱越寰宇)¶
　(記永嘉為東甌欎林為西甌輿地志交趾周為駱越/秦曰西甌則西甌駱役又在番吾之西索隐曰今珠)¶
　(崖儋耳謂之甌人是為甌越姚察案廣州記交趾有/駱田仰潮水上下人食其田名為駱侯諸侯自名駱)¶
　(將後蜀王子將兵討駱侯自稱安陽王治封溪縣後/南越王尉佗攻破之令二使典主交趾九真二郡即)¶
　(甌駱也黄屋左纛漢髙本紀注蔡邕曰天子車翠羽/盖以黄繒為裹是為黄屋纛以犛牛尾為之如斗或)¶
　(在衡上或在左騑馬軏上李斐曰纛羽葆幢也在乗/輿車衡上左方注之故曰左纛纛又音道服嶺顔師)¶
　(古曰服謂荒服之外嶺謂五嶺之南亡一乗之使亡/讀曰無乗使並去聲謂不遣一介使車来分棄前惡)¶
<pb:KR2o0020_WYG_008-8a>¶
　(彼此共棄故云分奉貢職奉共也國語曰職貢業事/之不共又曰昔武王克商通道于九夷百蠻使各以)¶
　(其方賄来貢無㤀職業大長猶言酋長也昧死秦法/以為人臣上事當言昧死死罪而言後世遂遵之馬)¶
　(牛羊即予予牡毋予牝即就也予賜也毋禁止之辭/言就令予我馬牛羊亦止令予牡而不令予牝馬牛)¶
　(羊齒已長猶今謙言犬馬之齒也齒髙曰長長展兩/反誅論句絶論慮昆反議法也靡曼之色列子周穆)¶
　(王篇簡鄭衛之處子娥媌靡曼者注娥媌妖好者靡/曼柔弱者林希逸云靡曼窈窕也楚辭招魂篇靡顔)¶
　(膩理遺視矊大招篇嫮目宜笑娥眉曼注靡緻也曼/長而輕細也子虚賦靡曼羙色於後索隐曰靡細曼)¶
　(澤/也)正誤(西甌駱役屬焉今按漢書南粤王趙佗以兵/威財物賂遺閩越西甌駱役屬焉顔師古注)¶
　(西甌即駱越不云即駱役西甌駱乃越之一種言其/役屬於南越也漢書多有役屬字西域傳西域故皆)¶
<pb:KR2o0020_WYG_008-8b>¶
　(役屬匈奴顔師古注服屬於匈奴為其所役使也又/西南夷傳南越以財物役屬夜郎馬牛羊齒已長今)¶
　(按顔師古云謂老也盖謂馬牛羊已老非指人也此/承上文馬牛羊毋與牝而言馬牛羊皆已老不可供)¶
　(祭祀盖祭祀之牲貴少壯肥腯故下文云祭祀不修/也諱言盡絶故但云已長春秋𫝊新序皆云馬之齒)¶
　(長矣亦/謂馬爾)¶
　　書法(凡使稱名嘉不辱也終綱目使/稱名三十二詳漢初丙申年)¶
　　發明(當吕氏專柄之五年書南越王佗反越二年/遣周竈將兵擊之至是凡五年矣帝不興兵)¶
　　(誅討而乃遣使告諭然佗之臣服有甚於誅討之/威者以徳化人之效於是可觀今即賜佗之詔讀)¶
　　(之其卑遜謙抑之語温然可掬畧無一毫矜夸之/意真足使人心悅誠服佗雖欲崛强得乎稱臣奉)¶
<pb:KR2o0020_WYG_008-9a>¶
　　(貢書以羙之/夫豈過哉)¶
召河南守吴公為廷尉以賈誼為太中大夫¶
　(上聞河南守吴公治平為天下第一召以為廷尉吴/公薦洛陽人賈誼帝召以為博士時年二十餘一嵗)¶
　(中超遷至太中大夫請改正朔易服色定官/名興禮樂以立漢制更秦法帝謙譲未遑也)集覽(吴/公)¶
　(吴姓史失其名故稱公/治平言其政治均平)¶
　　書法(自秦置守漢初因之至是四十八年始書吴/公之政終帝之世三書而已自是以後不可)¶
　　(勝書矣書廷尉始此終西漢書廷尉七吴公張釋/之張歐張湯杜周黄覇于定國而帝之世二人焉)¶
　　(吴公張釋之/皆吉人也)¶
<pb:KR2o0020_WYG_008-9b>¶
(癸/亥)二年冬十月丞相曲逆侯陳平卒¶
　(謚曰/獻)¶
詔列侯之國¶
　(上曰古者諸侯各守其地民不勞苦今列侯居長安/吏卒給輸費苦而列侯亦無由教訓其民其各之國)¶
十一月以周勃為丞相○是月晦日食詔舉賢良方正¶
能直言極諌者¶
　(詔曰人主不徳天示之災以戒不治朕下不能治育/羣生上以累三光之明不徳大矣令至其悉思朕之)¶
　(過失及知見之所不及匄以啟告朕及舉賢良方正/能直言極諫者以匡朕之不逮因各敕以職任務省)¶
<pb:KR2o0020_WYG_008-10a>¶
　(繇費以便民罷衛將軍太僕見馬遺財足餘皆以給/傳置○潁隂候騎賈山上書曰臣聞雷霆之所擊無)¶
　(不摧折者萬鈞之所壓無不糜滅者今人主之威非/特雷霆也勢重非特萬鈞也開道而求諫和顔色而)¶
　(受之用其言而顯其身士猶恐懼而不敢自盡而况/於縱欲恣暴惡聞其過乎昔者周盖千八百國以九)¶
　(州之民飬千八百國之君君有餘財民有餘力而頌/聲作秦皇帝以千八百國之民自飬力罷不能勝其)¶
　(役財盡不能勝其求身死纔數月爾天下四面而攻/之宗廟滅絶矣秦皇帝居滅絶之中而不自知者何)¶
　(也亡飬老之義亡輔弼之臣退誹謗之人殺直諫之/士是以道諛媮合茍容比其徳則賢於堯舜課其功)¶
　(則賢於湯武天下已潰而莫之告也今陛下使天下/舉賢良方正之士天下之士莫不精白以承休徳乃)¶
　(直與之馳驅射獵一日再三出臣恐朝廷之觧弛百/官之墮於事也陛下節用愛民平獄緩刑天下莫不)¶
<pb:KR2o0020_WYG_008-10b>¶
　(說喜臣聞山東吏布詔令民雖老羸癃疾扶杖而往/聴之願少湏㬰毋死思見徳化之成也今功業方就)¶
　(名聞方昭四方鄉風而從豪俊之臣方正之士直與/之日日獵射擊兎伐狐以傷大業絶天下之望臣竊)¶
　(悼之古者大臣不得與宴㳺使皆務其方以髙其節/則羣臣莫敢不正身修行盡心以稱大禮夫士修之)¶
　(於家而壊之於天子之廷臣竊愍之陛下與諸臣宴/㳺與大臣方正朝廷論議游不失樂朝不失禮議不)¶
　(失計軌事之大者也上嘉納其言○上毎朝郎從官/上書疏未甞不止輦受其言言不可用置之言可用)¶
　(采之未甞不稱善○帝從覇陵上欲西馳下峻阪中/郎將袁盎騎並車擥轡上曰将軍怯邪盎曰臣聞千)¶
　(金之子坐不垂堂聖王不乗危不徼幸今陛下騁六/飛馳下峻山有如馬驚車敗陛下縱自輕奈髙廟太)¶
　(后何上乃止上所幸慎夫人在禁中常與皇后同席/坐及幸上林布席盎引郤慎夫人坐夫人怒上亦怒)¶
<pb:KR2o0020_WYG_008-11a>¶
　(盎因前說曰臣聞尊卑有序則上下和今已立后夫/人乃妾妾主豈可與同坐哉且陛下獨不見人彘乎)¶
　(上說語夫人賜/盎金五十斤)集覽(罷衛將軍本作罷衛將軍軍七/制觧衛尉南軍也太僕見馬遺)¶
　(財足索隐曰遺留也財與纔同太僕掌輿馬言太僕/見在之馬今當减留財足充事而已傳置索隐曰置)¶
　(驛也續漢書云驛馬三十里一置故樂彦云傳置一/也言乘傳者以傳次受名乘置者以馬取匹傳丁戀)¶
　(反如淳曰律四馬髙足為傳置四馬中足為馳置下/足為乘置一馬二馬為軺置急乗一馬曰乗一乗傳)¶
　(又乗傳注見髙帝五年潁隂侯騎賈山騎潁隂侯之/騎郎也姓賈名山潁川人地理志潁川潁隂縣故城)¶
　(在陳州南頓縣西北十三里道䛕媮合茍容道誘引/也諛謟佞也媮與偷同亦茍且之義也謂謟諛而茍)¶
　(且求合取容無忠固意此是自道之使然精白以承/休徳顔師古曰厲精而為潔白以奉承此休羙之徳)¶
<pb:KR2o0020_WYG_008-11b>¶
　(稱大禮稱昌孕反副稱也軌事軌謂法度也覇陵上/句絶地理志覇陵故芷陽也在雍州萬年東北二十)¶
　(五里秦穆公更名覇城漢文置墓陵於此因名其邑/曰覇陵其城東南去陵十里並車攬轡並蒲浪反依)¶
　(也袁盎乗騎依並帝車擥持其轡不容馳下六飛續/漢書天子五路駕六馬如淳曰六馬之疾若飛故曰)¶
　(六飛史記本傳作六騑布席布鋪也郎署長布坐席/引郤袁盎引其席郤退人彘戚夫人事在惠帝元年)¶
　質實(一統志云潁隂漢之縣名屬潁川郡後漢省之/故址在開封府陳州西北三十里覇陵城名在)¶
　(西安府城東三十五里本秦穆公/所築漢文帝葬其地因置覇陵縣)¶
　　書法(書謹天戒也綱目書日食三百六十七繼書/舉賢良方正或直言極諌者四是年成帝建)¶
　　(始三年章帝建初五年桓帝延熹八年詔極言者/一明帝永平八年書舉至孝一桓帝延熹九年詔)¶
<pb:KR2o0020_WYG_008-12a>¶
　　(陳過失一成帝河平元年詔上封事一光武建武/七年罷元㑹一唐宣宗大中八年舎是無書焉然)¶
　　(則世主以天戒為玩者多矣書舉賢良方正能直/言極諫始此綱目書舉賢良方正直言極諫三是)¶
　　(年武帝建元元年唐憲宗元和三年舉而書䇿一/文帝十五年書舉賢良方正三宣帝本始四年桓)¶
　　(帝延熹八年晋成帝咸和六年趙書舉賢良文學/一武帝元光元年書舉賢良二昭帝始元元年五)¶
　　(代丁巳年周世宗書舉直言極諫三元帝/初元二年成帝建始三年章帝建初五年)¶
　　發明(人君之徳雖不一然敬天聴言乃其要者自/秦禁耦語天下以言為諱故雖災異譴告亦)¶
　　(莫之省是以淪於滅亡而不寤至漢氏之興雖寛/大如髙祖慈柔如孝惠然去秦未逺遺風猶在今)¶
　　(孝丈乃能因日食之變詔舉賢良方正一舉而敬/天聼言求賢之意皆在其中天下之人自是改視)¶
<pb:KR2o0020_WYG_008-12b>¶
　　(易聼一洗舊染後世踵為故事自我作古不亦善/乎言曰直言諌曰極諫書之于册足為千古之羙)¶
春正月親耕籍田¶
　(賈誼說上曰一夫不耕或受之飢一女不織或受之/寒生之有時而用之亡度則物力必屈古之治天下)¶
　(至纖至悉故其畜積足恃今背本而趨末者甚衆淫/侈之俗日日以長生之者甚少而靡之者甚多天下)¶
　(財産何得不蹷即不幸有方二三千里之旱國胡以/相恤卒然邊境有急數十百萬之衆國胡以餽之兵)¶
　(旱相乗天下大屈有勇力者聚徒而衡擊逺方之能/僣擬者並舉而争起矣乃駭而圗之豈將有及乎夫)¶
　(積貯者天下之大命也茍粟多而財有餘何為而不/成以攻則取以守則固以戰則勝懐敵附逺何招而)¶
　(不至今敺民而歸之農皆著於本使天下各食其力/末技㳺食之民轉而縁南畝則畜積足而人樂其所)¶
<pb:KR2o0020_WYG_008-13a>¶
　(矣上感誼言詔曰夫農者天下之本也/其開籍田朕親率耕以給宗廟粢盛)集覽(親耕籍/田籍與)¶
　(藉耤通史記注應劭曰古者天子耕籍田千畝為天/下先籍者帝王典籍之常韋昭曰籍借也借民力以)¶
　(治之以奉宗廟粢盛且以勸率天下使務農也瓉曰/景帝詔曰朕親耕后親桑為天下先本以躬親為務)¶
　(不得以假借為說籍蹈藉也言親自蹈履于田而耕/之記月令孟春天子親載耒耜措之于参保介之御)¶
　(間帥三公九卿諸侯大夫躬耕帝籍天子三推三公/五推卿諸侯九推反執爵于大寢三公九卿諸侯大)¶
　(夫皆御命曰勞酒此親耕禮也推音出佳吐囘二反/謂進也必屈屈弱也下大屈同靡之靡讀與糜同散)¶
　(也不蹷蹷與蹶同音厥傾竭也敺民敺讀與驅同逐/也著於本著附也農乃天下之本食其力各以力耕)¶
　(得食是即食己之力也粢盛粢通作齍禮甸師共齍/盛注齍盛祭祀所用榖粢稷也榖者稷為長是以名)¶
<pb:KR2o0020_WYG_008-13b>¶
　(云在器/曰盛)¶
　　書法(書耕籍何重農且恤祀也書耕籍始此終綱/目書耕籍十是年戊子年晉武帝甲申年宋)¶
　　(文帝庚子年宋孝武帝癸酉年魏主宏甲午年梁/武帝唐太宗貞觀三年髙宗乾封二年儀鳯二年)¶
　　(𤣥宗開元/二十三年)¶
三月立趙幽王子辟疆為河間王朱虚侯章為城陽王¶
東牟侯興居為濟北王子武為代王参為太原王揖為¶
梁王集覽(辟疆索隐曰音闢/疆或曰辟音璧)¶
　(有司請立皇子為諸侯王詔先立/河間城陽濟北王然後立皇子)質實(城陽縣名注/見髙帝四年)¶
<pb:KR2o0020_WYG_008-14a>¶
夏五月除誹謗妖言法考異(提要無夏/五月三字)¶
　(詔曰古之治天下朝有進善之旌誹謗之木所以通/治道而来諫者也今法有誹謗妖言之罪是使衆臣)¶
　(不敢盡情而上無由聞過失也/將何以来逺方之賢良其除之)集覽(進善之旌應劭/曰旌旛也堯設)¶
　(之五達之道令民進善也如淳曰欲有進善者/立於旌下言之誹謗之木注見惠帝四年謗木)¶
　　發明(直言雖舉而秦之虐禁猶有存者書除誹/謗妖言法則帝之開廣言路尤可嘉矣)¶
秋九月賜天下今年田租之半¶
　(詔曰農天下之大本也民所恃以生也而民或不務/本而事末故生不遂朕今親率羣臣農以勸之其賜)¶
　(天下民今年/田租之半)¶
<pb:KR2o0020_WYG_008-14b>¶
　　書法(書賜半租嘉重農也書賜半租始此綱目書/賜天下半租三是年十二年戊申年宋賜天)¶
　　(下三分之一者一唐肅宗至徳二年賜州郡半租/一後主炎興元年魏復益州賜州郡三分之一者)¶
　　(一隋文帝開皇十/二年河北河東)¶
　　發明(上書親耕籍田此書賜民半租則帝之導/民務本為何如哉海内殷富不亦宜乎)¶
(甲/子)三年冬十月晦日食十一月晦又食¶
　　書法(綱目書日食三百六十七而一嵗再食者二/十五其間連月而食者二而已漢初丁酉年)¶
　　(是年舎是無連/月而食者矣)¶
○丞相絳侯勃免就國質實(絳縣名注見獻/帝建安七年)¶
<pb:KR2o0020_WYG_008-15a>¶
　(詔曰前遣列侯之國或辭未行丞/相朕之所重其為朕率列侯之國)¶
以灌嬰為丞相罷太尉官○淮南王長来朝殺辟陽候¶
審食其¶
　(初趙王敖獻羙人於髙祖得幸有娠及貫髙事發羙/人亦坐繫羙人弟因審食其言吕后吕后妬弗肯白)¶
　(羙人已生子恚即自殺吏奉其子詣上上悔之封以/為淮南王王蚤失母附吕后故吕后時得無患而常)¶
　(怨食其以為不彊争之使其母恨而死也及上即位/驕蹇不奉法上常寛假之是嵗入朝往見食其自袖)¶
　(鐡椎椎殺之馳走闕下肉袒謝罪帝傷其志為親故/赦弗治以此歸國益驕恣警蹕稱制擬於天子袁盎)¶
　(諫曰諸侯太驕/必生患上不聴)集覽(辟陽韋昭曰信都有辟陽縣括/地志云故城在今冀州信都縣)¶
<pb:KR2o0020_WYG_008-15b>¶
　(西三十五里警蹕顔師古曰天子出則稱警示戒肅/也入則言蹕所以止行人清道也劉貢父曰言出入)¶
　(者互文爾/出亦有蹕)質實(一統志云辟陽漢之縣名屬信都國/後漢省入信都縣故城在真定府冀)¶
　(州東南/三十里)¶
　　書法(食其耳書爵何不與長之專殺也兩下相殺/不書此何以書長之反此其漸矣書譏失刑)¶
　　(也/)¶
　　發明(食其邪僻之人法當誅死何以書殺而不去/其爵不與劉長之擅殺也當是時明天子在)¶
　　(上藩臣来朝乃於輦轂之下戕害列侯罪已不容/於誅矣赦而不問未㡬卒以反誅此則帝仁柔之)¶
　　(過/也)¶
<pb:KR2o0020_WYG_008-16a>¶
夏五月匈奴入㓂帝如甘泉遣丞相嬰將兵擊走之遂¶
如太原濟北王興居反遣大將軍柴武擊之秋七月還¶
宫八月興居兵敗自殺考異(此與陳豨英布同當書討/不當書擊亦傳錄之誤)¶
集覽(甘泉應劭曰甘泉宫在雍州雲陽一名林光宫瓉/曰甘泉山名林光秦離宫名闗輔記云林光宫在)¶
(池陽西故甘泉山宫因山名去長安城西北三百里望/見長安城案邢承宗西征賦注甘泉水名今案因地出)¶
(甘泉水名山/則山水皆通)質實(一統志云甘泉宫名在西安府涇陽/縣西北一百二十里甘泉山上本秦)¶
(林光宫漢武帝増廣之又名雲陽/宫内有竹宫夀宫迎風館鳷鵲觀)¶
　(初誅諸吕朱虛侯功尤大大臣許以趙王章以梁王/興居帝聞其初欲立齊王故絀其功割齊二郡以王)¶
<pb:KR2o0020_WYG_008-16b>¶
　(之興居自以失職奪功頗怏怏聞帝幸太原以為天/子且自擊胡遂發兵反帝遣柴武擊之兵敗自殺胡)¶
　(氏曰劉章忠勇著於平勃之間而功亦不在平勃之/下文帝以其欲立齊王而絀之大臣又無開陳使盛)¶
　(徳之主終負/疵議惜哉)集覽(許以趙王章章朱虚侯之名/初大臣甞許以趙地王之)¶
　　書法(内書反矣不書討何病帝/也帝於興居亦少負)¶
以張釋之為廷尉質實(一統志云張釋/之南陽堵陽人)¶
　(釋之初為騎郎十年不得調袁盎薦之為謁者朝畢/因前言事上曰卑之毋甚髙論令今可行也釋之乃)¶
　(言秦漢間得失上說拜謁者僕射從行登虎圈上問/上林尉諸禽獸簿尉不能對虎圈嗇夫從旁代尉對)¶
　(甚悉欲以觀其能口對響應無窮者對曰吏不當若/是邪詔釋之拜嗇夫為上林令釋之久之前曰陛下)¶
<pb:KR2o0020_WYG_008-17a>¶
　(以周勃張相如何如人也上曰長者釋之曰此兩人/言事曽不能出口豈效此嗇夫喋喋利口㨗給哉且)¶
　(秦以任刀筆之吏争亟疾苛察相髙其敝徒文具而/無實不聞其過陵遲至於土崩今陛下以嗇夫口辯)¶
　(而超遷之臣恐天下隨風而靡争為口辯而無其實/夫下之化上疾如景響舉錯不可不審也帝曰善就)¶
　(車召使参乗徐行問秦之敝拜公車令頃之太子與/梁王共車入朝不下司馬門釋之追止之劾不敬薄)¶
　(太后聞之帝免冠謝教兒子不謹后乃使使承詔赦/太子梁王然後得入帝由是竒釋之拜為中大夫從)¶
　(至覇陵上謂羣臣曰以北山石為椁用紵絮斮陳漆/其間豈可動哉左右皆曰善釋之曰使其中有可欲)¶
　(者雖錮南山猶有隙使其中無可欲者雖無石椁又/何戚焉帝稱善是嵗為廷尉上行出中渭橋有一人)¶
　(從橋下走乘輿馬驚捕屬廷尉釋之奏犯蹕當罰金/上怒釋之曰法者天子所與天下公共也今法如是)¶
<pb:KR2o0020_WYG_008-17b>¶
　(更重之是法不信於民也且方其時上使使誅之則/已今已下廷尉廷尉天下之平也壹傾天下用法皆)¶
　(為之輕重民安所錯其手足唯陛下察之上良久曰/廷尉當是也其後人有盗髙廟坐前玉環得下廷尉)¶
　(治釋之奏當棄市上大怒曰人無道乃盗先帝器吾/欲致之族而君以法奏之非吾所以共承宗廟意也)¶
　(釋之免冠頓首謝曰法如是足也今盗宗廟器而族/之有如萬分一假令愚民取長陵一抔土陛下且何)¶
　(以加其法乎帝乃白太后許之楊氏曰釋之之論犯/蹕其意善矣然曰方其時上使人誅之則已則是開)¶
　(人主妄殺人之端也既曰法者天子所與天下公共/則犯法者天子必付之有司以法論之安得越法而)¶
　(擅誅/乎)集覽(卑之毋甚髙論索隐曰欲令且卑下其志/談論勿太過髙但依今時事說毋說古逺)¶
　(也謁者僕射百官志謁者僕射一人為謁者臺率天/子出奉引古重習武有主射以督錄之故曰僕射從)¶
<pb:KR2o0020_WYG_008-18a>¶
　(行為句從去聲隨從主上行也登虎圈正義曰圈求/逺反飬獸閑也在上林苑中圈之上有樓觀故曰登)¶
　(虎圈嗇夫嗇夫掌聽訟於虎圈者百官表有鄉嗇夫/此其類也喋喋利口喋喋多言貌也利口多言少實)¶
　(也欲以觀觀官喚反示也欲以其口對之能顯示於/人使人觀之刀筆古者書用簡牘筆誤則以刀削去)¶
　(之故吏皆以刀筆隨徒文具索隐曰謂空具其文而/無其實也公車令百官志公車司馬令一人掌宫南)¶
　(闕門凡吏民上章四方貢獻及徴詣公車者不下司/馬門如淳曰宫衛令諸出入殿門公車司馬門乗軺)¶
　(傳者皆下不如令罰金四兩北山石顔師古曰羙石/出京兆北山今宜州石是索隐曰北山青石肌理細)¶
　(宻可為埤槨秦本紀云分作阿房作驪山發北山石/槨是也故帝欲北山石為槨取其精牢用紵絮斮陳)¶
　(漆其間史記張釋之傳注徐廣曰斮一作錯漢書音/義曰斮絮以漆著其間也索隐曰紵展吕反斮側畧)¶
<pb:KR2o0020_WYG_008-18b>¶
　(反案斮陳絮以漆著其間也韻㑹紵字下注云綿絮/裝衣也劉向傳紵絮斮陳顔師古注紵絮者可以紵)¶
　(衣之絮雖錮南山張晏曰錮鑄塞也時帝北向故云/北山回顧南向故云南山索隠曰言南山者取其髙)¶
　(厚之意張晏殊失其㫖也括地志云南山即終南山/一名太乙一名橘山一名周南一名地胏在長安城)¶
　(南八十里四皓以漢髙慢士遂隐此中渭橋渭橋注/見髙皇后八年索隐曰今渭橋有三所其一在長安)¶
　(城西北咸陽路曰西渭橋一在城東北髙陵路曰東/渭橋其中渭橋在故城北三里今車駕之行出在橋)¶
　(中路犯蹕當罰金如淳曰乙令云蹕先至而犯者罰/金四兩也又警蹕注見三年廷尉天下之平平其不)¶
　(平曰平宣帝置廷尉平漢書注平音病壹傾為句傾/則不平也得為句吏捕而獲之共承共與恭通萬分)¶
　(一句絶謂其罪甚輕取長陵一抔土髙帝墓曰長陵/在渭水北去長安城三十五里張晏曰不忍斥言毁)¶
<pb:KR2o0020_WYG_008-19a>¶
　(撤山陵故以取土為譬顔師/古曰抔歩侯反手掬之也)正誤(有如萬分一今按/此言假如萬分中)¶
　(一分有取長陵土者不敢直言故/為儻或之辭猶言萬一有此事)質實(一統志云北/山在西安府)¶
　(耀州城東五里其山出青石唐天寳中取為磬因更/名玉磬山南山在西安府城南五十里即終南山也)¶
　(東西連亘藍田咸寧長安盩厔四縣之境産玉石金/銀銅鐵及合離草丹青樹禹貢所謂終南即此長陵)¶
　(注見髙帝/十二年)¶
(乙/丑)四年冬十二月丞相嬰卒以張蒼為丞相質實(張蒼/陽武)¶
(人/)¶
　(蒼好書慱聞/尤&KR0201;律歴)集覽(律歴律十二管所以候十二月歴/筭數也所以紀嵗月日時分數)¶
<pb:KR2o0020_WYG_008-19b>¶
　　書法(漢丞相卒不書姓自嬰始兩漢諸臣卒書官/不書姓者恒稱也書官爵書姓者羙稱也不)¶
　　(書官者貶也兩漢諸臣書官爵書姓者/三十七不書官者四並詳惠帝二年)¶
召河東守季布至罷歸郡¶
　(上召河東守季布欲以為御史大夫有言其使酒難/近者至留邸一月見罷布因進曰臣無功竊寵待罪)¶
　(河東陛下無故召臣此人必有以臣欺陛下者今臣/至無所受事罷去此人必有毀臣者夫以一人之譽)¶
　(而召臣以一人之毁而去臣臣恐天下有識聞之有/以闚陛下之淺深也上黙然慙良久曰河東吾股肱)¶
　(郡故特/召君爾)集覽(使酒難近索隐曰因酒縱性曰使酒即/酗酒也難近者謂不可與之相親近至)¶
　(為/句)¶
<pb:KR2o0020_WYG_008-20a>¶
以賈誼為長沙王太傅¶
　(上議以賈誼任公卿之位大臣多短之曰年少初學/專欲擅權紛亂諸事上於是疏之不用其議以為長)¶
　(沙王/太傅)質實(長沙國名注見/獻帝興平元年)¶
下絳侯周勃廷尉獄既而赦之¶
　(周勃既就國每河東守尉行縣至絳勃恐誅常被甲/令家人持兵以見之人有告勃欲反下廷尉逮治勃)¶
　(恐不知置辭吏稍侵辱之勃以千金與吏吏乃書牘/背示之曰以公主為證公主者帝女也勃太子勝之)¶
　(尚之薄太后亦謂帝曰絳侯始誅諸吕綰皇帝璽居/北軍不以此時反今居一小縣顧欲反邪帝亦見勃)¶
　(獄辭乃使使持節赦之復爵邑勃既出/曰吾甞將百萬軍然安知獄吏之貴乎)集覽(逮治漢/書音義)¶
<pb:KR2o0020_WYG_008-20b>¶
　(曰逮及也辭之所及者則追捕之故謂之逮置辭置/措也辭謂對獄之語書牘背李竒曰牘者吏所執簿)¶
　(也索隐曰案蜀志秦宓以簿擊頰必亦簡牘之類今/吏於牘版背後書辭示之令依此說勝之尚之勝之)¶
　(周勃太子名也娶公主曰尚言帝王之女當尊尚之/不敢斥言娶綰皇帝璽居北軍綰繫也璽即皇帝傳)¶
　(國璽北軍宿衛宫門内於周垣下為區廬勃持一節/入北軍而遂將之誅諸吕廢少帝手綰璽時帝未即)¶
　(位勃於此時不/反今更有異乎)¶
　　書法(既而赦之何羙改過也綱目書既而赦之二/上書下絳侯周勃獄則赦無罪羙辭也上書)¶
　　(張昌宗下獄則赦有罪譏辭也羙惡不嫌/同辭書既而釋之三詳成帝元延元年)¶
作顧成廟質實(一統志云顧成廟在西安/府城東三十五里霸陵縣)¶
<pb:KR2o0020_WYG_008-21a>¶
(丙/寅)五年春二月地震¶
　(胡氏曰文帝之時有此大異何也曰天地之變非一/端也盡以為人事致之則牽合附會泥而不通盡以)¶
　(為氣數適然則古人修徳正事反災為祥者亦不少/矣要之為天下主父天母地父母震怒聲色異常人)¶
　(子當祇栗恐懼思所以平格不當指為情性所發而/遂已也文帝之時雖有此異然帝方躬修徳化節用)¶
　(愛人此其所以雖有/此異而無其應與)集覽(思所以平格平消弭也格/變革也父母震怒時當尋)¶
　(思箇恱愉父母之道庶/可消其怒氣變為喜色)¶
夏四月更造四銖錢除盗鑄令¶
　(初秦用半兩錢髙祖嫌其重更鑄莢錢於是物價騰/踊米石萬錢至是更造四銖錢除盗鑄錢令賈誼諌)¶
<pb:KR2o0020_WYG_008-21b>¶
　(曰法使天下公得鑄錢敢雜以鉛鐵者其罪黥然鑄/錢非殽雜為巧則不可得贏而殽之甚微為利甚厚)¶
　(夫事有召禍而法有起姦今令細民人操造幣之勢/各隐屏而鑄作因欲禁其厚利微姦雖黥罪日報其)¶
　(勢不止夫縣法以誘民使入陷阱孰多於此又民用/錢郡縣不同吏急而壹之乎則為太煩苛而力不能)¶
　(勝縦而弗呵乎則市肆異用錢文大亂苟非其術何/鄉而可哉今農事棄捐而采銅者日蕃姦錢日多善)¶
　(人怵而為姦邪愿民陷而之刑戮國知患此吏議必/曰禁之禁之則錢必重重則其利深盗鑄如雲而起)¶
　(棄市之罪又不足以禁矣姦數不勝而法禁數潰銅/使之然也不如收之賈山亦諫以為錢者無用器也)¶
　(而可以易富貴富貴者人主之操柄也令民為之是/與人主共操柄不可長也皆不聼時太中大夫鄧通)¶
　(方寵幸上欲其富賜之蜀嚴道銅山使鑄錢吴王濞/有豫章銅山招致天下亡命者以鑄錢東煑海水為)¶
<pb:KR2o0020_WYG_008-22a>¶
　(鹽以故無賦而國用饒/足以是吴鄧錢布天下)集覽(英錢即五分錢民間名/曰榆莢錢言如榆莢之)¶
　(薄四銖錢其文為半兩十黍為絫十絫為銖得贏句/絶贏餘利隐屏言皆隐身屏跡而鑄錢吏急而一之)¶
　(謂郡縣各執一法難使之歸壹錢文文法也茍非其/術術道也謂立法設或非其道也食貨志曰錢輕則)¶
　(以術斂之重則以術散之貨物必平矣怵而為姦邪/怵本作訹音恤誘也謂善良之人亦誘於利而為姦)¶
　(邪䧟而之刑戮謂謹愿之民亦陷入於利卒被刑戮/姦數不勝姦生頻數故不能以勝之不如收之謂曷)¶
　(若收銅於官而官自鑄嚴道銅山嚴道縣屬雅州括/地志云今雅州滎經縣本秦嚴道縣也属成都有蠻)¶
　(夷曰道故名焉縣北三里有銅山即鄧通得賜鑄錢/之所豫章銅山韋昭曰豫章今故章也括地志云秦)¶
　(置鄣郡今湖州長興縣西南八十里故章城是今宣/州及&KR0243;州句容縣有銅山舊属章亡命顔師古曰命)¶
<pb:KR2o0020_WYG_008-22b>¶
　(名也謂脫名籍而逃亡也仲馮曰顔觧大迂直謂避/禍自逃其命爾以故無賦如淳曰鑄錢煑鹽收其利)¶
　(以足國用故無賦於民正義曰謂吴國之民鑄/錢煑鹽以山海之利不賦之故言其民無徭賦)質實¶
　(一統志云嚴道銅山嚴道秦之縣名属蜀郡漢因之/晋属漢嘉郡西魏於此置䝉山郡及雅州隋初郡廢)¶
　(州存大業初改州為臨卭郡治嚴道縣唐初復為雅/州天寳初改盧山郡乾元初復為雅州属劍南道五)¶
　(代時孟知祥置永平郡宋復為雅州仍治嚴道属成/都路元至元中改属嘉定路尋割属吐蕃宣慰司)¶
　(本朝省嚴道縣入州𨽻四川道銅山在雅州滎經縣/東北三十里即漢文帝賜鄧通鑄錢處故鄣銅山故)¶
　(鄣秦之縣名属鄣郡漢属丹陽郡王莽改為候望縣/東漢復為故鄣縣晉属吴興郡後省之故城在湖州)¶
　(府長興縣西南一百二十里銅山在湖州府城西南/九十五里一名銅峴山括地志漢吴王濞采鄣山之)¶
<pb:KR2o0020_WYG_008-23a>¶
　(銅即此山之西属安吉縣其/南属武康縣前溪發源於此)¶
徙代王武為淮陽王質實(淮陽國名注見周赧/王三十七年陳州)¶
(丁/邜)六年冬十月桃李華○淮南王長謀反廢徙蜀道死¶
質實(淮南國名注見後主/建興二年廣陵國)¶
　(淮南王長自作法令行於其國逐漢所置吏請自置/相帝曲意從之又擅刑殺不辜及爵人至闗内侯數)¶
　(上書不遜順帝重自切責之乃令薄昭與書引管蔡/興居以為警戒王不說謀反事覺召至長安丞相御)¶
　(史宗正廷尉奏長罪當棄市赦徙處蜀載以輜車縣/次傳之袁盎諫曰上素驕淮南王弗為置嚴傅相以)¶
　(故至此今暴摧折之臣恐卒逢霧露病死陛下有殺/弟之名奈何上曰吾特苦之爾今復之王果憤恚不)¶
<pb:KR2o0020_WYG_008-23b>¶
　(食死雍令發封以死聞上哭甚悲逮考諸縣傳送不/發封餽侍者皆棄市謚曰厲王以列侯葬雍置守冢)¶
　(三十/戸)集覽(闗内侯漢百官志闗内侯注列侯出闗就/國侯但爵身其有家累者與之闗内之邑)¶
　(食其租稅管蔡興居管叔鮮蔡叔度皆周成王叔父/也作亂周公奉王命誅之興居齊悼惠王子東牟侯)¶
　(也文帝二年封濟北王謀反自殺縣次傳之令各縣/案次第傳逓至蜀卒逢霧露病死卒讀曰猝暴也言)¶
　(緘封於輜車之内如霧露之遮蔽不覩天日之光明/因而暴死也靈帝時謝弼上封事曰皇太后幽隔空)¶
　(宫如有霧露之疾陛下何面目以見天下雍/令扶風郡雍縣令注見隋文帝開皇二十年)¶
匈奴冒頓死子老上單于立復請和親考異(冒頓上漏/單于二字)¶
　(初冒頓遺漢書曰前時皇帝言和親事稱書意合歡/漢邊吏侵侮右賢王王與相距絶二主之約離兄弟)¶
<pb:KR2o0020_WYG_008-24a>¶
　(之親故罰使西擊月氏以天之福盡夷滅降下之及/其旁二十六國皆已為匈奴諸引弓之民并為一家)¶
　(北州以定願休兵飬馬除前事復故約以安邊民帝/報書曰單于欲復故業朕甚嘉之此古聖王之志也)¶
　(漢與匈奴約為兄弟所以遺單于甚厚倍約離兄弟/之親者常在匈奴然右賢王事已在赦前單于勿深)¶
　(誅單于若稱書意明告諸吏使無負約有信敬如單/于書至是冒頓死子老上單于立帝復遣宗室女翁)¶
　(主為單于閼氏使宦者中行說傅翁主說不欲行彊/使之說至降單于甚親幸說曰匈奴人衆不能當漢)¶
　(之一郡然所以彊者以衣食異無仰於漢也今變俗/好漢物漢物不過什二則匈奴盡歸於漢矣其得絮)¶
　(繒以馳草棘中皆裂敝以示不如&KR0999;裘之完善也得/漢食物皆去之以示不如湩酪之便羙也教單于左)¶
　(右疏記以計課其人畜遺漢書牘及印封皆令長大/倨傲其辭自稱天地所生日月所置匈奴大單于)¶
<pb:KR2o0020_WYG_008-24b>¶
　集覽(老上單于號也名稽粥索隐曰稽粥音鷄育中/行說中行複姓說名也行胡剛反說讀曰恱說)¶
　(至降為句本作說既至因降匈奴漢物不過什二韋/昭曰言漢物費十分之二入匈奴則匈奴皆動心歸)¶
　(漢矣湩酪湩覩湧反又音凍乳汁也熟而和之曰酪/穆天子傳牛馬之湩巨蒐氏所具注西戎有巨蒐國)¶
　正誤(說至降單于今按/五字當為一句)¶
　　書法(冒頓不書單于削之也自秦始皇帝三十二/年始書匈奴至是單于始見綱目自後單于)¶
　　(死立必書匈奴益彊大也書曰請和親與書與和/親又異矣書請和親始此終綱目書請和親四是)¶
　　(年武帝元狩四年和帝永元十六年唐僖宗乾符/五年請昬一唐髙祖武徳八年求和親三光武建)¶
　　(武二十二年二十七年唐徳宗貞元三年求昬二/晋安帝義熈七年五代乙酉年乞和親一光武建)¶
<pb:KR2o0020_WYG_008-25a>¶
　　(武二十八年與和親六詳惠帝三年及和/親一宋甲戌年魏結和親一髙帝九年)¶
　　發明(周衰吴楚僣號稱王春秋以夷狄待之於其/卒則不書其葬者避其號也綱目凡四夷君)¶
　　(長皆從其國俗之號至其死則書死者貴華賤夷/之義不使得從中國公侯之例也此義行首上足)¶
　　(下之分定矣内夏外夷/之法明矣其㫖嚴矣)¶
以賈誼為梁王太傅¶
　(誼上疏曰臣竊惟今之事埶可為痛哭者一可為流/涕者二可為長太息者六若其他背理而傷道者難)¶
　(徧以疏舉進言者皆曰天下已安已治矣臣獨以為/未也曰安且治者非愚則諛皆非事實知治亂之體)¶
　(者也夫抱火厝之積薪之下而寢其上火未及然因/謂之安方今之埶何以異此夫樹國固必相疑之埶)¶
<pb:KR2o0020_WYG_008-25b>¶
　(下數被其殃上數爽其憂甚非所以安上而全下也/臣竊跡前事大抵彊者先反長沙乃二萬五千户爾)¶
　(功少而最完埶疏而最忠非獨性異人也亦形埶然/也曩令樊酈絳灌㩀數十城而王今雖以殘亡可也)¶
　(令信越之倫列為徹侯而居雖至今存可也然則天/下之大計可知矣欲諸王之皆忠附則莫若令如長)¶
　(沙王欲臣子勿菹醢則莫若令如樊酈等欲天下之/治安莫若衆建諸侯而少其力力少則易使以義國)¶
　(小則亡邪心令海内之埶如身之使臂臂之使指莫/不制従諸侯之君不敢有異心輻輳並進而歸命天)¶
　(子割地定制令齊趙楚各為若干國使其子孫以次/受之分地衆而子孫少者建以為國空而置之湏其)¶
　(子孫生者舉使君之一寸之地一人之衆天子亡所/利焉誠以定治而已天下之埶方病大瘇一脛之大)¶
　(幾如要一指之大㡬如股平居不可屈伸失今不治/必為痼疾可痛哭者此病是也天下之埶方倒縣凢)¶
<pb:KR2o0020_WYG_008-26a>¶
　(天子者天下之首也蠻夷者天下之足也今匈奴慢/侮侵掠而漢嵗致金絮采繒以奉之夷狄徵令主上)¶
　(共貢足反居上首顧居下倒縣如此莫之能觧猶謂/國有人乎可為流涕者此也今不獵猛敵而獵田彘)¶
　(不搏反冦而搏畜菟翫細娱而不圗大患徳可逺施/威可逺加而直數百里外威令不伸可為流涕者此)¶
　(也今帝之身自衣皂綈而富民牆屋被文繡天子之/后以緣其領者庶人孽妾以縁其履此臣所謂舛也)¶
　(夫百人作之不能衣一人欲天下亡寒胡可得也一/人耕之十人聚而食之欲天下亡飢不可得也飢寒)¶
　(切於民之肌膚欲其亡為姦邪不可得也可為長太/息者此也商君遺禮義棄仁恩并心於進取行之二)¶
　(嵗秦俗日敗故家富子壯則出分家貧子壯則出贅/借父耰鉏慮有徳色母取箕箒立而誶語抱哺其子)¶
　(與公併倨婦姑不相說則反唇而相稽其慈子耆利/不同禽獸者亡㡬爾今其遺風餘俗猶尚未改棄禮)¶
<pb:KR2o0020_WYG_008-26b>¶
　(義捐㢘恥日甚月異而嵗不同矣今其甚者殺父兄/矣而大臣特以簿書不報期㑹之間以為大故至於)¶
　(俗流失世壊敗因恬而不知恠以為是適然爾夫移/風易俗使天下囘心而鄉道類非俗吏之所能為也)¶
　(俗吏之所務在於刀筆筐篋而不知大體陛下又不/自憂竊為陛下惜之筦子曰禮義㢘恥是謂四維四)¶
　(維不張國乃滅亡是豈可不為寒心哉豈如今定經/制令君君臣臣上下有差父子六親各得其宜此業)¶
　(壹定世世常安而後有所持循矣若夫經制不定是/猶渡江河亡維楫中流而遇風波船必覆矣可為長)¶
　(太息者此也夏殷周為天子皆數十世秦為天子二/世而亡人性不甚相逺也何三代之君有道之長而)¶
　(秦無道之暴也古之王者太子乃生固舉以禮有司/齊肅端冕見之南郊過闕則下過廟則趨故自為赤)¶
　(子而教固已行矣孩提有識三公三少明孝仁禮義/以道習之逐去邪人不使見惡行選天下之端士有)¶
<pb:KR2o0020_WYG_008-27a>¶
　(道術者使與居處故太子乃生而見正事聞正言行/正道左右前後皆正人也夫習與正人居之不能毋)¶
　(正猶生長於齊不能不齊言也習與不正人居之不/能毋不正猶生長於楚不能不楚言也孔子曰少成)¶
　(若天性習慣如自然習於智長故切而不媿化與心/成故中道若性夫三代之所以長久者以其輔翼太)¶
　(子有此具也秦使趙髙傅胡亥而教之獄所習者非/斬劓人則夷人之三族也故今日即位而明日射人)¶
　(忠諫者謂之誹謗深計者謂之妖言其視殺人若艾/草菅然豈惟胡亥之性惡哉彼其所以道之者非其)¶
　(理故也鄙諺曰前車覆後車誡天下之命縣於太子/太子之善在於蚤諭教與選左右夫心未濫而先諭)¶
　(教則化易成也教得而左右正則太子正而天下定/矣凡人之智能見已然不能見將然夫禮者禁於將)¶
　(然之前而法者禁於已然之後是故法之所為用易/見而禮之所為生難知也若夫慶賞以勸善刑罰以)¶
<pb:KR2o0020_WYG_008-27b>¶
　(懲惡先王執此之政堅如金石行此之令信如四時/㩀此之公無私如天地豈顧不用哉然而曰禮云禮)¶
　(云者貴絶惡於未萌而起教於微𦕈使民日遷善逺/辠而不自知也盖世主欲民之善同而所以使民善)¶
　(者異或道之以徳教或敺之以法令道之以徳教者/徳教洽而民氣樂敺之以法令者法令極而民風哀)¶
　(哀樂之感禍福之應也夫人之置器置諸安處則安/置之危處則危天下大器也在天子之所置之湯武)¶
　(置天下於仁義禮樂累子孫數十世此天下所共聞/也秦王置天下於法令刑罰禍幾及身子孫誅絶此)¶
　(天下之所共見也是非其明效大騐邪人之言曰聴/言之道必以其事觀之則言者莫敢妄言今或言禮)¶
　(義之不如法令教化之不如刑罰人主胡不引殷周/秦事以觀之也人主之尊譬如堂羣臣如陛衆庶如)¶
　(地故陛九級上廉逺地則堂髙陛無級廉近地則堂/卑髙者難攀卑者易陵理勢然也故古者聖王制為)¶
<pb:KR2o0020_WYG_008-28a>¶
　(等列内有公卿大夫士外有公侯伯子男然後有官/師小吏延及庻人等級分明而天子加焉故其尊不)¶
　(可及也諺曰欲投䑕而忌器此善諭也䑕近於器尚/惮不投恐傷其器况於貴臣之近主乎廉耻節禮以)¶
　(治君子故有賜死而亡戮辱是以黥劓之辠不及大/夫禮不敢齒君之路馬蹵其芻者有罰所以為主人)¶
　(豫逺不敬也今自王公三公之貴皆天子之所改容/而禮之者也古之所謂伯父伯舅也而令與衆庶同)¶
　(黥劓髠刖棄市之法然則堂不無陛乎被戮辱者不/泰廹乎廉耻不行大臣無乃握重權大官而有徒𨽻)¶
　(無耻之心乎夫望夷之事二世見當以重法者投鼠/而不忌器之習也臣聞之履雖鮮不加於枕冠雖敝)¶
　(不以苴履夫已甞在貴寵之位天子改容而體貌之/矣吏民甞俯伏以敬畏之矣今而有過帝令廢之可)¶
　(也退之可也賜之死可也滅之可也若夫縛束之繫/緤之輸之司冦編之徒官小吏詈罵而榜笞之殆非)¶
<pb:KR2o0020_WYG_008-28b>¶
　(所以令衆庶見也夫卑賤者習知尊貴者之一旦吾/亦乃可以加此也非所以尊尊貴貴之化也古者大)¶
　(臣有坐不廉而廢者曰簠簋不餙坐汙穢&KR0075;亂者曰/帷薄不修坐罷軟不勝任者曰下官不職故貴大臣)¶
　(定有辠矣猶末斥然正以呼之也尚遷就而為之諱/也其在大譴大何之域者則白冠&KR0522;纓盤水加劔造)¶
　(請室而請辠爾不執縛繫引而行也其有中辠者聞/命而自弛上不使人頸盭而加也其有大辠者北面)¶
　(再拜跪而自裁上不使人捽抑而行之也曰子大夫/自有過爾吾遇子有禮矣遇之有禮故羣臣自熹嬰)¶
　(以廉耻故人矜節行化成俗定則為人臣者皆顧行/而忘利守節而仗義故可以託不御之權可以寄六)¶
　(尺之孤此厲亷耻行禮誼之所致也主上何䘮焉此/之不為而顧彼之久行故曰可為長太息者此也上)¶
　(深納其言飬臣下有節是後/大臣有罪皆自殺不受刑)集覽(皆非事實知治亂/之體者七制觧云)¶
<pb:KR2o0020_WYG_008-29a>¶
　(皆非事勢實然之理能知如是而治如是而亂之形/體者也夫樹國固必相疑之勢顔師古注立國泰大)¶
　(其勢必固相疑樊酈絳灌樊噲酈食其絳侯周勃灌/嬰信越韓信彭越徹侯注見秦始皇三十七年通侯)¶
　(長沙王謂吴芮也初髙祖賢之制詔御史長沙王忠/其定著令菹醢反者被誅為菹醢鄭𤣥曰切之四寸)¶
　(為菹莝肉為醢戰國策不避菹醢之誅髙誘注言剉/斮之如此爾輻輳輻輪轑也凡輪有三十輻共輳於)¶
　(一轂以喻四方皆来分地注見漢王劉邦二年大瘇/瘇上勇反足腫病共貢共讀曰供奉也以縁縁去聲)¶
　(純也商君公孫鞅也注見周顯王十年出分扶問反/出贅謂之贅壻言不當出妻家猶人身之有肬贅慮)¶
　(有徳色慮疑也謂疑其容色自矜為恩徳誶語誶音/碎責譲也與公併倨併部逈反顔師古曰與公對敵)¶
　(而相拒也反脣而相稽反音翻反脣調口也相稽相/與計校也筐篋所以盛文書筦子筦與管同管仲所)¶
<pb:KR2o0020_WYG_008-29b>¶
　(著書名管子亡維楫亡失也維所以繫舟楫所以進/舟乃生乃始也齊肅齊讀曰齋戒潔也見之南郊以)¶
　(太子見于天也艾草菅艾讀曰刈菅音姦似茅而滑/澤陛九級上廉逺地則堂髙書顧命夾兩階戺注堂)¶
　(㢘曰戺廉稜也漢書顔師古注廉側隅也孫奕示兒/編曰竊詳顔注廉側隅也以廉近地對廉逺地而言)¶
　(之則廉隅無所謂上下矣當讀陛九級上為句近嵗/太學出上廉逺地則堂髙賦豈一時未加討論歟蘇)¶
　(文曰奥㢘逺則堂陛峻林鉞漢雋亦曰廉逺地則堂/髙而並不言上廉黥劓之罪不及大夫黥文面劓割)¶
　(鼻也記曲禮刑不上大夫注不與賢者犯法其犯法/則在八議輕重不在刑書與音預大戴禮冉有問於)¶
　(孔子曰先王制法刑不上於大夫然則大夫犯罪不/可以加刑乎子曰不然凡治君子以禮御其心所以)¶
　(屬之以亷耻之節也故古之大夫其有坐不廉汙穢/而退放之者不謂之不廉汙穢則曰簠簋不飾有坐)¶
<pb:KR2o0020_WYG_008-30a>¶
　(滛亂男女無别者不謂之淫亂男女無别則曰帷薄/不脩有坐㒺上不忠者不謂之㒺上不忠則曰臣節)¶
　(未著有坐罷軟不勝任者不謂之罷軟不勝任則曰/下官不職有坐干國之紀者不謂之干國之紀則曰)¶
　(行事不請此五者所以媿耻之也又見家語五刑篇/禮不敢齒君之路馬禮周禮也齒問年也路天子所)¶
　(乗法車也天子五路駕六馬記曲禮以足蹙路馬芻/有誅齒路馬有誅鄭𤣥注云皆廣敬也伯父伯舅記)¶
　(曲禮天子同姓謂之伯父異姓謂之伯舅髠刖髠鬄/髮也刖五刮反又音月斷足之刑泰迫謂偪廹天子)¶
　(望夷之事二世見當以重法當即郎反處斷罪人也/賈誼本傳注閻樂殺二世於望夷宫本由秦制無忌)¶
　(上之風仲馮曰趙髙殺二世盖又以法定其罪繫緤/緤與絏通謂以長䋲連繫之輸之司冦索隐曰司㓂)¶
　(二嵗刑輸作司冦因名焉或作輸之司空百官表宗/正屬官有左右都司空上林有水司空皆主囚徒官)¶
<pb:KR2o0020_WYG_008-30b>¶
　(編之徒官徒謂以罪輸贖而役作者編謂列次名籍/也簠簋不飾簠簋皆禮器簠外方内圎以盛稻梁簋)¶
　(外圎内方以盛黍稷並有盖形象龜飾整齊也帷薄/不脩帷幔也薄一作箔簾也風俗通曰卿大夫帷士)¶
　(以簾所以自障蔽脩理也大譴大何譴責問也何怒/責也何與呵通薛宣傳譴呵及細微白冠氂纓䘮服)¶
　(用&KR0522;為纓以飾冠也&KR0522;是&KR0522;牛之尾&KR0522;牛出西南徼/外盤水加劔顔師古曰凡殺牲以盤水取頸血故示)¶
　(若此造請室而請辠應劭曰請室請辠之室也若今/之鍾下如淳曰請室獄也若古刑於甸師氏也史記)¶
　(作清室頸盭而加盭古戾字緑色綬也言不使人以/綬加於頸子大夫公羊傅宣六年子大夫也注古者)¶
　(士大夫通稱也自熹熹許記反好為志氣也顧彼之/久行顔師古曰顧猶反也言何不為投䑕忌器之法)¶
　(而反久行彼/無陛級之事)正誤(頸盭而加今按漢書顔師古注盭/古戾字慮結切不戾其頸而親加)¶
<pb:KR2o0020_WYG_008-31a>¶
　(刀鋸也與/捩字通)¶
(戊/辰)七年夏四月赦○六月未央宫東闕罘罳災集覽(未/央)¶
(宫東闕罘罳災三輔黄圗云蕭何造未央宫立東闕北/闕注闕門觀也劉熈釋名曰闕在門兩旁中央闕然為)¶
(道天子號令賞罰所由出也未央宫殿雖南向而上書/奏事謁見皆在北闕焉東闕非正也顔師古曰罘罳謂)¶
(連闕曲閣也一曰屏也釋名曰罘罳在門外罘復罳思/也臣將入請事於此復重思之蘇鶚演義曰顔注并釋)¶
(名皆誤案罘浮罳絲也謂織絲之文輕踈浮虚貌盖宫/殿簷戸間也唐文宗實錄甘露之變出殿北門裂斷罘)¶
(罳而去又温庭筠補陳武帝書罘罳畫卷閶闔晨開皆/非曲閣屏障之意相如子虚賦罘網彌山此亦謂羅鳥)¶
(網即罘罳為網不謬矣楚辭招魂篇網户朱綴刻方連/文公注云網戸者以木為門扉而刻為方目使如羅網)¶
<pb:KR2o0020_WYG_008-31b>¶
(狀即所謂罘罳而程泰之以為即今之亮隔此/說是也天火曰災又未央宫注見髙帝七年)¶
　　書法(書災始此終綱目書災十六是年景帝三年/中五年武帝建元六年太初元年新莽戊寅)¶
　　(年安帝元初四年順帝陽嘉元年靈帝中平二年/後主十一年十二年十三年晉元帝大興元年梁)¶
　　(甲寅年丙寅年唐𤣥宗天寳九/載書火十二詳昭帝元鳯四年)¶
(己/巳)八年夏封淮南厲王子四人為列侯¶
　(民有歌淮南王者曰一尺布尚可縫一斗粟尚可舂/兄弟二人不相容帝聞而病之封王子安等四人為)¶
　(列侯賈誼知上必將復王之也上疏諫曰淮南王悖/逆無道天下孰不知其辠今奉尊罪人之子適足以)¶
　(負謗於天下爾此人少壯豈能㤀其父哉淮南雖小/黥布甞用之矣漢存特幸爾夫擅仇人足以危漢之)¶
<pb:KR2o0020_WYG_008-32a>¶
　(資於策不便予之衆積之財所/謂假賊兵為虎翼者也上勿聽)¶
長星出東方¶
　　書法(書長星始此終綱目書長星六是年景帝三/年武帝元狩四年晉孝武帝大元二十年恭)¶
　　(帝元熈三年梁/武帝庚戌年)¶
　　發明(是時君徳方明政事無闕書長星/出東方其殆吴楚七國之應歟)¶
(庚/午)九年春大旱¶
(辛/未)十年冬將軍薄昭有罪自殺¶
　(薄昭殺漢使者帝不忍加誅使公卿從之飲酒欲令/自引分昭不肯使羣臣䘮服往哭之乃自殺司馬公)¶
<pb:KR2o0020_WYG_008-32b>¶
　(曰李徳裕以為漢文誅薄昭斷則明矣於義則未安/也太后唯一弟而殺之何以慰母氏之心哉臣愚以)¶
　(為法者天下之公器惟善持法者親踈如一無所不/行則人莫敢有所恃而犯之也夫薄昭殺漢使者非)¶
　(有恃而然乎若又從而赦之則與成哀之世何異哉/魏文帝曰舅后之家但當飬育以㤙而不當假借以)¶
　(權既觸罪法又不得不誅譏文帝之始不防閑昭也/斯言得之矣然則欲慰母心者將慎之於始乎程子)¶
　(曰二公皆執一之論未盡於義也義既未安則非明/也有所不行豈害其為公器哉盖不得於義則非㤙)¶
　(之正害㤙之正則不得為義矣使薄昭盗長陵土則/太后雖不食而死昭不可不誅也其殺漢使為類亦)¶
　(有異焉若昭有罪命使往治昭執而殺之太后之心/可傷也昭不可赦也后若必䘮其生則存昭以全后)¶
　(可也或與忿争而殺之則貸昭以慰母心可也此之/謂能權盖先王之制也八議設而后重輕得其宜義)¶
<pb:KR2o0020_WYG_008-33a>¶
　(豈有屈乎法主於義義當/而謂之屈法不知法者也)集覽(八議禮小司冦以八/辟麗邦法一曰議親)¶
　(之辟二曰議故之辟三曰議賢之辟四曰議能之辟/五曰議功之辟六曰議貴之辟七曰議勤之辟八曰)¶
　(議賔/之辟)質實(一統志云/薄昭呉人)¶
　　書法(坐殺漢使也書曰有罪自/殺綱目有以斷斯獄矣)¶
　　發明(薄昭之死先儒論者多矣今綱目不書殺將/軍薄昭而書將軍薄昭有罪自殺則所斷為)¶
　　(甚明夫昭雖帝之舅亦人臣爾安有人臣殺天子/之使者而可逭其罪哉禮不敢齒君之路馬况使)¶
　　(者乎誅/之當矣)¶
(壬/申)十一年考證(當補書絳侯周勃卒分註謚曰武○謹/按凡例曰凡書臣之卒惟宰相悉書賢)¶
<pb:KR2o0020_WYG_008-33b>¶
(者曰某官某爵姓名卒而註其謚絳侯従髙帝起沛定/天下屢有功髙帝遺詔周勃重厚少文然安劉氏者必)¶
(勃也卒誅諸吕立代王為帝基漢室四百年之業皆如/言漢稱平勃文帝初並相而勃位居平上二年既書陳)¶
(平卒勃之卒豈可無書史記漢書皆著孝文十一年薨/司馬公通鑑不載先儒亦以為失今故推本義例以補)¶
(之/)夏梁王揖卒徙淮陽王武為梁王考異(提要夏/作冬)¶
　(梁懐王薨無子賈誼上疏曰陛下不定制如今之埶/不過一傳再傳漢法不得行矣陛下所以為蕃扞唯)¶
　(淮陽代二國爾代北邉匈奴能自完則足矣而淮陽/之比大諸侯厪如黑子之著面不足以有所禁禦臣)¶
　(願舉淮南地以益淮陽而為梁王立後割東郡以益/梁梁起於新郪以北著之河淮陽包陳以南揵之江)¶
　(則大諸侯之有異心者破膽而不敢謀梁足以扞齊/趙淮陽足以禁吴楚陛下髙枕終無山東之憂矣此)¶
<pb:KR2o0020_WYG_008-34a>¶
　(二世之利也當今恬然適遇諸侯之皆少數嵗之後/陛下且見之矣夫秦日夜苦心勞力以除六國之旤)¶
　(今陛下力制天下頥指如意髙拱以成六國之旤難/以言智苟身無事畜亂宿旤萬年之後傳之老母弱)¶
　(子將使不寧不可謂仁於是徙淮陽王武為梁王北/界㤗山西至髙陽得大縣四十餘城後嵗餘賈誼亦)¶
　(死死時年/三十三矣)集覽(蕃扞詩崧髙篇四國于蕃箋云四國/有難則徃扞禦之為之蕃屏如黒子)¶
　(之著面喻淮陽陿小也吴楚俗謂黑子為誌宋太祖/欲下太原趙普曰彈丸黑誌之地將安所逃即此新)¶
　(郪地理志汝南新郪縣郪七私反或音妻誤也應劭/曰案秦伐魏取郪邱漢興為新郪章帝改名宋新都)¶
　(属南陽揵之江揵音蹇接也髙枕楚辭九辯曰堯舜/皆有所舉任兮故髙枕而自適注枕去聲頥指如意)¶
　(如淳曰但動頥/指麾皆如所欲)質實(一統志云新郪漢之縣名屬汝/南郡後廢之故城在鳯陽府潁)¶
<pb:KR2o0020_WYG_008-34b>¶
　(州治/八里)¶
匈奴冦狄道¶
　(時匈奴數為邊患太子家令鼂錯言曰兵法曰有必/勝之將無必勝之民繇此觀之安邊境立功名在於)¶
　(良將不可不擇也臣又聞用兵之急者三一曰得地/形二曰卒服習三曰器用利歩兵車騎弓弩長㦸矛)¶
　(鋋劔楯之地各有所宜不得其宜者或十不當一士/不選練卒不服習百不當一兵不完利甲不堅宻弩)¶
　(不及逺射不能中中不能入五不當一故曰器械不/利以其卒予敵也卒不可用以其將予敵也將不知)¶
　(兵以其主予敵也君不擇將以其國予敵也四者兵/之至要也臣又聞小大異形彊弱異埶險易異備夫)¶
　(卑身以事彊小國之形也合小以攻大敵國之形也/以蠻夷攻蠻夷中國之形也今匈奴地形技藝與中)¶
<pb:KR2o0020_WYG_008-35a>¶
　(國異上下山阪出入溪澗險道傾𤓰且馳且射風雨/罷勞飢渴不困此匈奴之長技也若夫平原易地輕)¶
　(車突騎勁弩長㦸射疏及逺下馬地鬭劔㦸相接此/中國之長技也然兵凶器戰危事以大為小以彊為)¶
　(弱在俛仰之間爾跌而不振則悔無及也帝王之道/出於萬全今降胡義渠来歸誼者飲食長技與匈奴)¶
　(同可賜之堅甲絮衣勁弩利矢益以邊郡之良技令/明將能知其習俗和輯其心者将之即有險阻以此)¶
　(當之平地通道則以輕車材官制之兩軍相為表裏/而各用其長技此萬全之術也帝嘉之賜書寵荅焉)¶
　(錯為人峭直刻深以其/辯得幸太子號曰智囊)集覽(家令百官表家令主皇/太子倉榖飲食張晏曰)¶
　(太子稱家故曰令鼂錯音朝厝史記注錯又如字讀/鋋音蟬鉄柄短矛也勁弩長㦸射疏及逺仲馮曰長)¶
　(㦸恐誤或者勁弩如今九牛大弩以槍為矢故可射/疏及逺然㦸有鉤又不可射疏與踈通義渠注見周)¶
<pb:KR2o0020_WYG_008-35b>¶
　(顯王四十二年峭直峭本作陗瓉曰陗直峻陿也/智囊言一身所有皆是智筭若囊槖之盛物然)¶
募民徙塞下¶
　(鼂錯又言曰兵起而不知其埶戰則為人禽屯則卒/積死胡人衣食之業不著於地其埶易以擾亂邉境)¶
　(往来轉徙時至時去此胡人之生業而中國之所以/離南畮也今胡人數轉牧行獵於塞下以候備塞之)¶
　(卒卒少則入不救則邊民絶望而降敵救之纔到則/胡又已去聚而不罷為費甚大罷之則胡復入如此)¶
　(連年則中國貧苦而民不安矣陛下幸憂邊境發卒/治塞甚大惠也然令逺方之卒守塞一嵗而更不知)¶
　(胡人之能不如選常居者家室田作且以備之以便/為之髙城深塹要害之處調立城邑毋下千家先為)¶
　(室屋具田器乃募民免罪拜爵復其家予冬夏衣禀/食能自給而止胡人入驅而能止其所驅者以其半)¶
<pb:KR2o0020_WYG_008-36a>¶
　(予之縣官為贖其民如是則邑里相救助赴胡不避/死其與東方之戍卒不習地埶而心畏胡者功相萬)¶
　(也且使逺方無屯戍之事塞下之民父子相保無繫/虜之患豈不羙哉上從其言錯復言陛下幸募民以)¶
　(實塞下使屯戍益省輸將益寡甚大惠也下吏誠能/稱厚惠奉明法存恤老弱善遇其壯士和輯其心而)¶
　(勿侵刻使先至者安樂而不思故鄉則貧民相慕而/勸往矣臣聞古之徙民者相其隂陽之和甞其水泉)¶
　(之味然後營邑立城製里割宅置器物焉使民至有/所居作有所用此民所以輕去其鄉而勸之新邑也)¶
　(為置醫巫以救疾病脩祭祀男女有昏生死相恤墳/墓相從種樹畜長此所以使民樂其處而有長居之)¶
　(心也古之制邊縣以備敵也使伍家為伍十伍一里/四里一連十連一邑皆擇其賢材有護習地形知民)¶
　(心者為之長居則習民於射法出則教民於應敵服/習以成勿令遷徙㓜則同遊長則共事夜戰聲相知)¶
<pb:KR2o0020_WYG_008-36b>¶
　(則足以相救晝戰目相見則足以相識懽愛之心足/以相死如此而勸以厚賞威以重罸則前死而不還)¶
　(踵矣所徙之民非壯有材者但費衣糧不可用也雖/有材力不得良吏猶亡功也陛下絶匈奴不與和親)¶
　(臣竊意其冬来南也一大治則終身創矣欲立威/者始於折膠来而不能困使得氣去後未易服也)集¶
　覽(不著於地隨畜牧移徙不著土地而無常居離南/畮離去也音力智反韻㑹漸相逺離要害顔師古)¶
　(曰在我為要在彼為害故曰要害調立調去聲筭度/也為之筭度而創立城邑禀食禀讀曰廪古者給人)¶
　(以食取諸倉廩故稱廪給禀食能自給而止稍人能/自給贍乃止也謂不常予縣官張晏曰不敢指斥天)¶
　(子故稱縣官索隐曰謂國家為縣官者夏官王畿内/縣即國都也王者官天下故曰縣官賢材有䕶擇有)¶
　(保䕶邊縣之能者壹大治則終身創創初亮反懲也/顔師古曰若一次大舉兵治之則可為終身懲戒保)¶
<pb:KR2o0020_WYG_008-37a>¶
　(無邉患也折膠顔師古曰秋氣至膠可折弓弩可用/匈奴常以此為候而出軍使得氣去使其得勝逞志)¶
　(氣而/去)¶
(癸/酉)十二年冬十二月河决酸棗東潰金隄興卒塞之集¶
覽(酸棗縣名注見/周慎靚王四年)質實(一統志云金隄自開封府滎陽/縣東至千乗海口千餘里歴代)¶
(築之以禦河患通謂之金隄漢孝/文帝時河决酸棗東潰金隄即此)¶
　　書法(書河决始此終綱目書河决十有六是年武/帝元光三年元帝永光五年成帝建始四年)¶
　　(河平三年新莽辛未年唐𤣥宗開元十年五代晉/戊戌年己亥年辛丑年甲辰年丙午年戊申年庚)¶
　　(戍年壬子年己未年書塞八是年武帝元封二年/成帝河平元年三年五代甲申年甲辰年壬子年)¶
<pb:KR2o0020_WYG_008-37b>¶
　　(己未/年)¶
○春三月除闗無用傳集覽(除闗無用傳禮地官司闗/凡所達貨賄者則以節傳)¶
(出之注闗界上門也傳如今移過所文書音張戀反漢/初置諸闗以備非常顔師古曰傳信也古者用棨刻本)¶
(為合符或用繒帛張晏曰兩行書繒帛分持其一出入/闗合之乃得過謂之傳今除去闗出入無禁不用傳也)¶
○詔民入粟邊得拜爵免罪賜農民今年半租¶
　(鼂錯言曰聖王在上而民不凍飢者非能耕而食之/織而衣之也為開其資財之道也今海内為一無有)¶
　(水旱之災而畜積未及者何也地有遺利民有餘力/生榖之土未盡墾山澤之利未盡出㳺食之民未盡)¶
　(歸農也夫腹飢不得食膚寒不得衣雖慈母不能保/其子君安能以有其民哉明主知其然也故務民於)¶
<pb:KR2o0020_WYG_008-38a>¶
　(農桑薄賦斂廣畜積以實倉廪備水旱故民可得而/有也夫珠玉金銀飢不可食寒不可衣然而衆貴之)¶
　(者以上用之故也其為物輕微易藏在於把握可以/周海内而無飢寒之患此令臣輕背其主而民易去)¶
　(其鄉盗賊有所勸亡逃者得輕資粟米布帛生於地/長於時聚於力非可一日成也數石之重中人弗勝)¶
　(不得姦邪所利一日弗得而飢寒至是故明君貴五/榖而賤金玉今農夫五口之家其服役者不下二人)¶
　(其耕不過百畮收不過百石春耕夏耘秋穫冬蔵伐/薪樵治官府給繇役四時之間亡日休息又私自送)¶
　(往迎来弔死問疾飬孤長㓜在其中勤苦如此復被/水旱之災急政暴賦朝令夕改有者半賈而賣無者)¶
　(取倍稱之息於是有賣田宅鬻子孫以償債者矣而/商賈大者積貯倍息小者坐列販賣操其竒贏日㳺)¶
　(都市乗上之急所賣必倍男不耕耘女不蠶織衣必/文采食必梁肉交通王侯力過吏埶乗堅策肥履絲)¶
<pb:KR2o0020_WYG_008-38b>¶
　(曵縞此商人所以兼并而農民所以流亡者也方今/之務莫若使民務農而已矣欲民務農在於貴粟今)¶
　(募天下入粟縣官得以拜爵除罪則富人有爵農民/有錢粟有所渫而貧民之賦可損所謂損有餘補不)¶
　(足令出而民利者也神農之教曰有石城十仭湯池/百歩帶甲百萬而無粟弗能守也爵者上之所擅出)¶
　(於口而無窮粟者民之所種生於地而不乏使人入/粟於邉以受爵免辠不過三嵗塞下之粟必多矣帝)¶
　(從之錯復言邊食足以支五嵗可令入粟郡縣郡縣/足支一嵗可時赦勿收農民租如此徳澤加於萬民)¶
　(民愈勸農大富樂矣詔曰道民之路在於務本朕親/率天下農而野不加辟嵗一不登民有飢色是吏奉)¶
　(吾詔不勤而勸民不明也且吾農民甚苦而吏/莫之省將何以勸焉其賜農民今年租稅之半)集覽¶
　(中人弗勝中人處强弱之間者勝音升舉也弗勝謂/不堪舉倍稱之息顔師古曰稱昌孕反舉也今俗所)¶
<pb:KR2o0020_WYG_008-39a>¶
　(謂舉錢如淳曰取一償二為倍稱竒贏殘餘物也竒/音覉粱肉賈逵曰粱米之精者詩詁&KR0413;似粟而大有)¶
　(黄青白三種黄梁出蜀漢香羙逾於諸梁號竹根黄/乗堅乗駕也堅謂好車策肥策驅也肥謂肥馬粟有)¶
　(所渫案食貨志注渫私列反散也道民之路/此道非道徳之道繫去聲讀與導同啟廸也)¶
　　書法(秦政之初書令民納粟拜爵矣未免罪也於/是始有贖罰焉自是武帝書詔民得贖罪元)¶
　　(&KR0203;六年書令株送徒入財元鼎三年令死罪入贖/天漢四年明帝書詔聴有罪亡命者贖永平八年)¶
　　(梁武帝書立贖刑條壬午年復/贖刑法乙丑年不可勝書矣)¶
(甲/戌)十三年春二月詔具親耕桑禮儀¶
　(詔曰朕親耕以供粢盛皇后/親桑以奉祭服其具禮儀)集覽(親耕以供粢盛注/見二年親桑以奉)¶
<pb:KR2o0020_WYG_008-39b>¶
　(祭服漢儀春桑生皇后親桑於苑中飬&KR0345;于薄榖梁/傳桓十四年天子親耕以供粢盛王后親桑以共祭)¶
　(服國非無良農工女也以為人之所/盡事其祖禰不若以己所自親者也)¶
　　書法(書重/本也)¶
夏除秘祝¶
　(初秦時祝官有秘祝即有災祥輙移過於下至是詔/曰禍自怨起福繇徳興百官之非宜由朕躬今秘祝)¶
　(之官移禍於下朕/甚不取其除之)集覽(祝官有秘祝祝官猶周禮太/祝掌六祝之辭以事鬼神祗)¶
　(秘祝祭主賛辭也秘宻不可宣秘祝六祝並之秀反/災祥妖孽自外来謂之祥左傳昭十八年將有大祥)¶
　(注祥變/異之氣)¶
<pb:KR2o0020_WYG_008-40a>¶
五月除肉刑¶
　(齊太倉令淳于意有罪當刑其少女緹縈上書曰妾/父為吏齊中皆稱其廉平今坐法當刑妾傷夫死者)¶
　(不可復生刑者不可復屬雖欲改過自新其道無繇/願沒入為官婢以贖父刑罪天子憐悲其意詔曰今)¶
　(人有過教未施而刑已加欲改行而無繇至朕甚憐/之夫刑至斷支體刻肌膚終身不息何其痛而不徳)¶
　(也豈為民父母之意哉其除肉刑有以易之具為令/丞相御史請定律曰諸當髠者為城旦舂當黥髠者)¶
　(鉗為城且舂當劓者笞三百當斬左止者笞五百斬/右止及殺人先自告及吏坐受賕枉法守縣官財物)¶
　(而即盗之已論而復有笞罪者皆棄市為城旦舂者/各有嵗數以免制曰可上既躬脩𤣥黙而將相皆舊)¶
　(功臣少文多質懲惡亡秦之政論議務在寛厚耻言/人之過失化行天下告訐之俗易吏安其官民樂其)¶
<pb:KR2o0020_WYG_008-40b>¶
　(業畜積嵗増戸口寢息風流篤厚禁㒺疏闊罪疑者/予民是以刑罰大省至於斷獄四百有刑錯之風焉)¶
　集覽(緹縈少女名索隐曰緹音啼鄒氏音體終身不/息息生也宣帝本紀詔曰刑者不可息注言既)¶
　(劓刖臏割而欲其復生長不可得矣除肉刑肉刑者/墨劓臏宫大辟除者有以易之也鄭氏云臯陶改臏)¶
　(為剕吕刑有剕周改為刖文帝夲紀詔曰今法有肉/刑三注李竒曰髙帝約法三章無肉刑文帝則有肉)¶
　(刑孟康曰黥劓二左右趾合一凡三也索隐曰斷趾/黥劓之屬崔浩漢律序云文帝除肉刑而宫不易張)¶
　(斐曰以淫亂人族類故不易之也具為令具備也著/為律令鉗為城旦舂鉗以鐡束頸也舂持杵臨臼也)¶
　(如淳曰城旦者律説論决為髠鉗輸邊晝旦防寇虜/夜暮築長城舂者婦人不預外徭但舂作米皆四嵗)¶
　(刑或曰城旦旦起行治城也左止止與趾字通下右/止同受賕枉法以財枉法相謝也已論論平聲議法)¶
<pb:KR2o0020_WYG_008-41a>¶
　(也記王制凡制五刑必即天論論音倫禁㒺疏濶㒺/與綱通疏與踈通言其禁防如網之踈濶也老子任)¶
　(為篇天網恢恢疎而不失刑錯之風應劭曰錯置也/古者民不犯法刑置而不用今雖未及於古亦庶㡬)¶
　(有古之/遺風)質實(一統志云緹縈臨淄人漢淳于意之少/女意有罪當刑怒罵其五女曰生女不)¶
　(生男緩急無可使者於是緹縈隨父至長安上書願/沒身為官婢以贖父刑文帝憐之為免意罪因除肉)¶
　(刑太倉令夏煚曰上/供曰太倉令長也)¶
　　書法(除肉刑何予之也肉刑古法也自帝始廢古/法則曷為予之不忍人之心也故不書始書)¶
　　(始則疑於廢井田綱目恤刑之政/書除十詳惠帝四年文帝居三焉)¶
六月除田之租稅¶
<pb:KR2o0020_WYG_008-41b>¶
　(詔曰農天下之本務莫大焉今勤身從事而/有租稅之賦是為本末者無以異也其除之)集覽(本/末)¶
　(者無以異李竒曰本農也末賈也言/農與賈俱出租無異也故除田租)¶
　　書法(除者何永除也再賜天下半租仁矣於是遂/永除之非帝之儉約國有餘蓄能若是乎終)¶
　　(綱目一而已矣綱目書免天下今年田租者四昭/帝始元二年宣帝本始元年和帝永元九年唐𤣥)¶
　　(宗天寳/十四載)¶
(乙/亥)十四年冬匈奴入冦遣兵擊之出塞而還¶
　(匈奴十四萬騎入朝那蕭闗殺北地都尉卬虜人畜/甚多使騎兵入燒囘中宫候騎至雍甘泉詔發車千)¶
　(乗騎卒十萬上親勒兵欲自征匈奴羣臣諫不聴皇/太后固要上乃止以張相如欒布為將軍擊逐出塞)¶
<pb:KR2o0020_WYG_008-42a>¶
　(而/還)集覽(朝那縣名屬河西安定郡朝直遥反又如字/那奴何反括地志云故城在原州百泉縣西)¶
　(七十里蕭闗秦北闗也在上郡北正義曰古隴山闗/在原州平凉縣界括地志云今靈武即古蕭闗北地)¶
　(都尉卬北地注見哀帝建平元年都尉佐郡守典武/職甲卒顔師古曰卬五剛反名也姓孫回中宫注見)¶
　(秦始皇二十七年固要上乃止文帝本紀作固要/帝帝乃止注要刼也如淳曰固要必不得自征也)正¶
　誤(固要上乃止今按要約勒也劫持之義說文/以力止其去曰劫從力非刦奪之刦後倣此)質實¶
　(一統志云朝那春秋時地名漢置朝那縣属安定郡/後魏割入臨涇後周復置唐省之故城在平凉府城)¶
　(東南蕭闗在平凉府鎮/原縣西北一百四十里)¶
　　書法(特筆也與書至祈連而還武帝元狩二年封/狼居胥山而還武帝元狩四年登燕然山刻)¶
<pb:KR2o0020_WYG_008-42b>¶
　　(石勒功而還者和帝永/元元年大有逕庭矣)¶
　　發明(十一年書匈奴冦狄道募民徙塞下是年又/書入冦遣兵擊之出塞而還殆與薄伐玁狁)¶
　　(至于太原者如出一轍夫侵邊犯境乃犬羊之常/爾驅而出之盡境即止此盛徳事也窮兵黷武犁)¶
　　(庭掃穴果何為哉特/筆于此盖羙之也)¶
赦作徒魏尚復為雲中守¶
　(上輦過郎署問郎署長馮唐曰父家安在對曰趙人/上曰吾居代時尚食監髙袪數為我言趙將李齊之)¶
　(賢戰於鉅鹿下今吾毎飯意未甞不在鉅鹿也父知/之乎對曰尚不如廉頗李牧之為將也上搏髀曰嗟)¶
　(乎吾獨不得頗牧為將吾豈憂匈奴哉唐曰陛下雖/得之弗能用也上曰公何以知之對曰上古王者之)¶
<pb:KR2o0020_WYG_008-43a>¶
　(遣將也跪而推轂曰閫以内者寡人制之閫以外者/將軍制之軍功爵賞皆决於外歸而奏之此非虚言)¶
　(也李牧為趙將軍市租皆自用饗士賞賜不從中覆/委任而責成功故牧得盡其智能而趙㡬霸今臣竊)¶
　(聞魏尚為雲中守其軍市租盡以饗士卒私飬錢自/饗賔客軍吏舎人是以匈奴逺避不近雲中之塞虜)¶
　(曾一入尚擊之所殺甚衆夫士卒起田中從軍安知/尺籍伍符終日力戰斬首捕虜上功幕府一言不相)¶
　(應文吏以法䋲之其賞不行而法必用且尚坐上功/首虜差六級陛下下之吏削其爵罰作之由此言之)¶
　(陛下雖有頗牧弗能用也上說是日令唐持節/赦魏尚復以為雲中守而拜唐為車騎都尉)集覽¶
　(上輦過郎署輦輓車也顔師古曰駕人以行曰輦郎/官有議郎中郎侍郎郎中署府署也文帝乗輦經過)¶
　(郎署時馮唐為郎中署長文帝二年幸上林郎署長/布席蘓林曰郎署上林中直衛之署也居代時文帝)¶
<pb:KR2o0020_WYG_008-43b>¶
　(初封代王故云毎飯飯上聲餐食也馮唐傳作毎飲/食搏髀搏拊也髀部禮反股之外也拊之者有所&KR0557;)¶
　(然爾推轂言舉薦人如推車轂之轉運也史記荆燕/世家吕氏推轂髙帝就天下索隐曰諸吕奉推髙祖)¶
　(取天下若人推轂欲前進塗然也推昌誰反閫以内/閫義與闑同馮唐𫝊作闑韋昭曰闑門中橜俗言門)¶
　(限也以内謂郭門内也闑魚列反軍市租索隐曰案/軍市謂軍人貨易之地也市有稅稅即租也不從中)¶
　(覆不必覆奏朝廷而後行私飬錢服䖍曰私廪假錢/也或曰官所别廪給也尺籍伍符漢軍法曰吏卒斬)¶
　(捕以尺籍書下縣移郡伍符亦什伍之符約節度也/索隐曰尺籍者書其斬捕之功於一尺之版伍符者)¶
　(命軍人伍伍相保不容姦詐也上功幕府上功謂尺/籍所上斬首捕虜之數也幕府注見秦王政三年一)¶
　(言不相應索隐曰應一陵反謂斬捕之數不同也文/吏以法䋲之繩索也所以彈畫而取直者言文法之)¶
<pb:KR2o0020_WYG_008-44a>¶
　(吏正治其事亦猶繩也坐上功首虜差六級秦法以/斬敵一首拜爵一級故因謂一首為一級今魏尚差)¶
　(上首虜六級/而坐以罪)正誤(跪而推轂今按推吐雷反言天子/親為推其車轂也與推轂薦賢之)¶
　(義不/同)質實(一統志云馮唐趙/人魏尚興平人)¶
　　書法(書作徒何羙改過也復以為之例有四有改/過之辭有貳過之辭有不能令之辭有因仍)¶
　　(之辭魏尚雲中守是年張敞冀州刺史宣帝甘露/元年王尊徐州刺史成帝河平二年翟方進丞相)¶
　　(永始六年張奐䕶匈奴中郎將桓帝延熹九年元/匡平州刺史梁己亥年廣陽王琛北道大都督丙)¶
　　(午年王琳湘州刺史癸酉年李光弼太尉統八道/行營唐肅宗上元二年韓愈吏部侍郎穆宗長慶)¶
　　(三年皆改過之辭也符重鎮北將軍晉孝武太元/五年何尚之尚書令宋癸巳年蕭寳寅西道大都)¶
<pb:KR2o0020_WYG_008-44b>¶
　　(督梁丁未年宇文融勸農使唐𤣥宗開元十二年/張格同平章事五代甲申年嚴旭蓬州刺史丙戌)¶
　　(年馮暉&KR0203;方節度丙午年馮延巳同平章事癸丑/年皆貳過之辭也殷仲堪督荆益軍晉安帝隆安)¶
　　(二年時溥感化節度唐昭宗景福元年王建西川/節度乾寜四年崔𦙍同平章事天復三年石敬塘)¶
　　(河東節度使五代甲午年皆不能令之辭也朱博/御史大夫哀帝建平二年髙幹并州刺史獻帝建)¶
　　(安九年歐陽頠衡州刺史梁丁丑年来&KR0008;山南東/道節度唐肅宗寳應元年李從曮鳯翔節度使五)¶
　　(代甲午年孫方簡義武節/度戊申年皆因仍之辭也)¶
春增諸祀壇場珪幣¶
　(詔廣増諸祀壇場珪幣且曰先王逺施不求其報望/祀不祈其福右賢左戚先民後已至明之極也今吾)¶
<pb:KR2o0020_WYG_008-45a>¶
　(聞祠官祝釐皆歸福於朕躬不為百姓/朕甚媿之其令祠官致敬無有所祈)集覽(珪幣祭/神之玉)¶
　(帛望祀祀其國中之山川曰望謂不必至其處但遥/望其方而祭之左傅僖三十一年望郊之細也注郊)¶
　(大禮也望祀禮之細微者也右賢左戚韋昭曰右猶/髙也左猶下也劉徳曰先賢後親也祠官祝釐祠官)¶
　(攝行祀事者/釐音禧福也)¶
(丙/子)十五年春黄龍見成紀質實(一統志云成紀古地名/即伏羲所生之處漢置)¶
(成紀縣屬天水郡晋以後皆因之境本/朝省入秦州故城在鞏昌府秦州)¶
　(初張蒼以漢得水徳魯人公孫臣以為當土徳其應/黄龍見蒼以為非是罷之至是帝召臣為博士與諸)¶
　(生申明土徳草改歴/服色事蒼由此自絀)集覽(成紀地理志天水郡有成/紀縣今秦州縣也草改歴)¶
<pb:KR2o0020_WYG_008-45b>¶
　(服色事草改者草剏改易此三事也歴謂筭數所以/紀嵗月日時之分數服謂如有虞氏深衣而飬老夏)¶
　(后氏燕衣而飬老殷人縞衣而飬老周人𤣥衣而飬/老色謂如夏后氏尚黑殷人尚白周人尚赤秦尚黑)¶
夏四月帝如雍始郊見五帝¶
　　書法(天一而已而曰有五帝焉非古也自是以後/郊祀五畤不可勝書矣書始病帝也是故文)¶
　　(帝行幸多不書據十年十一年後二年/三年四年五年皆不書惟此特書之)¶
　　發明(天下之事莫重於其始始之不謹後將若何/是故有典則以貽子孫所以為禹貽孫謀以)¶
　　(燕翼子所以為武王文帝謙恭之君初無所溺而/乃始為五帝之祀夫帝一而已安得有五况異時)¶
　　(紛紛祠祀實昉于此故綱目特以始郊五帝書之/以見開端之失至他日武帝五畤之祠止書如雍)¶
<pb:KR2o0020_WYG_008-46a>¶
　　(此固綱目謹始之意學者惟能合/前後所書而觀之則得其㫖矣)¶
○赦○秋九月親策賢良能直言極諫者以鼂錯為中¶
大夫質實(一統志云鼂/錯潁川人)¶
　(錯以對䇿髙第擢為中大夫又言宜削諸侯及法/令可更改者書凡三十篇上雖不盡聴然竒其材)¶
　　書法(親䇿何譏也何譏躬親策之而所得者鼂錯/爾以是為失人故譏之是故文帝策士而得)¶
　　(鼂錯則書親武帝策士而得公孫𢎞則書親漢元/光元年文宗䇿士而失劉蕡則書親唐太和二年)¶
　　(皆譏也終綱目/書親策三而已)¶
　　發明(錯以直言對策而言乃不直故所對之詞皆/削而不錄然則錯亦有愧於其名多矣嗚呼)¶
<pb:KR2o0020_WYG_008-46b>¶
　　(有君如文帝又以直言䇿士猶且/不能正議直言豈不深可惜歟)¶
作渭陽五帝廟¶
　(趙人新垣平言長安東北有神/氣成五采於是作渭陽五帝廟)集覽(新垣平陳留風/俗傳云畢公封)¶
　(新垣其後因氏焉平名也作渭陽五帝廟史記封禪/書作渭陽五帝廟同字注瓉曰一營宇之中立五廟)¶
　(括地志云渭陽五帝廟在雍州咸陽東三十里宫殿/疏云五帝廟一宇五殿也案一宇之内而設五帝而)¶
　(有五門各依其方帝色也周禮小宗伯兆五帝於四/郊鄭𤣥注以為蒼曰靈威仰赤曰赤熛怒黄曰含樞)¶
　(紐白曰白招拒黒曰汁光紀唐書髙宗祀五帝注云/周禮兆五帝於四郊此五行之精氣也而鄭𤣥謂為)¶
　(太微五/帝誤矣)質實(一統志云渭陽五帝廟在西安府城西/北二十里舊長安城東北漢文帝始郊)¶
<pb:KR2o0020_WYG_008-47a>¶
　(見雍五畤因新垣平/言乃作渭陽五帝廟)¶
　　書法(垣平請也帝於是少惑矣自帝有渭陽汾隂/之祠於是武帝祠竈祠神君立越祠昭帝祠)¶
　　(鳯凰宣帝祠金馬碧雞皆有自来矣至唐/則有九宫貴神之祠世主之惑何多也)¶
(丁/丑)十六年夏四月親祠之以新垣平為上大夫¶
　(上郊祀渭陽五帝廟貴平至上大夫而使博/士諸生刺六經中作王制議廵狩封禪事)集覽(使/博)¶
　(士諸生刺六經中作王制顔師古曰受經於博士曰/博士諸生索隐曰刺七賜反采取之也劉向七錄云)¶
　(文帝所著書有本制兵制服制篇所以述先王之制/度故曰王制也羣書考索曰漢文令博士諸生刺經)¶
　(作王制博士諸生名氏無聞果何人哉而能作此一/書以為無窮之傅今觀其書言爵位則竊孟子之文)¶
<pb:KR2o0020_WYG_008-47b>¶
　(言官制則竊左氏之文言廵狩則竊書之文其餘則/雜采公羊榖梁等說而益以己見正所謂不知而作)¶
　(也雖其言未必盡非/要之牴牾者多矣)¶
　　書法(親者何不宜親者也既郊見矣又作廟而親/祠之是故文帝祠五帝廟則書親是年武帝)¶
　　(祠竈則書親元光二年桓帝祠老子則/書親延熹九年皆非所親而親者也)¶
分齊地立悼惠王子六人為王¶
　(齊王則薨無子國除上乃分齊地立悼惠王肥子將/閭為齊王志為濟北王賢為菑川王雄渠為膠東王)¶
　(卬為膠西王辟/光為濟南王)¶
分淮南地立厲王子三人為王¶
<pb:KR2o0020_WYG_008-48a>¶
　(安為淮南王勃為衡/山王賜為廬江王)¶
詔更以明年為元年治汾隂廟¶
　(新垣平言闕下有寳玉氣而使人持玉杯詣闕獻之/刻曰人主延夀又言候日再中居頃之日郤復中於)¶
　(是始更以十七年為元年令天下大酺平言周鼎在/泗水中今河决通於泗而汾隂有金寶氣意鼎出乎)¶
　(於是治廟汾/隂欲祠出鼎)集覽(候日再中候推測也前期而言也/言日昃而復回午也史記封禪書)¶
　(注索隐曰淮南子云魯陽公與韓搆戰戰酣日暮援/戈麾之日為郤三舎豈其然乎治廟汾隂欲祠出鼎)¶
　(汾隂注見周顯王四十年欲出周鼎泗水注見/秦始皇二十八年又九鼎注見周慎靚王五年)¶
　　書法(人主即位謂一為元古也自魏罃與齊相王/始以三十六年改元稱一年君子非之於是)¶
<pb:KR2o0020_WYG_008-48b>¶
　　(帝即位十六年矣惑於異端復有此失綱目書之/譏惑也自是景帝有中元後元武帝十一改元滋)¶
　　(紛紛/矣)¶
　　發明(人君即位以元紀年故雖累數至百不改也/文帝至是已十六年乃訹於邪臣之說無故)¶
　　(改元果何義哉直/筆書之其失自見)¶
(戊/寅)後元年冬十月新垣平伏誅¶
　(人有上書告平所言皆詐也下吏治誅夷平是後上/亦怠於改正服鬼神之事渭陽五帝使祠官領以時)¶
　(致禮不/徃焉)集覽(改正服改易/正&KR0203;服色)¶
　　書法(文帝之篇令徳善政相望于册至末年而書/増壇塲珪幣始郊見五帝作五帝廟親祠之)¶
<pb:KR2o0020_WYG_008-49a>¶
　　(以新垣平為上大夫治汾隂廟如日月之食不能/不為全羙之累焉及書新垣平伏誅則所謂更也)¶
　　(人皆仰之矣綱目抑左道凡方士必以伏誅書終/綱目書方士伏誅七新垣平少翁欒大隋潘誕唐)¶
　　(栁泌趙歸/真李𤣥伯)¶
　　發明(文帝盛徳之主清静𤣥黙無所偏好固非秦/皇孝武求仙者之比前此方除秘祝書之於)¶
　　(册至十四年増珪幣十五年始郊雍然皆非有徼/福之意小人以闚其隙思有中之於是禱祠之事)¶
　　(紛紛交舉今綱目上書作五帝廟親祠之以新垣/平為上大夫則是祠乃垣平所立為甚明至是又)¶
　　(書改元祀汾隂垣平伏誅則小人之詐以甚而敗/幸帝速悟不逺而復即抵其罪不然豈不為盛徳)¶
　　(之累耶雖然帝能誅垣平而不能盡改垣平之所/為使後人得以踵而行之則亦猶為未善也觀綱)¶
<pb:KR2o0020_WYG_008-49b>¶
　　(目前後所書皆有深意然則/人主好尚盍亦謹其微哉)¶
詔議可以佐百姓者¶
　(詔御史曰間者數年不登又有水旱疾疫之災朕甚/憂之意朕之政有所失而行有過與何以致此夫度)¶
　(田非益寡計民未加益而食之甚不足者無乃百姓/之従事於末以害農者蕃為酒醪以靡榖者多六畜)¶
　(之食焉者衆與其與丞相列侯吏二千石博士/議之有可以佐百姓者率意逺思無有所隐)集覽¶
　(度田非益寡度計料也言頃畝之數如故/未甞加少靡榖本紀注靡通作糜散也)¶
(己/卯)二年夏復與匈奴和親¶
　(匈奴連嵗入邉殺畧甚多雲中遼東郡萬餘人上/患之乃遺匈奴書單于亦使當戸報謝復和親)集¶
<pb:KR2o0020_WYG_008-50a>¶
　覽(當戸匈奴傳單于使當戸雕渠難報謝索隐曰/匈奴官有左右大當戸案雕渠難者當戸名也)¶
　　書法(六年書請和親矣十一年而書匈奴冦狄道/於是又書復與匈奴和親矣六年而書匈奴)¶
　　(冦上郡雲中以帝之盛徳而和親不足恃/如此綱目備書之有天下者可以鑒矣)¶
秋八月丞相蒼免以申屠嘉為丞相質實(一統志云申/屠嘉梁人○)¶
　(張蒼免帝以后弟廣國賢有行欲相之曰恐天下以/吾私廣國久念不可而申屠嘉故以材官蹶張從髙)¶
　(帝為人廉直門不受私謁遂以為丞相是時太中大/夫鄧通方愛幸嘉甞入朝通居上旁怠慢嘉奏事畢)¶
　(因言曰陛下幸愛羣臣即富貴之至於朝廷之禮不/可以不肅上曰君勿言吾私之罷朝嘉坐府中為檄)¶
　(召通不来且斬通恐言上上曰汝第往通詣丞相免/冠徒跣頓首謝嘉坐自如責曰朝廷者髙帝之朝廷)¶
<pb:KR2o0020_WYG_008-50b>¶
　(也通小臣戯殿上大不敬當斬吏今行斬之通頓首/出血不觧上度丞相已困通使使持節召通而謝丞)¶
　(相此吾弄臣君釋之通至為上泣曰丞相㡬殺臣楊/氏曰文帝之不相廣國盖以私意自嫌而不以至公)¶
　(處已也廣國果賢邪雖親不可廢果/不賢邪雖親不可用吾何容心哉)集覽(材官蹶張/如淳曰材)¶
　(官者有材多力之士能腳蹋彊弩張之故曰蹶張顔/師古曰以手張弩曰擘張以足蹋弩曰蹶張弄臣弄)¶
　(戯也顔師古曰謂/狎䙝無闗大體也)¶
(庚/辰)三年春匈奴老上單于死子軍臣單于立¶
(辛/巳)四年夏四月晦日食○五月赦¶
(壬/午)五年¶
<pb:KR2o0020_WYG_008-51a>¶
(癸/未)六年冬匈奴冦上郡雲中詔將軍周亞夫等屯兵以¶
備之¶
　(匈奴入上郡雲中殺畧甚衆烽火通於甘泉長安遣/將軍令免屯飛狐蘇意屯句注張武屯北地周亞夫)¶
　(次細桞劉禮次覇上徐厲次棘門以備胡上自勞軍/至覇上及棘門軍直馳入將以下騎迎送已而之細)¶
　(桞軍軍士吏被甲銳兵刄彀弓弩持滿先驅至不得/入曰天子且至軍門都尉曰將軍令曰軍中聞將軍)¶
　(令不聞天子之詔上至又不得入於是上乃使使持/節詔將軍吾欲勞軍亞夫乃傳言開壁門門士請車)¶
　(騎曰將軍約軍中不得驅馳於是天子乃按轡徐行/至營亞夫持兵揖曰介胄之士不拜請以軍禮見天)¶
　(子為動改容式車使人稱謝皇帝敬勞將軍成禮而/去羣臣皆驚上曰嗟乎此真將軍矣曩者覇上棘門)¶
<pb:KR2o0020_WYG_008-51b>¶
　(軍若兒戯耳其將固可襲而虜也至扵亞夫可得而/犯邪稱善者久之月餘匈奴逺塞兵罷拜亞夫為中)¶
　(尉/)集覽(飛狐飛本作蜚注見漢王劉邦三年句注徐/廣曰山名在鴈門應隂館屬并州如淳曰句)¶
　(音章句之句案史記句作勾索隐曰伏儼云句音俱/包愷云音鉤正義曰勾注山一名西陘山在代州鴈)¶
　(門縣西北四十里北地注見哀帝建平元年細栁徐/廣曰地名在長安西如淳曰案三輔黄圗細柳倉在)¶
　(渭水北古徼西張揖曰在昆明池南今栁市是索隐/曰細栁在直城門外阿房宫西北維括地志云細栁)¶
　(倉在雍州咸陽縣西南覇上注見秦王政二十二年/棘門孟康曰在長安北秦宫門也括地志云棘門在)¶
　(横門之外案三輔黄圗長安城北出西頭第一門曰/横門横音光彀弓弩持滿正義曰彀張也持滿者但)¶
　(引滿而不發先驅即前𨗳也在前引導車駕者猶唐/之武侯隊不聞天子之詔索隐曰六韜云軍中之事)¶
<pb:KR2o0020_WYG_008-52a>¶
　(不聞君命又管子司馬兵法曰將在軍君命有所不/受介胄之士不拜介甲也胄兠鍪也記曲禮介胄則)¶
　(有不可犯之色又曰介者不拜為其拜而蓌拜注蓌/則失容節蓌猶詐也音挫又音乍宋氏曰蓌猶言有)¶
　(所枝柱不利屈伸天子為動顔師古曰為之竦動所/以體貌之也逺塞句絶言出塞逺去也中尉掌徼循)¶
　(京師武帝更/名執金吾)質實(一統志云周亞夫沛人勃次子也/句注山名在太原府代州西二十)¶
　(五里上有太和巖一名西陘細栁原名在西安府城/内昆明池之南即周亞夫屯兵處棘門在西安府城)¶
　(舊咸陽縣東北一十八里/漢將軍徐厲甞次軍于此)¶
　　書法(等者何畧之也於是六將軍備胡而亞夫/之序在四綱目等諸將而首亞夫予之也)¶
夏大旱蝗詔弛利省費以振民¶
<pb:KR2o0020_WYG_008-52b>¶
　(令諸侯無入貢弛山澤减諸服御/郎吏員發倉庾以振民民得賣爵)　集覽(弛山澤弛/廢也山澤)¶
　(漁鹽竹木之利倉庾胡廣曰在邑曰倉在野曰庾郭/璞曰倉無屋曰庾民得賣爵崔浩曰富人欲爵貧人)¶
　(欲錢故/聽賣買)¶
　　書法(書大旱始此綱目書大旱三十八書旱五十/八而書恤民之政者十二是年景帝中三年)¶
　　(武帝天漢三年明帝永平十八年和帝永元九年/安帝永初二年齊丁卯年魏唐太宗貞觀元年二)¶
　　(年十三年憲宗元和四年文宗太和六年書大蝗/十六是年武帝建元五年元光六年元封六年平)¶
　　(帝元始三年靈帝熹平六年昭烈帝章武二年晉/愍帝建興四年元帝建武元年成帝咸康四年穆)¶
　　(帝永和十一年丙寅年宋梁丁丑年北齊唐𤣥宗/開元三年四年僖宗乾符二年書蝗三十七而書)¶
<pb:KR2o0020_WYG_008-53a>¶
　　(恤蝗之政二是年和帝永元九/年世主之以災為玩者多矣)¶
(甲/申)七年夏六月帝崩遺詔短䘮¶
　(遺詔曰萬物之生靡有不死死者天地之理物之自/然奚可甚哀當今之世咸嘉生而惡死厚葬以破業)¶
　(重服以傷生吾甚不取且朕既不徳無以佐百姓今/崩又使重服久臨哀人父子損其飲食絶鬼神之祭)¶
　(祀以重吾不徳謂天下何朕獲以𦕈𦕈之身託于天/下君王之上二十有餘年矣賴天之靈社稷之福方)¶
　(内安寧靡有兵革朕既不敏常畏過行以羞先帝之/遺德惟年之久長懼于不終今乃幸以天年得復供)¶
　(飬于髙廟其奚哀念之有其令天下吏民令到出臨/三日皆釋服無禁嫁取祠祀飲酒食肉自當給䘮事)¶
　(服臨者皆無跣絰帶無過三寸毋布車及兵器毋發/民哭臨宫殿中殿中當臨者皆以旦夕各十五舉音)¶
<pb:KR2o0020_WYG_008-53b>¶
　(禮畢罷已下棺服大功十五日小功十四日纎七日/釋服他不在令中者皆以此令比類從事覇陵山川)¶
　(因其故毋有所改歸夫人以下至少使胡氏曰孝文/溺於小仁短䘮廢禮信有罪矣然行而有悖於義雖)¶
　(有父令不可從也况三年之䘮所以盡生者之孝心/又非父之所得令者也然則孝景之薄于君親其罪)¶
　(益大/矣)集覽(方内安寜謂四方之内既安且寧令到為/句謂詔令到日絰帶士䘮禮疏曰麻在首)¶
　(在要皆曰絰分而言之首曰絰要曰帶其斬衰首絰/以有子麻為之麻本著頭左邉而從額前向右圍之)¶
　(郤就左邊與麻本相接以末加於本上又以䋲為纓/結於頥下其齊衰首絰以麻本著頭右邉而従額前)¶
　(向左圍之就右邊以末藏在本下以布為纓文公家/禮曰首絰大一搤只是拇指與第二指一圍也要絰)¶
　(較小絞帶又小於要絰要絰象大帶兩頭長垂下斬/衰至大功其要絰初皆散垂至成服乃絞小功以下)¶
<pb:KR2o0020_WYG_008-54a>¶
　(結本不散垂絞帶象革帶一頭有彄子以一頭串於/中而束之斬衰用麻為之齊衰以下皆用布毋布車)¶
　(及兵器毋禁止之辭也應劭曰毋得以布衣車乗及/兵器也不施輕車介士也禮畢句罷句已下棺史記)¶
　(文帝本紀無棺字索隐曰已下者謂柩已下於壙服/大功十五日小功十四日纎七日釋服本紀功作紅)¶
　(服䖍曰當言大功小功布也纎細布衣也應劭曰紅/者中祥大祥以紅為領縁也纎者禫也凡三十六日)¶
　(而釋服索隐曰劉徳云紅功也男功非一故以工力/為字女工唯在於絲故以糸工為字三十六日以日)¶
　(易月也禫徒感反除服祭名也禫者澹澹然安平之/意歸夫人以下至少使應劭曰夫人以下有羙人良)¶
　(人八子七子長使少使凡七軰皆遣歸家重絶人類/也榖梁傳隐二年禮婦人謂嫁曰歸反曰来歸注嫁)¶
　(而曰歸明/外屬也)正誤(毋布車及兵器今按謂不/以布䝉其上也衣字去聲)¶
<pb:KR2o0020_WYG_008-54b>¶
　　書法(賀善賛曰文帝三代以来賢主也而首變古/之事二焉除肉刑也詔短䘮也二者皆大節)¶
　　(綱目曷為不書始肉刑之除猶曰有不忍之心云/爾短䘮則廢古禮誤後世之大者其不書始何也)¶
　　(綱目之意不專罪帝也然則尚奚罪罪其嗣君與/臣子爾帝甞詔治覇陵不得以金銀銅錫為飾然)¶
　　(晋愍之世盗發覇陵得其金帛甚多當時猶收其/餘以實内府則薄葬之制景帝盖未甞果從也况)¶
　　(三年之䘮臣子所以自盡其心者使景帝於此斷/以從令非孝之義一由古禮後世亦孰敢踵其失)¶
　　(哉綱目所以不書始/責不專在文帝也)¶
葬霸陵¶
　(帝即位二十三年宫室苑囿車騎服御無所増益有/不便輙弛以利民甞欲作露臺召匠計之直百金上)¶
<pb:KR2o0020_WYG_008-55a>¶
　(曰百金中人十家之産也吾奉先帝宫室常恐羞之/何以臺為身衣弋綈所幸慎夫人衣不曵地帷帳無)¶
　(文繡以示敦朴為天下先治覇陵皆瓦噐不得以金/銀銅錫為飾因其山不起墳吴王詐病不朝賜以几)¶
　(杖羣臣袁盎等諫說雖切甞假借納用焉張武等受/賂金錢覺更加賞賜以愧其心専務以徳化民是以)¶
　(海内安寧家給人/足後世鮮能及之)集覽(露臺臺累土為之將以承露/索隐曰顧氏案新豐南驪山)¶
　(之頂有露臺鄉極為髙顯文帝所欲作臺之舊趾存/焉徐廣曰露一作靈直百金直價也公羊傳隐五年)¶
　(百金之直注百金猶百萬也古者以金重一斤若今/萬錢矣食貨志亦云黄金一斤直萬錢則知文帝言)¶
　(百金中人十家之産即為金百斤為錢百萬也中人/處富者貧者之中身衣弋綈衣於既反弋逸織反綈)¶
　(田黎反索隐曰弋黑色也綈厚繒也盖今之絁也絁/式支反說文粗絲經緯不同者文帝以為衣而身自)¶
<pb:KR2o0020_WYG_008-55b>¶
　(衣之如淳曰案賈誼疏云身衣皁綈文中子事君篇/曰衣弋綈傷乎禮中焉可也雖然以文景之心為之)¶
　(可也衣不曵地曵以制反引也不曵地謂衣之長不/被土也唐輿服志曰婦人裙不過五幅曵地不過三)¶
　(寸賜以几杖几老者所以凭而坐杖老者所以倚而/行記曲禮曰大夫七十而致仕若不得謝則必賜之)¶
　(几杖注所以飬其身體也假借納用焉顔師古曰謂/假借以辭色納其言而用之蘓林曰假音休假之假)¶
　(借音以物/借人之借)正誤(露臺今按恐以臺上不屋/顯露為名非謂承露也)質實(霸陵/注見)¶
　(文帝/二年)¶
太子啓即位尊皇太后曰太皇太后皇后曰皇太后考¶
異(按文帝即位後不書尊母/薄姬為皇太后盖闕漏矣)考證(當作尊皇太后薄氏/曰太皇太后○謹按)¶
<pb:KR2o0020_WYG_008-56a>¶
　(凡例曰凡正統尊立非/正嫡則加姓氏後倣此)○九月有星孛于西方考異(九/月)¶
　(上漏/秋字)○長沙王著卒無子國除¶
　　(初髙祖賢文王芮制詔御史長沙王/忠其定著令傳國數世至是乃絶)集覽(長沙王著/著陟慮反)¶
　　(長沙王名也呉芮五世孫髙祖賢文王芮文王芮即/吴芮也髙祖賢之始封衡山王以從入武闗故徳芮)¶
　　(徒封長沙王長沙王忠其定著令髙祖以吴芮至忠/故著于令甲而稱其忠也鄧展曰漢約非劉氏不王)¶
　　(如吴芮王故著令使特王之瓉曰漢以芮忠故特王/之以其非制故特著令也著陟慮反謂著在法令中)¶
　　(也令甲者令有光後故有令甲令乙令丙/甲者第一令也顔師古曰甲者令之篇次)正誤(長沙/王忠)¶
　　(其定著令今按鄧展說是以吴芮異/姓封王故特著令非專為稱其忠也)¶
<pb:KR2o0020_WYG_008-56b>¶
　¶
　¶
　¶
　¶
　¶
　¶
　¶
御批資治通鑑綱目卷三下¶
