# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.292812
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷五十下
<pb:KR2o0020_WYG_073-1a>¶
　欽定四庫全書¶
御批資治通鑑綱目卷五十下¶
　(丁/夘)宣宗皇帝大中元年春二月旱¶
　　(上以旱故减膳徹樂出宫女縱鷹隼止營繕命盧商/與御史中丞封敖踈理京城繫因大理卿馬植奏曰)¶
　　(官興犯贓及故殺人大赦所不免今因踈理而原之/使貪吏無所懲畏死者銜寃無告恐非所以消旱災)¶
　　(致和氣也詔兩省議之諫議大夫張鷺等言所原死/罪無寃可雪恐凶險僥倖之徒常思水旱為災宜如)¶
　　(植奏詔從之以植為刑部侍郎植素以文學政事有/名於時李德裕不之重及白敏中秉政凡德裕所薄)¶
　　(者皆不/次用之)質實(封敖冀州修人僥倖注/見宋孝武大明二年)¶
<pb:KR2o0020_WYG_073-1b>¶
　　　發明(按唐書宣宗之立亦不出武宗意而出於宦/官乃大書其年號者武宗未立太子而儲位)¶
　　　(未定故也然其立也不書即位/而書立其亦異於諸帝者矣)¶
　以李德裕為太子少保分司¶
　　(初德裕引白敏中入翰林及德裕失勢敏/中竭力排之使其黨訟德裕罪故有是命)¶
　盧商罷○以崔元式韋琮同平章事○閏月敕復廢寺¶
　　(是時君臣務反㑹昌之/故僧尼之弊皆復其舊)¶
　　　書法(書毁佛寺放僧尼至是不一二年耳既書度/僧尼又書復廢寺綱目前書以詔此書以敕)¶
　　　(病宣宗也綱目以來書廢異教者三魏主燾誅沙/門毁書像宋丙戌年周廢佛道敕毁滛祠陳甲午)¶
<pb:KR2o0020_WYG_073-2a>¶
　　(年并武宗而三馬㑹昌五年然魏周皆六七年而/後復其復之速未有若唐之甚者也異端撲滅之)¶
　　(難如此可/勝嘆哉)¶
積慶太后蕭氏崩○吐蕃㓂河西河東節度使王宰擊¶
破之¶
　(吐蕃論恐熱乗武宗之䘮誘党項及囘鶻餘衆㓂河/西詔河東節度使王宰将諸軍擊之以沙陀朱邪赤)¶
　(心為前鋒戰於/鹽州破走之)質實(河西郡名注見漢/安帝元初元年)¶
夏六月復遣使冊黠戞斯可汗○以令狐綯為考功郎¶
中知制誥¶
<pb:KR2o0020_WYG_073-2b>¶
　(上謂白敏中曰朕昔從憲宗之䘮道遇風雨百官皆/散惟山陵使長而多髯攀靈駕不去誰也對曰令狐)¶
　(楚上曰有子乎敏中以綯對且稱其有才器上即擢/綯知制誥問以元和故事綯條對甚悉上悦遂有大)¶
　(用之/意)集覽(令狐綯令狐複姓/也令音零綯音桃)質實(令狐綯華原/人楚之子)¶
秋八月李回罷○葬貞獻皇后○作雍和殿¶
　(上敦睦兄弟作雍和殿於十六宅數臨幸置酒作樂/擊毬盡歡諸王有疾常親至卧内存問憂形於色)¶
冬十二月貶李德裕為潮州司馬¶
　(吳汝納訟其弟湘罪不至死為李/德裕所枉殺御史鞫之再貶德裕)質實(吳汝納貴溪/人潮州注見)¶
　(憲宗元和/十四年)¶
<pb:KR2o0020_WYG_073-3a>¶
復増州縣官三百八十三員¶
　　書法(書復可也書増何譏也凡増者不宜増者也/德裕省冗官未見有缺事者大中君臣動欲)¶
　　(反之謂之何哉綱目/書曰復増深譏之也)¶
(戊/辰)二年春正月羣臣上尊號○貶丁柔立為南陽尉¶
　(初李德裕執政有薦丁柔立清直可任諫官者德裕/不能用至是為右補闕上疏訟德裕寃坐阿附貶胡)¶
　(氏曰宰相行私必不能表正百官人君行私又何以/責望宰相故公者君相之要道也李德裕政事公私)¶
　(參半是非莫掩宣宗去其非取其是則公道得矣乃/又以好惡偏黨勝之故雖竄德裕而人終不服也丁)¶
　(柔立必克己正心之人也使宣宗而留意公道則柔/立正可奨用者乃不能然是自為偏私也欲臣子之)¶
<pb:KR2o0020_WYG_073-3b>¶
　(奉公/難矣)質實(南陽縣名注見周/赧王十七年宛)¶
　　書法(柔立向德裕所棄也是時務反德裕柔立於/此獨能為德裕訟寃可謂至公矣敏中以私)¶
　　(害公從而貶之/非也故書譏之)¶
黠戞斯攻室韋大破之¶
　(囘鶻遏捻可汗日益耗散所存貴臣以下不滿五百/人依於室韋使者入賀正過幽州張仲武使歸取遏)¶
　(捻等遏捻聞之夜與妻子九騎西走室韋分其餘衆/黠戞斯帥諸胡兵取之大破室韋悉収回鶻餘衆歸)¶
　(磧/北)質實(幽州注見髙/祖武德四年)¶
二月以令狐綯為翰林學士¶
<pb:KR2o0020_WYG_073-4a>¶
　(上嘗以太宗所撰金鏡授綯使讀之至亂未嘗不仕/不肖治未嘗不仕忠賢止之曰凡求致大平當以此)¶
　(言為首又書貞觀政要於屏風毎正色拱手而讀之/上欲知百官名数綯曰六品以下吏部注擬五品以)¶
　(上政府制授各有籍命曰具員上命/宰相作具負御覧五卷寘於案上)集覽(金鏡書名/金鏡錄)¶
作五王院¶
　(上欲作五王院以處皇子之㓜者召術士柴嶽明使/相其地嶽明對曰臣庶遷徙不常故有禍福之説隂)¶
　(陽書本不言帝王家也/上善其言賜以束帛)¶
夏五月朔日食質實(日食注見新/莽天鳯元年)○崔元式罷以周墀¶
馬植同平章事¶
<pb:KR2o0020_WYG_073-4b>¶
　(初墀為義成節度使辟韋澳為判官及為相謂澳曰/何以相助澳曰願相公無權墀愕然澳曰官賞刑罰)¶
　(與天下共其可否勿以己之愛憎喜怒/移之天下自理何權之有墀深然之)質實(義成節/度注見)¶
　(懿宗咸通十年韋澳/京兆人貫之之子)¶
太皇太后郭氏暴崩于興慶宫考異(據胡氏管見當書/帝弑太皇太后郭)¶
(氏于興慶宫以著宣宗弑嫡母之罪且宣宗不以祔葬/配饗則其弑明矣况後魏廢后髙氏暴卒綱目特書胡)¶
(太后弑則此/亦當書弑)¶
　(初憲宗之崩上疑郭太后預其謀又鄭太后本郭太/后侍兒有宿怨故上即位待郭太后禮殊薄郭太后)¶
　(意怏怏一日登勤政樓欲自隕上聞之大怒是夕暴/崩外人頗有異論上不欲以郭后附葬憲宗有司請)¶
<pb:KR2o0020_WYG_073-5a>¶
　(葬景陵外園禮院檢討官王皥奏宜合葬祔廟上大/怒白敏中召皥詰之皥曰太皇太后汾陽王之孫憲)¶
　(宗在東宫為正妃母天下歴五朝豈得以曖昧之事/遽廢正嫡之禮乎敏中怒甚皥氣愈厲周墀見之舉)¶
　(手加顙歎其孤直皥竟坐貶句容令胡氏曰古聖人/之重嫡妾之辯以人道尊其父也父之妾猶父之僕)¶
　(也吾之母則父之敵體也舉父妾儕之母而可則崇/父之僕而儕諸父而可乎故孔子作春秋凡以私恩)¶
　(崇其所生必加譏貶以示嫡妾之必不可紊其為後/世法戒深矣今宣宗嫡母無恙遽奉侍兒比肩宸極)¶
　(而又鐫削儀數親行弑逆此豈人理哉設使太后得/罪先帝臣子猶無貶黜之禮况過失不聞徒以曖昧)¶
　(之説加之乎是宜革前史疑似之言正名宣宗弑母/之罪使知大惡之不可以小善掩嫡母之不可以妾)¶
　(母黜雖獲罪於/君子而不辭也)質實(興慶宫注見𤣥宗開元二年怏/怏注見漢光武建武二年勤政)¶
<pb:KR2o0020_WYG_073-5b>¶
　(樓注見𤣥宗開元二年景陵憲宗之墓注見元和十/五年東宫注見宋文帝元嘉二十七年句容縣名注)¶
　(見晉成帝/咸和三年)¶
　　書法(暴崩何弑也故地異其文者異其/事也於是宣宗之惡微而顯矣)¶
　　發明(郭后憲宗之元妃穆宗之嫡出敬宗文宗武/宗之祖母歴五朝母儀天下宣宗初政未有)¶
　　(令善乃以庶子弑其嫡母是尚可以君天下乎曰/然則何以不書弑曰陳𢎞志之逆憲宗以暴崩於)¶
　　(中和殿書之今郭后亦以暴崩于興慶宫書之其/書法先後如一則弑逆明矣然憲宗先已屬疾故)¶
　　(逆黨尚可隠諱遷就其説至於郭后則素無疾恙/一日恚欲自殞宣宗遽加震怒而是夕暴崩其為)¶
　　(弑逆尤更彰彰無可疑者綱目凡以善終者皆不/書其地惟弑則書地暴崩則書地皆以著其實也)¶
<pb:KR2o0020_WYG_073-6a>¶
　　(宣宗以庶孽奪嫡自以為憲宗之子下視穆敬文/武四朝既定太廟為九代十一室又以諛臣之言)¶
　　(欲遷穆敬文武出廟其傲慢不恭何所不有宜其/凌虐嫡母親行弑逆畧不顧忌然猶隠諱其説文)¶
　　(欺天下故綱目亦以待陳𢎞志者待之耳或曰隋/煬之逆何以直書曰楊廣之事隠矣隋文有疾卧)¶
　　(與百官辭訣天下皆知其以疾終故綱目發其弑/逆以正廣之罪也若憲宗及郭后之事左驗甚明)¶
　　(故反書暴崩以著其欺世之罪又以見當時臣子/不敢明言其事之意固非曲為陳𢎞志光王怡而)¶
　　(諱其大惡也或者又曰郭后之事先儒胡氏既已/正其弑逆之名何待詳辯而後知之曰先儒雖能)¶
　　(言其弑逆而不言其所以弑逆與隋煬之事皆然/是猶加人以罪而不發其罪惡之實亦恐未必服)¶
　　(辜此臣所以詳考顛末力致其辯以正夫人之罪/亦所以發明綱目書法之意也觀者試思之宣宗)¶
<pb:KR2o0020_WYG_073-6b>¶
　　(先名/怡)¶
秋九月貶李德裕為崖州司戸質實(崖州注見漢武帝/元鼎六年珠崖)¶
○以石雄為神武統軍¶
　(雄詣政府自陳黒山烏嶺之功求一鎮以終老執/政以雄李德裕所薦除神武統軍雄怏怏而薨)質¶
　實(黒山烏嶺之功事/在武宗㑹昌三年)¶
　　書法(書惡敏中也德裕之政私喜怒未免也超用/馬植可矣有功如雄徒以德裕所薦必痛抑)¶
　　(之謂之何哉綱目不書馬植刑部侍郎/而書以石雄為神武統軍舉其甚者也)¶
冬十一月萬夀公主適起居郎鄭顥考異(萬上漏/以字)¶
<pb:KR2o0020_WYG_073-7a>¶
　(顥以文雅著稱公主上之愛女故選尚之舊例以銀/装車上曰吾欲以儉約化天下當自親者始令依外)¶
　(命婦以銅装車仍詔公主執婦禮皆如臣庶之法戒/以毋得輕夫族預時事顥弟顗嘗得危疾上遣使視)¶
　(之還問公主何在曰在慈恩寺觀戯場上怒歎曰我/怪士大夫家不欲與我家為昏良有以也亟召公主)¶
　(責之曰豈有小郎病不徃省視乃觀戯/乎由是貴戚皆守禮法如衣冠之族)集覽(外命婦/諸臣之)¶
　(妻有七階淑人碩人令/人㳟人宜人安人孺人)質實(一統志云萬夀縣名唐/初分江津縣地置之初)¶
　(名萬春後改萬夀宋末併入江津故城在重慶府縣/西鄭顥祗德之子慈恩寺在西安府城南曲江池側)¶
　(唐髙宗為文/德皇后建)¶
葬懿安皇后於景陵之側¶
<pb:KR2o0020_WYG_073-7b>¶
　　書法(后葬不書地合葬也此書景陵之側何非地/也景陵是也不合葬而於其側則非矣綱目)¶
　　(祔非其人書地葬非其所書地名非其名書地漢/哀傳太后渭陵元夀元年唐武乾陵神武二年非)¶
　　(其人也漢宣許后杜陵南園本始三年桓梁后懿/陵延熹二年唐郭太后景陵之側非其地也是年)¶
　　(漢和梁太后西陵永元九年桓匽氏博陵元嘉二/年非其名也書葬於景陵之側而宣宗之惡亦不)¶
　　(可揜矣然則景陵之側一也葬孝明皇后則曷為/不書懿宗咸通七年非嫡宜也故不書綱目之筆)¶
　　(削審矣哉終綱目后葬書/地七舍是無書地者矣)¶
　　發明(綱目凡葬后皆不地而此獨書其地者所以/著時君加怒削其合葬祔廟之儀耳夫以嫡)¶
　　(母之重既裁損其奉養之禮從而殕之今又削其/葬禮此與季孫意如絶昭公兆域何異所為若此)¶
<pb:KR2o0020_WYG_073-8a>¶
　　(尚可以居人上而臨天下/乎特筆書之甚其惡也)¶
○韋琮罷¶
(己/巳)三年春正月以韋宙為御史¶
　(上與宰相論元和循吏孰為第一周墀曰臣嘗守土/江西聞觀察使韋丹功德被於八州没四十年老穉)¶
　(歌思如丹尚存詔史舘修撰杜牧/撰丹遺愛碑仍擢其子為御史)質實(江西道名注/見梁孝元帝)¶
　(承聖/元年)¶
二月吐蕃三州七闗來降○夏四月周墀罷為東川節¶
度使¶
<pb:KR2o0020_WYG_073-8b>¶
　(王宰入朝以貨結貴倖求以使相領宣武周墀上疏/論之宰遂還鎮駙馬都尉韋譲求為京兆尹墀言京)¶
　(兆尹非才望不可為讓議竟寝墀又諫上開邊忤㫖/遂罷翰林學士鄭顥言於上曰周墀以直言入相亦)¶
　(以直言罷上深感/悟加檢校右僕射)集覽(使相領宣武唐制節度使兼/平章事號使相宣武藩鎮名)¶
　(也/)質實(東川節度注見漢獻帝建安十八年/梓潼京兆尹注見𤣥宗開元十一年)¶
以崔鉉魏扶同平章事○盧龍節度使張仲武卒質實¶
(盧龍節度注見漢武/帝元朔二年肥如)¶
　(子直方/為留後)¶
五月武寧軍亂逐其節度使李廓詔以盧𢎞止代之¶
<pb:KR2o0020_WYG_073-9a>¶
　(李廓在鎮不治右補闕鄭魯上言其状且曰臣恐新/麥未登徐師必亂速命良帥敕此一方上未之省徐)¶
　(州果亂逐廓上思魯言擢為起居舍人以盧𢎞止為/節度使武寧士卒素驕有銀刀都尤甚屢逐主帥𢎞)¶
　(止至鎮都虞候胡慶方復謀作亂𢎞止/誅之撫循其餘訓以忠義軍府遂安)集覽(銀刀都/都猶部)¶
　(也號曰/銀刀)質實(徐州注見秦始皇/二十八年彭城)¶
六月以張直方為盧龍節度使○秋七月克復河湟¶
　(涇原節度使康季榮取原州及六闗靈武節度使朱/叔明取安樂州邠寧節度使張君緒取蕭闗八月改)¶
　(長樂州為威州河隴老㓜千餘人詣闕上御延喜門/樓見之歡呼舞躍解胡服襲冠帶詔募百姓墾闢三)¶
　(州七闗土田五年不収租稅将吏能為營田者官給/牛及種糧温池鹽利委度支制置戍卒倍給衣糧二)¶
<pb:KR2o0020_WYG_073-9b>¶
　(年一代餘没蕃州/縣亦令量力収復)質實(涇原節度注見宋文帝元嘉/七年平凉原州注見漢光武)¶
　(建武六年髙平六闗注同七闗靈武節度注見太宗/貞觀二十年安樂州注見中宗神龍二年鳴沙蕭闗)¶
　(注見漢文帝十四年威州注見中宗神龍二年鳴沙/七闗謂木峽石門驛藏制勝石峽水靖六盤等闗皆)¶
　(唐時所置故址在平凉府鎮原縣西南境内温池縣/名唐初所置屬靈州後改屬威州故城在寧夏中衛)¶
　(境内鹽利按一統志寧夏衛有大小二鹽池大鹽池/在衛城北四百里小鹽池在衛城東南二百七十一)¶
　(里其鹽皆不假人力自然/凝結此為河朔之鹽利也)¶
冬十月改備邊庫為延資庫○取維州質實(維州注見/代宗大歴)¶
(十四/年)○閏十一月加順宗憲宗諡號¶
<pb:KR2o0020_WYG_073-10a>¶
　(宰相以克復河湟請上尊號上曰憲宗嘗有志復河/湟未遂而崩今乃克成先志耳其議加順憲二廟尊)¶
　(諡以昭/功烈)¶
張直方歸京師¶
　(直方暴忍喜遊獵軍中将作亂直方知之/舉族逃歸京師軍中推牙将周綝為留後)¶
李德裕卒¶
　(范氏曰裴度李德裕皆有功烈為唐賢相大中以後/無能繼之者德裕才優於度而德器不及也葢度不)¶
　(為黨而德裕為黨是以度雖為小人所傾而能以功/名終德裕一失勢而斥死海上也雖牛僧孺之黨多)¶
　(小人德裕之黨多君子然其因私以害公挾勢以報/怨則一而已夫惟天吏可以伐燕德裕自為朋黨而)¶
<pb:KR2o0020_WYG_073-10b>¶
　(欲破朋黨此以燕伐燕也孔子曰克伐怨欲不行焉/可以為難矣又曰君子矜而不爭羣而不黨德裕克)¶
　(伐怨欲必行焉矜而/爭群而黨其能免乎)集覽(惟天吏可以伐燕公孫丑/或問曰勸齊伐燕有諸孟)¶
　(子曰為天吏則可以伐之今以燕伐燕何為勸之哉/注天吏天所使者謂王者得天意者也言燕雖有罪)¶
　(猶當王者誅之今齊之政猶燕/政也又非天吏我何為勸乎)¶
　　書法(崖州司户也不書何削之也/黨禍不解德裕與有責焉)¶
(庚/午)四年夏四月貶馬植為常州刺史¶
　(上之立也中尉馬元贄有力焉由是有寵植與之叙/宗姓上賜元贄寶帶元贄以遺植植服之以朝上見)¶
　(而識之収其親吏鞫之/盡得交通之状故貶之)質實(常州注見隋煬帝/大業十二年毘陵)¶
<pb:KR2o0020_WYG_073-11a>¶
　　發明(宰相而與中人交通貶之誠是也然貶止宰/相而中人無預毋乃頗乎此綱目所以止書)¶
　　(貶馬植而不/及元贄者也)¶
六月魏扶卒以崔龜從同平章事○秋八月盧龍節度¶
使周綝卒軍中推張允伸為留後○九月貶孔温裕為¶
栁州司馬¶
　(党項為邊患發兵討之連年無功補闕孔温裕上疏/切諌上怒貶之温裕戣之子也既而戣弟子吏部侍)¶
　(郎温業亦求補外白敏中謂同列曰我/輩須自㸃檢孔吏部不肯居朝廷矣)質實(栁州注/見中宗)¶
　(嗣聖元年孔温裕冀州/人先聖三十九世孫)¶
<pb:KR2o0020_WYG_073-11b>¶
吐蕃論恐熱擊尚婢婢遂掠河西¶
　(論恐熱擊尚婢婢婢婢拒之不利糧乏留拓䟦懐光/守鄯州帥部落就水草於甘州西恐熱自将追之大)¶
　(掠河西八州五十/里間赤地殆盡)質實(鄯州注見漢宣帝元康四年/湟中甘州注見晉安帝隆安)¶
　(元年張掖河西郡名注/見漢安帝元初元年)¶
冬十月以令狐綯同平章事¶
(辛/未)五年春二月沙州降質實(沙州注見漢武帝/元朔三年燉煌)○以裴¶
休為鹽鐡轉運使¶
　(自太和以來嵗運江淮米不過四十萬斛吏卒侵盗/沈舟逹渭倉者什不三四大墮劉晏之法休窮究其)¶
<pb:KR2o0020_WYG_073-12a>¶
　(弊立漕法十條嵗/運百二十萬斛)集覽(沈舟沈直禁反侵盗其/米故沈其舟於水中)質實¶
　(太和文/宗年號)¶
以李福為夏綏節度使¶
　(上頗知党項之反由邊帥利其羊馬數欺奪誅殺之/自是繼選儒臣以代邊帥之貪暴者行日復面加戒)¶
　(勵党項/遂安)質實(夏綏二州名夏注見漢武帝元朔元年/朔方綏注見周顯王三十六年党項西)¶
　(羌種名注見陳/後主至德四年)¶
三月以白敏中充招討党項都統制置使¶
　(上以党項久未平頗厭用兵崔鉉建議宜遣大臣鎮/撫乃以白敏中為制置使初上令敏中為萬夀公主)¶
<pb:KR2o0020_WYG_073-12b>¶
　(選佳壻敏中薦鄭顥時顥已約昏盧氏甚銜之由是/數毁敏中敏中将赴鎮言於上曰鄭顥不樂尚主怨)¶
　(臣入骨髓今臣出外顥必中傷臣死無日矣上曰朕/知之久矣命左右於禁中取小檉函以授敏中曰此)¶
　(皆鄭郎譛卿之書也朕若信之豈任卿以至今日敏/中遂行軍於寧州定逺城使史元破党項九千餘帳)¶
　(敏中奏党項平詔南山党項猶行鈔掠宜於銀夏境/内授以閒田或復入山林不受教令則誅討無赦若)¶
　(邊将貪鄙致其怨叛當先罪邊将後/討㓂虜南山党項尋亦請降赦之)集覽(小檉函檉/木葉細如)¶
　(絲似栢而香用為小函以蔵書也詩皇矣篇其檉其/椐注檉敕丁反疏云河旁赤莖小楊也段成式云赤)¶
　(白檉出凉州通志/云材可卷盤石)質實(定逺城注見憲宗元和二年/南山有二處一在慶陽府合)¶
　(水縣治南一在文縣守禦千户所治南清水江遶其/下未知孰是智者察馬鈔掠注見隋恭帝皇泰二年)¶
<pb:KR2o0020_WYG_073-13a>¶
　(銀夏二州名注見/明宗長興三年)¶
夏五月吐蕃論恐熱入朝¶
　(恐熱殘虐所部多叛恐熱勢孤乃揚言曰吾今入朝/借兵於唐來誅不服者至是入朝求為河渭節度使)¶
　(上不許召對遣還恐熱怏怏而去/衆稍散纔有二百餘人奔于廓州)質實(河渭二州名/河注見晉穆)¶
　(帝永和元年渭注見漢後主建興六/年廓州注見晉穆帝永嘉四年崞縣)¶
　　書法(自貞觀書結骨俟利發入朝二十三年至此/近二百年無書蠻夷入朝者於是復見雖其)¶
　　(計窮出此非真慕義然華/夏之氣庶幾少振矣故書)¶
冬十月以魏慕同平章事¶
<pb:KR2o0020_WYG_073-13b>¶
　(時上春秋已髙未立太子羣臣莫敢言謩入謝因言/今海内無事惟未建儲副使正人輔導臣竊以為憂)¶
　(且泣時/人重之)¶
以白敏中為邠寧節度使○十一月以張義潮為歸義¶
節度使¶
　(先是義潮以沙州降發兵畧定其旁𤓰伊西甘肅蘭/鄯河岷廓十州遣其兄義澤奉圖籍入見於是河湟)¶
　(之地盡入于唐詔置歸義/軍於沙州以義潮鎮之)質實(𤓰伊西甘肅蘭鄯河/岷廓十州𤓰注見莊)¶
　(宗同光二年伊注見漢明帝永平十五年伊吾西注/見齊明帝建武四年髙昌肅注見漢武帝元朔二年)¶
　(酒泉蘭注見太宗貞觀八年岷/注見秦始皇三十三年臨洮)¶
<pb:KR2o0020_WYG_073-14a>¶
崔龜從罷¶
(壬/申)六年春二月雞山群盗㓂掠果州刺史王贄𢎞討平¶
之¶
　(初蓬果群盗依阻雞山冦掠三州詔果州刺史王贄/𢎞討之山南西道亦奏巴南妖賊言辭悖慢上怒甚)¶
　(崔鉉曰此皆陛下赤子廹於饑寒盗弄兵於谿谷間/不足辱大軍但遣一使者可平矣乃遣京兆少尹劉)¶
　(潼招諭之潼言使之歸命其勢甚易所慮者武臣恥/不戰之功議者責欲速之效耳潼至山中盗彎弓待)¶
　(之潼直前曰我面受詔赦汝罪使汝復為平人汝真/欲反可射我賊皆投弓列拜請降潼歸舘而贄𢎞引)¶
　(兵已至山下竟擊滅之胡氏曰崔鉉請遣使劉潼請/説降皆未嘗得可報則宜再請以為必欲用兵當俟)¶
<pb:KR2o0020_WYG_073-14b>¶
　(招諭不從乃進耳今不俟可報而潼遽行羣盗既降/乃復滅之此韓信不顧酈生李靖不恤唐儉狙詐僥)¶
　(倖之計聖人所謂行一不義而得天下不為者也李/文饒又引以為例曰止可令王宰失信豈可損朝廷)¶
　(威命愚以為非矣處己處人一也将帥/仗國威命豈有置之失信之地而可乎)集覽(韓信不/顧酈生)¶
　(漢髙時酈食其説齊王田横下之韓信乃夜襲齊横/以為酈生賣已遂烹之李靖不恤唐儉唐太宗遣唐)¶
　(儉誘突厥頡利使歸欵頡利許之李靖因襲破頡利/儉脱身還李文饒又引以為例曰止可令王宰失信)¶
　(事在武宗/㑹昌四年)質實(蓬果二州名蓬注見肅宗上元二年/果注見𤣥宗開元二年雞山未詳處)¶
　(所山南西道注見周赧王四年漢中巴南巴州之南/注見梁武帝天監四年狙詐注見宋孝武大明二年)¶
　(朝三/暮四)¶
<pb:KR2o0020_WYG_073-15a>¶
三月詔大將軍鄭光賜荘免税役尋罷之¶
　(敕先賜鄭先鄠縣等荘並免税役中書門下奏税役/之法天下皆同鄭光獨免似乖法意敕曰朕以鄭光)¶
　(元舅初不細思親戚之間人所難議卿等茍非愛我/豈進嘉言庶事能盡如斯天下何憂不理有始有卒)¶
　(當共守之/並依所奏)質實(鄠縣注見漢桓/帝延熹七年)¶
　　書法(鄭光何母舅也於是尋罷之矣何以書譏/也嫡母蒙弑而妾母是崇雖罷之猶譏也)¶
　　發明(唐興至是凡十六君豈無元舅未有賜荘免/其税役者宣宗崇奉妾母恩禮備至其如嫡)¶
　　(母何哉雖曰罷/之亦譏之也)¶
夏六月以畢諴為邠寧節度使¶
<pb:KR2o0020_WYG_073-15b>¶
　(党項復擾邊上欲擇帥而難其人從容與翰林畢諴/論邊事諴援古據今具陳方畧上悦曰不意頗牧近)¶
　(在禁庭卿其為朕/行乎諴欣然奉命)集覽(頗牧廉頗李牧皆/戰國時趙之良将)質實(從容/注見)¶
　(秦二世三年畢諴/偃師人構從曾孫)¶
閏月以盧鈞為河東節度使¶
　(河東節度使李業縱吏民侵掠雜虜由是北邊擾動/詔以鈞代之業内有所恃人莫敢言魏謩獨請貶黜)¶
　(上不許鈞奏韋宙為副使遣詣塞下諭以禍福禁其/侵掠雜虜遂安掌書記李璋杖一牙職明曰牙将百)¶
　(餘人訴於鈞鈞杖其為首者謫戍外鎮/曰邊鎮百餘人無故横訴不可不抑也)¶
秋八月以裴休同平章事○冬十月畢諴招諭党項降¶
<pb:KR2o0020_WYG_073-16a>¶
之○十二月復禁私度僧尼¶
　(先是進士孫樵上言百姓男耕女織不自温飽而羣/僧安坐華屋羙衣精饌率以十户不能養一僧武宗)¶
　(憤其然髪十七萬僧是天下百七十萬户始得蘇息/也陛下即位以來修復廢寺度僧幾復其舊縱不能)¶
　(如武宗除積弊奈何興之於己廢乎願早降明詔罷/之庶幾百姓猶得以息肩也至是中書門下奏陛下)¶
　(崇奉釋氏羣下莫不奔走恐財力有所不逮因之生/事擾人望委長吏量於撙節仍禁私度僧尼從之胡)¶
　(氏曰論事於人主必陳其治亂之本原辯之而明猶/或藐藐其聽若徒言末流之害固宜不納若孫樵之)¶
　(論復僧修寺是也使佛教有益於生人雖以百七十/萬户養十萬僧誠不足愛何者所費者財力而所資)¶
　(者善道而孟子所謂有功可食者也惟其殄滅彛倫/戕敗人理故雖使吸風飲露巢居野處猶将廢之况)¶
<pb:KR2o0020_WYG_073-16b>¶
　(華屋精饌以養惰遊乎此自聖帝明王之所必除豈/繫於武宗之舉措之是非哉以此言之則庶乎其有)¶
　(感/矣)集覽(髪十七萬僧令僧長髪為民也有功可食孟/子曰其有功於子可食而食之矣食音似詳)¶
　(見滕/文下)質實(進士注見𤣥宗開元十七年陛/下注見漢光武建武二十七年)¶
　　書法(前書復度僧尼譏也此書復禁羙之歟禁私/度耳非罷也逮懿宗而書置戒壇度僧尼矣)¶
　　(終綱目書禁私度僧尼/二是年五代乙夘年周)¶
　　發明(凡天下之事不顧理之是非惟欲反前人之/所為則亦未有不復其初者如宣宗復禁私)¶
　　(度僧尼之類是也據/事直書而理自明)¶
(癸/酉)七年夏四月定杖笞法¶
<pb:KR2o0020_WYG_073-17a>¶
　(敕自今法司處罪用常行杖杖/脊一折法杖十杖臀一折笞五)¶
冬十二月以鄭光為右羽林統軍¶
　(上事鄭太后甚謹不居别宫朝夕奉養鄭光鎮河中/入朝上與論政光對鄙淺上不悦留為統軍太后數)¶
　(言其貧上輙厚賜金帛終不復任以民官胡氏曰孝/者人君之盛德也宣宗能之可不謂賢乎然弑其嫡)¶
　(母不自知其罪惡之大也而區區焉妾母是孝/所謂計本遺末餙小善害大德豈所以為孝乎)質實¶
　(河中府名注見周/赧王十二年蒲坂)¶
度支奏歳入之數¶
　(錢九百二十五萬緡内五百五十萬緡租税八/十二萬餘緡𣙜酟二百七十八萬餘緡鹽利)質實¶
<pb:KR2o0020_WYG_073-17b>¶
　(𣙜酤注見漢武/帝天漢三年)¶
(甲/戌)八年春正月朔日食罷元㑹¶
　(初左補闕趙璘請罷元㑹止御宣政宰相曰天下無/事元㑹大禮不可罷也上曰近華州冇賊闗中少雪)¶
　(皆朕之憂何謂無事/雖宣政亦不可御也)質實(宣政殿名注見憲宗元和/十四年華州注見𤣥宗開)¶
　(元十一年闗中/注同上年京兆)¶
　　書法(日食三朝大變也宣宗於此猶知一罷元㑹/葢庶幾焉故書綱目書日食三百六十七而)¶
　　(食於三朝二十八詳周安王二十年又漢惠帝七/年惟此書罷元㑹他無聞焉然則雖大變也世主)¶
　　(之玩視/者多矣)¶
<pb:KR2o0020_WYG_073-18a>¶
　　發明(日食正日此天下大變也自興慶宫之禍至/是七年矣天道一變故特以是警告之又七)¶
　　(年而咸通改元裘甫唱亂自是盗賊横行唐室遂/滅孰謂果無天道乎即綱目之所書驗大中之終)¶
　　(始識者可/以觀矣)¶
二月以牛叢為睦州刺史質實(睦州注見憲/宗元和二年)¶
　(中書門下奏諫官闕員請補上曰諫官要在舉職不/必人多如張道符牛叢趙璘輩數人使朕日聞所未)¶
　(聞足矣乆之叢出為刺史入謝上賜之紫叢曰臣所/服緋刺史所借也上遽曰且賜緋上重惜服章有司)¶
　(常具緋紫衣數襲從行以備賞賜或半歳不用其一/故當時以緋紫為榮上重翰林學士然遷官必校歳)¶
　(月以為不可以/官爵私近臣也)集覽(舉職舉稱也記明堂位/曰各揚其職注揚舉也)¶
<pb:KR2o0020_WYG_073-18b>¶
秋九月以髙少逸為陜虢觀察使¶
　(有敕使過硤石怒餅黑鞭驛吏見血少逸以聞上責/敕使謫配恭陵其後上召翰林學士韋澳并左右問)¶
　(之曰近日内侍權勢如何對曰陛下威斷非前朝之/比上閉目揺首曰全未全未尚畏之在䇿将安出對)¶
　(曰若與外廷議之恐有太和之變不若就其中擇有/才識者與之謀上曰此乃末䇿朕已試之矣自衣緋)¶
　(以下皆感恩繞衣紫則相與為一矣上又與令狐綯/謀盡誅宦官綯恐濫及無辜宻奏曰但有罪勿捨有)¶
　(闕勿補自然漸耗至於盡矣宦者竊見其奏由是益/與朝士相惡南北司如水火矣胡氏曰韋澳之謀非)¶
　(末䇿也昔李德裕與樞宻議約敕監軍於是師出有/功故知裁制中臣就其中擇忠智者與之謀其處之)¶
　(未必不善於外廷所為也𢎞逸季陵方奉陳王而士/良𢎞志已立武宗歸長公孺方立䕫王而元實宗實)¶
<pb:KR2o0020_WYG_073-19a>¶
　(乃推戴懿宗宣宗乃曰比衣紫則相與為一何其近/而不能察也令狐綯之意亦善而不面陳之乃露諸)¶
　(奏牘易所以有不/出户庭之戒歟)集覽(南北司注見中宗嗣聖十四/年南北牙𢎞逸劉季棱薛士)¶
　(良仇𢎞志魚歸長王公/孺馬元實丌宗實王)質實(硤石山名注見晉孝武/太元元年太和之變事)¶
　(在文宗太和九年陜虢二州名陜注見周顯/王四十五年虢注見宋文帝元嘉十二年莘)¶
冬十月以李行言為海州刺史質實(海州注見秦/二世二年郯)¶
　(上獵於苑北遇樵夫問其縣令為誰曰李行言為政/如何曰性執有彊盗數人匿軍家索之竟不與盡殺)¶
　(之上歸帖其名於寝殿之柱及除/刺史入謝上賜之金紫取帖示之)¶
詔雪王涯賈餗等¶
<pb:KR2o0020_WYG_073-19b>¶
　(上以甘露之變惟李訓鄭注/當死餘人無罪詔雪其寃)集覽(甘露之變在文/宗太和九年)¶
(乙/亥)九年春正月成德節度使王元逵卒軍中立其子紹¶
鼎為留後質實(成德節度注見漢光/武建武九年常山)○二月以李君奭¶
為懐州刺史¶
　(初上校獵渭上有父老十數聚於佛祠上問之對曰/醴泉百姓也縣令李君奭有異政考滿當罷詣府乞)¶
　(留故此祈佛冀諧所願耳及懐州刺史闕上手筆除/君奭上聰察彊記天下奏獄吏卒姓名一覽皆記之)¶
　(度支奏誤漬為清樞宻承旨孫隠中足成之上怒推/按謫罰之嘗宻令翰林學士韋澳纂次州縣境土風)¶
　(物及諸利害為一書號曰處分語他日鄧州刺史薛/𢎞宗入謝出謂澳曰上處分本州事驚人澳詢之皆)¶
<pb:KR2o0020_WYG_073-20a>¶
　(處分語中事也范氏曰宣宗抉摘細㣲以驚服其羣/下小過必罰而大綱不舉欲以一人之智周天下之)¶
　(務而不能與賢人共天職也譬如廉刻之吏謹治簿/書期㑹而不知為政特一縣令才耳豈人君之德哉)¶
　集覽(抉摘抉一决反挑也摘與擿通他歴反動發之/也簿書期㑹簿書謂簿籍文書也期㑹猶程限)¶
　(也/)質實(渭上渭水之上注見漢髙帝五年醴泉縣名/注見中宗嗣聖七年鄧州注見周赧王十四)¶
　(年/穰)¶
夏閏四月詔州縣作差科簿¶
　(詔以州縣差役不均自今毎縣據人貧富及役輕重/作簿送刺史檢署訖鏁於令㕔毎有役事委令據簿)¶
　(輪/差)¶
<pb:KR2o0020_WYG_073-20b>¶
秋七月浙東軍亂逐觀察使李訥¶
　(訥性卞急遇将卒/不以禮故亂作)質實(浙東軍注見漢和/帝永元元年㑹稽)¶
崔鉉罷為淮南節度使¶
　(淮南饑民多流亡節度使杜悰荒於游/宴政事不治上聞之罷悰以鉉代之)¶
九月貶李訥為朗州刺史杖監軍王宗景配恭陵¶
　(詔自今戎臣失/律并坐監軍)集覽(戎臣失律易師卦師出以律失/律凶也程氏附錄曰律有二義)¶
　(有出師不以義者有行師而無號令節制者皆失/律也又注見漢武帝元光元年師出以律否臧凶)質¶
　實(朗州注見漢光武建/武二十四年武陵)¶
<pb:KR2o0020_WYG_073-21a>¶
　　書法(宣宗威攝閹豎於是監軍始有書/杖配者終綱目宦官書杖一而已)¶
冬十一月以栁仲郢為鹽鐵轉運使¶
　(有醫工劉集交通禁中上敕鹽鐵補塲官仲郢上言/醫工術精宜補醫官若委務銅鹽何以課其殿最且)¶
　(塲官賤品非特敕所宜親上遽賜絹遣之他日見仲/郢勞之曰卿論劉集事甚佳上嘗有疾醫工梁新治)¶
　(之良已自陳求官但一/月給錢三百緡而已)質實(殿最注見漢武帝/元鼎六年課殿)¶
十二月貶康季榮為䕫州長史質實(夔州注見漢獻/帝建安十九年)¶
　(李榮前為涇原節度使擅用官錢事覺請以家財償/之上曰李榮有河湟功許之給事中封還敕書諫官)¶
　(亦上言/乃貶之)¶
<pb:KR2o0020_WYG_073-21b>¶
以鄭祗德為賔客分司¶
　(江西觀察使鄭祗德以其子/顥尚主通顯固求散地從之)¶
(丙/子)十年春正月以鄭朗同平章事○夏五月以韋澳為¶
京兆尹¶
　(澳為人公直既視事豪貴歛手鄭光荘吏恣横積年/租税不入澳執而械之具奏其状欲寘於法上曰鄭)¶
　(光甚愛之何如對曰如此則是陛下之法獨行於貧/户耳臣不敢奉詔上曰然則痛杖而貸其死可乎澳)¶
　(歸即杖之督租/數百斛足乃釋)¶
六月裴休罷為宣武節度使¶
<pb:KR2o0020_WYG_073-22a>¶
　(初上命休極言時事休請早建太子上曰若建太子/則朕遂為閒人休不敢復言以疾辭位從之胡氏曰)¶
　(豫建太子所以重宗廟也宣宗之論一何異哉葢以/大利為心至乃靳於其子故雖賞罰嚴必措時康定)¶
　(而器局褊促無人君偉然之度矣然裴休既發其端/當卒其説使以帝所目擊文宗武宗之事為戒則宣)¶
　(宗亦必惕/然而省矣)¶
冬十月以鄭顥為秘書監¶
　(顥營求作相甚切其父祗德聞之與書曰聞汝已判/户部是吾必死之年又聞欲求宰相是吾必死之日)¶
　(也顥懼表/辭從之)¶
十一月冊囘鶻為懐建可汗¶
<pb:KR2o0020_WYG_073-22b>¶
　(先是詔以回鶻有功於國世為婚姻㑹昌姦臣遽加/殄滅近聞已厖歴今為可汗尚寓安西俟歸牙悵當)¶
　(加冊命至是回鶻遣/使入貢冊拜可汗)集覽(已厖歴懷/建可汗名)質實(㑹昌武宗/年號安西)¶
　(鎮名注見髙/宗永淳元年)¶
詔議遷穆宗以下出太廟¶
　(吏部尚書李景讓上言穆宗乃陛下兄敬宗文宗武/宗乃兄之子陛下拜兄尚可拜姪可乎宜遷四主出)¶
　(太廟還代宗以下入廟詔百官/議不决而止時人以是薄景讓)¶
　　書法(於是議不决止矣則其書何譏也宣宗弑其/嫡母則薄於穆宗以下宜矣故雖景讓建議)¶
　　(之法而綱目特書詔議/所以誅宣宗之心也)¶
<pb:KR2o0020_WYG_073-23a>¶
　　發明(昔魯人逆祀春秋譏之然猶未至於遷出廟/也今唐主自以為憲宗之子方且下視穆敬)¶
　　(文武而諛臣如李景讓者又從而逢其惡故雖議/終不决而綱目亦必直書以貶之也夫唐主歴事)¶
　　(四朝親為之臣今乃欲出其廟主則其肆行不道/為可知矣况郭后區區深宫一婦人復何所憚宜)¶
　　(其親行弑逆/而不顧也噫)¶
以崔慎由同平章事¶
　(上命相左右無知者前此令樞宻宣㫖以蕭鄴為相/樞宻使王歸長等覆奏鄴所判度支應罷否上以為)¶
　(歸長等佑之即手書慎由名付學士院云仍罷判度/支范氏曰堯舜疇咨四岳詢謀僉諧而後用人既以)¶
　(為可則用之而不疑矣二使之請亦有司之常職也/何疑而遽易之宣宗以此為明防其羣下知臣之道)¶
<pb:KR2o0020_WYG_073-23b>¶
　(其不/然乎)集覽(前此謂此一日前二/使王歸長馬公孺)質實(堯舜疇咨四岳/詢謀僉諧而後)¶
　(用人大抵詳/見虞書二典)¶
詔内園使李敬實剝色配南牙¶
　(内園使李敬實遇鄭朗不避馬朗奏之上責敬實對/曰供奉官例不避上曰汝銜敕命横絶可也豈得私)¶
　(出而不避宰相乎/命剝色配南牙)集覽(刺色内侍有衣黄衣綠衣緋/衣紫者剝色謂剝降服色而)¶
　(配/役)質實(南牙注見中宗/嗣聖十四年)¶
(丁/丑)十一年春正月以韋澳為河陽節度使¶
　(澳嘗奏事上欲以澳判户部以心力衰耗難處繁劇/為辭上不悦及歸其甥栁玭尤之澳曰主上不與宰)¶
<pb:KR2o0020_WYG_073-24a>¶
　(輔僉議私欲用我人必謂我以他岐得之何以自明/且爾知時事浸不佳乎由吾曹貪名位所致耳遂出)¶
　(鎮河陽玭仲郢之子也胡氏曰韋澳可謂見得思義/者矣人臣必以君父親擢為榮人主必欲以出於己)¶
　(意為親非也百官必欲由宰輔薦逹宰輔必欲使歸/恩於我亦非也惟其公而已矣天下人才之衆非宰)¶
　(輔旁招廣引人主安得而知之至於耳目之官喉舌/之任股肱心膂之寄非人主精别賢者舉以自近則)¶
　(必有比黨阿/私之患矣)集覽(他岐注見漢桓帝/元嘉元年岐路)質實(栁玭華/原人)¶
二月魏謩罷為西川節度使¶
　(上樂聞規諫凡諫官論事門下封駁茍合於理多屈/意從之得大臣章疏必焚香盥手而讀之嘗欲幸華)¶
　(清宫諫官論之上為之止謩為相毎議事正言無所/避上毎歎曰謩綽有祖風我心重之然竟以剛直為)¶
<pb:KR2o0020_WYG_073-24b>¶
　(令狐綯所/忌而出之)質實(封駁注見文宗太和八年華清宫注/見𤣥宗天寳六載西川節度注見晉)¶
　(武帝泰始/八年益州)¶
秋七月以蕭鄴同平章事○流祝漢貞於天德軍¶
　(教坊使祝漢貞滑稽敏給寵冠諸優一日抵掌詼諧/頗及外事上正色謂曰我畜養爾曹止供戱笑耳豈)¶
　(得輙預朝政邪㑹其子坐贓流之樂工羅程善琵琶/有寵殺人繫獄衆工為請曰程負陛下萬死然臣等)¶
　(惜其絶藝不復得奉宴遊矣上曰汝曹所惜/者羅程藝朕所惜者髙祖太宗法竟杖殺之)集覽(滑/稽)¶
　(史記滑稽傅索隠注滑音骨亂也稽音雞同也言辯/捷之人言非若是言是若非能亂同異也貢父曰滑)¶
　(亂稽疑也轉利之稱臣瓚曰稽考也言可滑亂不可/考校也離騷經卜居篇将突梯滑稽如脂如韋晦庵)¶
<pb:KR2o0020_WYG_073-25a>¶
　(集注云滑稽圓轉貌揚雄酒賦鴟夷滑稽顔師古曰/滑稽圓轉縱捨無窮之状詼諧詼譏戯也諧合和也)¶
　質實(琵琶樂器注見隋/文帝開皇九年)¶
八月成德軍節度使王紹鼎薨軍中立其弟紹懿考異¶
(提要薨作卒/當從提要)質實(成德軍注見漢光/武建武九年常山)○冬十月以尚延¶
心為河渭都遊奕使¶
　(先是吐蕃酋長尚延心以河渭二州部落來降秦成/防禦使李承勛利其羊馬誘之入居秦州之西謀盡)¶
　(掠其財延心知之謂承勛曰延心欲入見天子請盡/帥部衆分徙内地使西邊永無揚塵之警但惜秦州)¶
　(無所復侍耳承勛黙然明日諸将皆曰明公首開營/田置使府擁萬兵仰給度支将士無戰守之勞有耕)¶
<pb:KR2o0020_WYG_073-25b>¶
　(市之利若從延心之謀則西陲無事朝廷必罷府省/戍還以秦州𨽻鳳翔吾屬無所復望矣承勛以為然)¶
　(即奏延心為河渭都遊/奕使使統其衆居之)質實(吐蕃西羌種名注見太/宗貞觀八年酋長注見)¶
　(漢帝𤣥更始二年酋豪河渭二州名河注見𤣥宗開/元二十四年渭注見漢後主建興六年秦成二州名)¶
　(秦注見漢光武建武元年天水成/注見漢獻帝建安二十二年下辯)¶
鄭朗罷○遣使迎道士軒轅集於羅浮山¶
　(上好神仙迎軒轅集至長安問曰長生可學乎對曰/王者屏欲而崇德則自然受大遐福何處更求長生)¶
　(留數月求還/山乃遣之)集覽(軒轅集軒轅道士複姓集名也羅/浮山在廣州南海縣南山有洞通)¶
　(勾曲又有璇房瑶室七十二所裴淵廣州記云羅浮/者二山之總名在增城博羅二縣之境本名蓬萊山)¶
<pb:KR2o0020_WYG_073-26a>¶
　(一峯在海中與/羅山合因名焉)質實(一統志云羅浮山在惠州府博/羅縣西北三十里即道書十大)¶
　(洞天之一昔有山浮海而來博於羅山合而為一故/曰羅浮又曰博羅南越志山髙三千六百大周囘三)¶
　(百餘里嶺十五峯三十二其峯之秀者曰飛雲玉鵝/麻姑仙女㑹真㑹仙錦繡玳瑁洞之幽者曰金沙石)¶
　(臼朱明黄龍朱陵黄猿水簾蝴蝶大小二石樓登之/可望滄海樓前一石門方廣可容几席二山相接處)¶
　(有石磴㐲如橋梁名曰鐵橋橋端兩石柱亦曰鐵柱/人跡罕到又有跳魚石伏虎石阿耨池夜樂池卓錫)¶
　(泉皆兹山之竒勝軒轅集博羅人隠居/羅浮山長安縣名注見漢惠帝五年)¶
　　書法(書道士多矣綱目取二人焉司馬承禎軒轅/集是也承禎不書道士予之也集亦在所予)¶
　　(者則其書道士何為迎之書也終綱目聘召書迎/五申公龔勝耿况周息元軒轅集自漢以前所迎)¶
<pb:KR2o0020_WYG_073-26b>¶
　　(者賢士也由唐而後所迎者/道士也世主之好尚可見矣)¶
(戊/寅)十二年春正月以王式為安南都䕶¶
　(式有才畧至安南樹艻木為柵深塹其外冦不能冐/選教士卒甚鋭頃之南蠻大至去城半日式意思安)¶
　(閑遣譯喻之中其要害蠻夜引去都校羅行恭久專/府政麾下精兵二干都䕶中軍纔羸兵數百式杖而)¶
　(黜/之)集覽(安南唐以嶺南地分五管曰廣曰桂曰容曰/邕曰安南樹艻木為柵樹上聲扶樹植之也)¶
　(柵寨柵也編立水為之艻字初疑是木名遂檢通鑑/釋文唯注艻音調更無訓解又檢韻㑹注艻田聊反)¶
　(説文葦華也案爾雅葦醜艻注其類皆有艻秀醜即/類也是知艻與木為兩物夾雜樹之為柵耳然舊書)¶
　(皆無解者未敢便執此説為是近讀戰國䇿見張孟/談對趙襄子曰臣聞董閼安于之治晉陽也公宫之)¶
<pb:KR2o0020_WYG_073-27a>¶
　(垣皆以荻蒿苦楚墻之其髙至丈餘其堅則箘簬之/勁不能過也注荻萑葦屬爾雅繁醜荻為蒿苦葢也)¶
　(楚荆也以是四物為墻焉始信艻非木名可以為柵/無疑矣苫詩廉反葢音盍萑音丸深塹為句深浚之)¶
　(也塹遶城水也字或作壍漢髙本紀深塹而守不能/冒冒亦音墨並訓犯去城半日為句一本作去交趾)¶
　(半日程中其要害中竹仲反當也/在我為要在彼為害故謂之要害)正誤(樹艻木為柵/今按艻之為)¶
　(物以樹字推之必非葦華通鑑胡三省注一書從艸/從力讀與棘同羊矢棗也此説亦非通鑑下文有云)¶
　(塹外值竹胡註引桂海虞衡志艻竹刺竹也黄齊守/新州無城以此竹植之羔豚不能徑傳聞交趾外城)¶
　(亦是此竹正王式所植者然則艻木為柵非塹外所/植之艻竹矣永樂中余弟尚書洽久在交趾考訪得)¶
　(安南志唐田早為安南都䕶作木柵歳率民錢不時/完王式至樹艻木柵為没濠周植刺竹㓂不敢犯偽)¶
<pb:KR2o0020_WYG_073-27b>¶
　(越外紀所載亦同字皆作艻今交趾有艻木葉似青/楊本生而直本埋堅韌如中國櫟木民間採此木横)¶
　(布外面甚耐久土人書作艻正如土産黄心木本只/艻字上人書作苾□字書作&KR1760;之類多有妄加艸頭)¶
　(竹頭者刺竹如湖南猫竹而節宻刺尖射外快如錐/民遶宅裁之雞犬不能入竊意此木此竹皆最堅勁)¶
　(有力而得名士人因竻竹例書作竻而通鑑本唐書/轉寫作艻誤從刀也深塹其外今按當以深塹其外)¶
　(為句通鑑全文云深塹其外泄城中水塹/外植竹㓂不能冒不當以其外屬下句)質實(一統/志云)¶
　(安南古南交之地秦屬象郡漢初為南越所有武帝/平南越置交趾九真日南三郡兼置交趾刺史治嬴)¶
　(&KR1454;東漢郡屬交州吳增置九德武平新昌三郡宋又/増置宋平郡而徙交州治龍編梁陳於交州置都督)¶
　(府隋初郡廢改都督府為總管府唐初仍曰交州調/露初改安南都䕶府至德初改鎮南都䕶府大歴間)¶
<pb:KR2o0020_WYG_073-28a>¶
　(復曰安南五代梁時土豪曲承羙專有其地後為劉/隠所并後楊延藝紹洪相繼為交趾節度使既而管)¶
　(内大亂推丁部為州帥其子璉繼立宋平嶺表璉内/附封交趾郡王弟璿嗣立為其将黎桓所簒其後李)¶
　(公藴簒黎氏陳日焸簒李氏然皆臣服中國封交趾/郡王元憲宗時遣将破其國後歸附封為安南國王)¶
　(至國朝洪武初陳日煃率先歸附仍賜安南國王印/傳至日焜其臣黎季犛簒立永樂間遣将率兵分道)¶
　(並進俘𫉬李犛父子詔求陳氏後立之無所得因郡/縣其地置府十七州五領各州縣又建交趾布政司)¶
　(提刑按察司及都指揮使司於交州府洪熈初㓂孽/黎利攻刼諸郡邑朝廷復命将討之宣德初黎利勢)¶
　(屈始奉表乞立陳氏後曰暠者主其國詔封為安南/王後利簒暠而自立朝臣復請加兵㑹利遣使來貢)¶
　(謝罪請命因而與之至今朝貢不/絶麾下注見漢獻帝建安十四年)¶
<pb:KR2o0020_WYG_073-28b>¶
以劉瑑同平章事¶
　(瑑與崔慎由議政於上前慎由曰惟當甄别品流上/酬萬一瑑曰昔王夷甫祖尚浮華妄分流品致中原)¶
　(邱墟今當循名責實使百官各稱其職而遽/以品流為先臣未知致理之日慎由無以對)集覽(瑑/柱)¶
　(兖反甄别品流甄之人稽延二反並訓察也/别鍳别也流品注見𤣥宗間元十七年流外)質實(劉/瑑)¶
　(汴州人仁軓五世孫萬一注見髙祖武德九年王夷/甫王衍表字注見𤣥宗天寳十五載中原猶言中華)¶
　(也注見肅宗至德/元年中原□蕩)¶
二月崔慎由罷¶
　(上欲御樓肆赦令狐綯曰御樓所費甚廣事須有名/且赦不可數上不悦曰遣朕於何得名慎由曰陛下)¶
<pb:KR2o0020_WYG_073-29a>¶
　(未建儲宫四海屬望若舉此禮雖郊祀亦可况於御/樓時上餌方士藥已覺躁渇疑忌方深聞之俛首不)¶
　(復言旬日慎由罷相范氏曰三代之時自天子至于/庻人皆有常職以食其力有常行以勤其生壮而彊)¶
　(勉焉老而教訓焉脩身以俟死而已天下無異道未/有衆人皆死而欲一己獨不死者也執左道以亂政)¶
　(者殺故無迂怪之士由秦漢以來乃有神仙服食不/死之説故人心多惑聖道不明此其一端也而人主)¶
　(尤甘心焉以唐考之自太宗至于武宗餌藥以敗者/六七君亦可以為戒矣而宣宗人敗以藥至以儲嗣)¶
　(為諱惡豈不/蔽甚矣哉)集覽(食其力力謂祿力也記曲禮篇問/大夫之富曰有宰食力注宰邑上)¶
　(也食力謂民之賦税執左道以亂政者殺記王制篇/執左道以亂政殺注左道若巫蠱及俗禁也不死之)¶
　(説楚辭天問篇何所不死文公集注不死之人則山/海經淮南子屢言之矣固未可信然俗傳海外瓊州)¶
<pb:KR2o0020_WYG_073-29b>¶
　(山中有楊宋卿者年百九十五嵗有九世祖不食不/死不知其年歳子孫藏之雞窠之中此或有之不足)¶
　(怪也今因錄/入以廣異聞)正誤(不死之説今按范氏力辯無此理/集覽反引他説以資異議良可怪)¶
　(也/)¶
夏四月嶺南軍亂詔以李承勛為節度使討平之¶
　(初上命李燧鎮嶺南已命中使賜之節給事中蕭倣/封還制書上方奏樂不暇别召中使使優人追之節)¶
　(及燧門而返改授/承勛討亂平之)質實(嶺南道名注見秦始皇三十/三年南海中使注見𤣥宗開)¶
　(元十五年蕭倣/蘭陵人悟之子)¶
以夏侯孜同平章事○五月劉瑑卒¶
<pb:KR2o0020_WYG_073-30a>¶
　(瑑病篤猶手疏/論事上甚惜之)¶
湖南軍亂逐觀察使韓琮質實(湖南觀察使注見宋/文帝元嘉十六年)○¶
六月江西軍亂逐觀察使鄭憲質實(江西觀察使注見/梁孝元帝承聖元)¶
(年/)¶
蠻㓂安南¶
　(初安南都䕶李瑑為政貪暴彊市蠻中馬牛群/蠻怨怒導南詔侵盗邊境自是安南始有蠻患)質實¶
　(南詔南夷國名注見/𤣥宗開元二十六年)¶
秋七月宣州軍亂逐觀察使鄭薫¶
<pb:KR2o0020_WYG_073-30b>¶
　(右補闕張潛上疏曰藩府代移之際皆奏倉庫羡餘/以為課績朝廷因而甄奬夫藩府財賦所出有常茍)¶
　(非賦歛過差及停廢将士減削衣糧則羡餘何從而/致比來南方諸鎮數有不寧皆此故也一朝有變所)¶
　(蓄之財悉遭剽掠又發兵致討費用百倍然則朝廷/竟有何利乞自今藩府長史不増賦歛不減糧賜獨)¶
　(節遊宴省浮費能致羡餘/者然後賞之上嘉納之)質實(宣州注見漢明帝/永平十三年丹陽)¶
河南北淮南大水¶
　(徐泗水深五丈流没數萬家胡氏曰禍福各以類至/故三川震而知周将亡岷山崩江水竭而漢将亡龎)¶
　(勛亂徐土芝巢起山東唐自是亡則河南北淮南大/水而徐泗為甚天之示戒明矣夫天理髙明悠乆非)¶
　(如人喜怒報施之促狹也禍在十年之後一世之外/則目前之異誠非淺丈夫所經意於是置而不恤至)¶
<pb:KR2o0020_WYG_073-31a>¶
　(於國家敗壤則/亦無如之何矣)集覽(龎勛亂徐上事在/懿宗咸通十年)質實(徐泗二/州名徐)¶
　(注見秦始皇二十八年彭城泗注見昭宗景福二年/三川渭河洛伊三水注見周安王十五年及漢髙后)¶
　(三年岷山注見德宗興元元年芝/巢起山東事在僖宗乾符二年)¶
　　書法(盗賊之隂兆矣自是龎勛亂徐土芝巢/起山東而唐遂以亡變不虚生信哉)¶
　　發明(大中之治當時謂之小太宗此歴朝之所未/有者抑不知宣宗特區區小数以察為明此)¶
　　(小人之所喜而君子之所不取者况其大節既虧/小何足數故凡逆氣乗之禍亂溢出故是年四月)¶
　　(書嶺南軍亂五月書湖南軍亂六月書江西軍亂/七月書宣州軍亂而又河南北淮南大水迭書于)¶
　　(册用見天人之變交應於時至明年遂疽發於背/而東首環泣矣未幾大盗四起唐遂以亡然則餘)¶
<pb:KR2o0020_WYG_073-31b>¶
　　(慶餘殃之報夫豈潛差而/或者猶以賢君目之過矣)¶
冬十月以于延陵為建州刺史¶
　(延陵入辭上曰建州去京師幾何對曰八千里上曰/卿到彼為政善惡朕皆知之勿謂其遠此階前則萬)¶
　(里也卿知之乎令狐綯擬李遠杭州刺史上曰吾聞/逺詩云長日惟消一局棊安能理人綯曰詩人託此)¶
　(為髙興耳未必實然上曰且令徃試觀之詔刺史毋/得外徙必令至京師而察其能否然後除之令狐綯)¶
　(嘗徙其故人為隣州刺史便道之官上以問綯對曰/以其道近省送迎耳上曰朕以刺史多非其人為百)¶
　(姓害故欲一一訪問知其優劣以行黜陟而詔命既/行直廢格不用宰相可謂有權時方寒綯汗透重裘)¶
　(上臨朝接對群臣如賔客雖左右近習未嘗見其有/惰容毎宰相奏事旁無一人立者威嚴不可仰視奏)¶
<pb:KR2o0020_WYG_073-32a>¶
　(事畢忽怡然曰可以聞語矣因問閭閻細事或談宫/中遊宴無所不至一刻許復整容日卿輩善為之朕)¶
　(常恐卿輩負朕後日不復得再相見乃起入宫令狐/綯謂人曰吾十年秉政最承恩遇毎延英奏事未嘗)¶
　(不汗沾衣也范氏曰古者臣進戒於君君申敕其臣/上下交修所以勤於德也宣宗視輔相之臣體貌甚)¶
　(恭而心實防之如遇胥史惟恐其敗也拘之以利祿/憚之以威嚴故所用多流俗之人而賢者不能有所)¶
　(施設白敏中令狐綯之徒崇極将相恃寵保位/二十餘年其相如此則其君之功烈亦可知也)集覽¶
　(廢格不用注見德宗/貞元三年廢格詔書)質實(建州注見晋武帝泰始五/年建安杭州注見憲宗元)¶
　(和二年京師注見周顯王二十五年閭閻注見/昭宗天復二年延英殿名注見德宗貞元三年)¶
山南東道節度使徐商討湖南亂軍平之¶
<pb:KR2o0020_WYG_073-32b>¶
　(商以封疆險闗素多盗賊選精兵數百人别置/營訓練號捕盗将及湖南逐帥詔商討平之)質實¶
　(山南東道節度注見漢/獻帝建安十二年襄陽)¶
以崔鉉為宣歙觀察使討亂軍平之質實(宣歙觀察使/注見德宗建)¶
(中元/年)○以韋宙為江西觀察使討亂軍平之¶
　(宙過襄州徐商遣都将韓季友帥捕盗從/行至江州自間道一夕至洪州討平之)質實(江州/注見)¶
　(晉明帝太寧二年洪州注/見漢武帝元鼎五年豫章)¶
十二月以蒋伸同平章事¶
　(伸從容言於上曰近日官頗易得人思徼倖上驚曰/如此則亂矣對曰亂則未亂但徼倖者多亂亦非難)¶
<pb:KR2o0020_WYG_073-33a>¶
　(上稱歎再三曰異日不復得/獨對卿矣伸不諭尋拜相)¶
(己/卯)十三年夏四月以廣德公主適校書郎于琮¶
　(初上欲以琮尚永福公主既而中寝宰相請其故上/曰朕近與此女子食對朕輙折匕筯性情如是豈可)¶
　(為士大夫妻乃更/命琮尚廣德公主)質實(一統志云永福本漢始安縣/地唐初析置永福縣因鄉為)¶
　(名屬柱州五代宋金元俱因之至本朝正統間省理/定縣入焉改屬桂州府公主注見晋安帝隆安五年)¶
　(廣德縣名注見晉/成帝咸和二年)¶
武寧軍亂詔以田牟為節度使¶
　(武寧軍節度使康季榮不恤士卒士卒譟而逐之/上以田年嘗鎮徐州有能名復以為帥一方遂安)質¶
<pb:KR2o0020_WYG_073-33b>¶
　實(武寧軍注見秦始/皇二十八年彭城)¶
秋八月帝崩鄆王漼即位¶
　(初上長子鄆王温無寵愛第三子夔王滋欲以為嗣/為其非次故乆不建東宫上餌李𤣥伯等藥疽發於)¶
　(背宰相不得見上宻以夔王屬王歸長等三人使立/之獨左軍中尉王宗實素不同心三人相與謀出宗)¶
　(實為淮南監軍宗實已受敕将出左軍副使丌元實/謂曰聖人不豫踰月中尉何不一見聖人而出乎宗)¶
　(實感悟復入至寝殿上已崩東首環泣矣宗實叱歸/長等責以矯詔皆捧足乞命乃迎鄆王立為太子權)¶
　(勾當軍國政事更名漼取歸長等殺之太子即位是/為懿宗范氏曰古者受遺託孤必求天下之忠賢齊)¶
　(桓公定嗣於易牙故其國大亂唐自文宗以後立不/以正矣然非人主使之也宣宗不能早立太子而以)¶
<pb:KR2o0020_WYG_073-34a>¶
　(非次屬諸宦者葢以宰相為外臣宦者為腹心溺於/所習而不自知其非也安在其為明哉胡氏曰立嗣)¶
　(天下至重事也必賢必長必嫡必豫必公然後禍亂/不作宣宗反之其亂宜矣王宗實非能以正義奉長)¶
　(君葢素不為上所厚事勢所激乃似義舉耳使王歸/長等意屬鄆王安知宗實不以䕫王有愛而立之邪)¶
　(不可不辯也○宣宗性明察沈斷用法無私從諫如/流重惜官賞恭謹節儉惠愛民物故大中之政訖於)¶
　(唐亡人思詠之謂之小太宗范氏曰宣宗之治以察/為明雖聽納規諫而性實猜刻雖吝惜爵賞而人多)¶
　(僥倖外則藩方數逐其帥守而不能治内則宦者握/兵柄制國命自如也然百吏奉法政治不擾海内安)¶
　(靖幾十五年繼以懿僖不君唐室壊亂是以人思大/中之政為不可及書曰自成湯至于帝乙罔不明德)¶
　(恤祀若宣宗者豈/不足為賢君哉)集覽(丌姓也元和姓纂丌/音巨基反漼取猥反)質實(鄆/州)¶
<pb:KR2o0020_WYG_073-34b>¶
　(名注見肅宗寳應元年䕫州名注見漢獻帝建安十/九年巴東齊桓公定嗣於易牙左傳僖十一年齊桓)¶
　(公與管仲屬孝公於宋襄公以為太子雍巫有寵於/衛共姬因竪刁以厚獻於桓公亦有寵桓公許之立)¶
　(無詭管仲卒五公子皆求立桓公卒易牙入與竪刁/因内寵殺群吏而立公子無詭為君太子昭奔宋五)¶
　(公子各樹黨争立遂相攻以故宫中空莫敢棺者六/七十日葢桓公十月乙亥卒至十二月乙亥無詭立)¶
　(乃棺赴辛巳夜始歛殯也註/雍巫即易牙古之知味者)¶
　　書法(賀善贊曰宣宗厲精求治樂聞正言用人惟/已徃徃有可逨者然嫡母以曖昧而不令終)¶
　　(國本以貪吝而不蚤建綱目毎深病之○於是立/為太子然後即位不書書鄆王何罪宣宗也豫建)¶
　　(太子所以重宗廟也宣宗以位為樂諱言嗣續至/以是罷宰相裴休崔慎由既不可諱倉猝命立乃)¶
<pb:KR2o0020_WYG_073-35a>¶
　　(在少子遂使宦官得以外託義舉竊為己權綱目/書曰鄆王漼即位譏不豫也後書普王&KR0770;即位義)¶
　　(同/)¶
尊皇太后為太皇太后○李𤣥伯等伏誅¶
　　書法(書譏也宣宗親見憲武之誤親行歸真之誅/於是又受誤於𤣥伯書曰李𤣥伯伏誅所以)¶
　　(垂戒萬世也綱目抑左道凡方士必以伏誅書終/綱目方士以名見書者十有四徐市新垣平少翁)¶
　　(欒大公孫卿潘誕盧迦逸多鄭普思葉静能張果/周息元栁泌趙歸真李𤣥伯而罪者一鄭普思誅)¶
　　(者七新坦平少翁欒大潘誕栁泌趙歸/真李𤣥伯人主之求長生者可以鑒矣)¶
　　發明(有生必有死雖聖人不能易也若使長生可/求則聖人已先求之矣唐人酷信方士之説)¶
<pb:KR2o0020_WYG_073-35b>¶
　　(而禍敗相踵向使不妄服食未必遽殞其生将以/延之適以趣之而乃覆車相尋怗不知悟豈不深)¶
　　(可惜哉綱目於趙歸真李𤣥伯等伏誅皆書于册/不以其微而不錄其亦深嘆唐人也夫其亦深戒)¶
　　(後人也夫○三代之時自天子至於庶人皆有常/職以食其力有常行以勤其生㓜而彊勉焉老而)¶
　　(教訓焉脩已以俟死而已天下無異道未有衆人/皆死而欲一己獨不死者也執左道以亂政者殺)¶
　　(故無迂怪之士由秦漢以來乃有神仙服食不死/之説故人心多惑聖道不明此其一端也而人主)¶
　　(尤甘心焉以唐考之自太宗至於武宗餌藥以敗/者六七君亦可以為戒矣而宣宗又敗以藥至以)¶
　　(儲嗣為諱惡豈/不蔽甚矣哉)¶
○冬十一月蕭鄴罷十二月以杜審權同平章事質實¶
<pb:KR2o0020_WYG_073-36a>¶
(杜審權京兆杜/陵人如晦之後)○令狐綯罷以白敏中同平章事¶
　(綯執政歳久忌勝己者中外側目其子滈頗招權受/賄宣宗崩言事者競攻其短至是罷復以敏中為相)¶
　集覽(滈下/老反)¶
南詔僣號㓂陷播州¶
　(初韋臯開清溪道以通群蠻使入貢又選郡蠻子弟/聚之成都教以書數以羈縻之既而軍府厭於禀給)¶
　(又蠻使入貢利於賜與所從傔人浸多杜悰奏減其/數南詔豐祐怒入貢不時頗擾邊境豐祐卒子酋龍)¶
　(立朝廷以名近𤣥宗諱遂不行册禮酋龍/乃自稱皇帝改國號大禮遣兵陷播州)集覽(所從/傔人)¶
　(注見德宗貞元/十三年傔從)質實(清溪闗名注見德宗貞元四年/羈縻注見漢昭帝元鳯元年大)¶
<pb:KR2o0020_WYG_073-36b>¶
　(禮國名注見𤣥宗開元二十六年/播州注見漢武帝元光五年牂牁)¶
　　書法(蠻夷稱皇帝有之矣不書僣號據劉聰書稱/皇帝此其書僣號何南詔世受唐册則唐臣)¶
　　(也故從唐臣例書僣號所以治夷狄也/綱目書僣號七詳𤣥宗天實十五載)¶
(庚/辰)懿宗皇帝咸通元年春正月浙東賊裘甫作亂¶
　(初裘甫攻陷象山官軍屢敗觀察使鄭祗德遣兵討/之大敗甫遂陷剡縣開府庫募壮士衆至數千人時)¶
　(二浙久安人不習戰甲兵朽鈍見卒不滿三百祗德/更募新卒遣以擊賊又大敗於是諸道雲集衆至三)¶
　(萬小帥有謀畧者推劉□勇力推劉慶劉從簡/鑄印改元自稱天下都知兵馬使聲振中原)集覽¶
　(象山縣名在浙東屬慶元府山在府東百六十里東/南北皆濵海惟西南有陸路接台州寧海縣界案慶)¶
<pb:KR2o0020_WYG_073-37a>¶
　(元古明州也剡縣在浙東屬紹興府有剡溪在嵊縣/南百五十歩晉戴逵居此因名戴溪案紹興古㑹稽)¶
　(也剡音時冉反暀/羽兩于况二反)質實(一統志云象山本漢鄞縣地/名晉為寧海縣地屬臨海郡)¶
　(唐神龍初於寧海縣界海曲中象山東麓置象山縣/屬台州廣德初屬明州宋元仍舊至本朝因之改屬)¶
　(寧波府剡縣本漢剡城縣屬㑹稽郡唐初置嵊州并/析置剡城縣後州廢仍為剡縣屬越州宋改為嵊縣)¶
　(取四山為嵊之義元仍舊至本朝因之/改屬紹興府二浙注見穆宗長慶四年)¶
　　發明(嗚呼唐室自此亾矣裘甫作亂自往年萌孽/至是始書於冊甫雖破滅而龎勛芝巢之徒)¶
　　(接踵而起唐遂不支儻以懿僖昏滛相繼為亾唐/之主則裘甫之亂實起於大中末年是時懿僖失)¶
　　(徳未形禍已若此然則逆氣所鍾妖孽/乗之尚復何説之有哉識者自可察之)¶
<pb:KR2o0020_WYG_073-37b>¶
葬貞陵質實(一統志云貞陵在西安府涇/陽縣西北七十里仲山内)○三月以王¶
式為浙東觀察使發諸道兵討裘甫破之¶
　(鄭祗德求救於隣道浙西宣歙遣兵赴之祗德饋之/比度支多十三倍而将士猶以為不足宣潤将士請)¶
　(土軍為導諸将或稱病不行或先邀職級竟不果遣/城中各謀逃潰朝廷議選将代之夏侯孜曰浙東山)¶
　(海幽阻可以計取難以力攻西班中無可語者王式/雖儒家子前在安南有功可任也乃以為浙東觀察)¶
　(使召入問以方畧對曰但得兵賊必可破有宦官侍/側曰發兵所費甚大式曰兵多賊速破其費省矣若)¶
　(兵少不能勝延引歳月賊勢益張江淮不通則上自/九廟下及十軍皆無以供給其費豈可勝計哉上顧)¶
　(宦官曰當與之兵乃詔發諸道兵授之裘甫分兵掠/衢婺明台所過俘其少壮及王式除書下浙東人心)¶
<pb:KR2o0020_WYG_073-38a>¶
　(稍安甫方與其徒飲酒聞之不樂劉暀曰宜急引兵/取越州憑城郭據府庫遣兵過大江掠揚州還修石)¶
　(頭城而守之宣歙江西必有響應者遣劉從簡以萬/人循海而南襲取福建如此國家貢賦之地盡入於)¶
　(我矣進士王輅曰劉副使謀乃孫權所為未易成也/不如擁衆據險自守陸耕海漁急則逃入海島此萬)¶
　(全䇿也甫猶豫未决式軍所過若無人至西陵甫遣/使請降式曰是必欲窺吾所為且欲使吾驕怠耳乃)¶
　(謂使者口甫而縛以來當免而死式入越州送鄭祗/德樂飲而歸始修軍令於是告饋餉不足者息矣稱)¶
　(疾卧家者起矣先求遷職者黙矣賊别帥洪師簡許/㑹能帥所部降式曰汝降是也當立效以自異使帥)¶
　(其徒為前鋒與賊戰有功乃奏以官先是賊諜入越/州軍吏匿而飲食之及是或詐引賊将來降實窺虚)¶
　(實式悉捕索斬之嚴門禁警夜周宻賊始不知我所/爲矣式命諸縣開倉廩以賑貧乏或曰軍食方急不)¶
<pb:KR2o0020_WYG_073-38b>¶
　(可散也式曰非汝所知官軍少騎卒式曰吐蕃囘鶻/比配江淮者其人習險阻便鞍馬舉籍管内得數百)¶
　(人虜久覊旅困餒甚式既犒飲又賙其家皆泣拜讙/呼願效死悉以為騎卒使騎将石宗本将之又奏得)¶
　(龍陂監馬二百匹於是騎兵足矣或請為烽燧以詗/賊式笑而不應選懦卒使乗徤馬少給之兵以為候)¶
　(騎衆怪之不敢問於是閲諸營見卒及土團子弟得/四十人使導諸軍分路討賊令之曰毋争險易毋焚)¶
　(廬舍毋殺平民以増首級脇從者募降之得賊金帛/官無所問自是諸軍與賊十九戰賊連敗劉暀謂裘)¶
　(甫曰曏從吾謀寧有此困邪收王輅等斬之式曰賊/窘且饑必逃入海命羅鋭軍海口以拒之賊皆棄船)¶
　(走山谷帥其徒屯南/陳舘下衆尚萬餘人)質實(衢婺明台四州名一統志/云衢本春秋越西鄙姑蔑)¶
　(之地秦立太末縣屬㑹稽郡東漢分立新安縣仍屬/會稽三國吳以二縣屬東陽郡隋廢太末入金華屬)¶
<pb:KR2o0020_WYG_073-39a>¶
　(婺州唐始析婺州信安縣置衢州天寳中改信安郡/乾元初復為衢州宋屬兩浙東路元改為衢州路至)¶
　(本朝初改龍㳺縣尋改為衢州府𨽻浙江道婺注見/晉哀帝興寧三年東陽明注見僖宗乾符四年台注)¶
　(見晉武帝太元二年臨海越州注見漢和帝永元元/年㑹稽揚州注見漢武帝元朔五年淮南石頭城注)¶
　(見漢獻帝建安十七年福建道名注見德宗貞元七/年孫權三國吳大帝也海島注見晉成帝咸康四年)¶
　(西陵地名注見齊明帝永明六/年烽燧注見齊髙帝建元四年)¶
夏五月禁州縣税外科率¶
　(左拾遺薛調言兵興以來賦歛無度所在群盗半是/逃户固須剪滅亦可閔傷望敕州縣棁外無得科率)¶
　(從/之)¶
<pb:KR2o0020_WYG_073-39b>¶
　　發明(自德宗好聚歛於是進奉羡餘之弊接踵而/興後嗣繼之日増月益掊歛推剥民不聊生)¶
　　(其極至於盗賊蜂起國遂以亡綱目至是始書禁/税外科率則前此漁&KR1500;之害出於常賦之外者從)¶
　　(可知矣事有因褒而/見貶者此類是也)¶
六月王式擒裘甫送京師斬之考異(據上書賊書討此/當書誅誤作斬)¶
　(浙東兵大破裘甫於南陳舘斬首數千級賊委棄繒/帛盈路昭義将&KR0932;跌戣令士卒敢顧者斬賊復入剡)¶
　(式曰賊來就擒耳命趣諸軍圍之賊城守甚堅三日/几八十三戰賊請降又曰賊欲少休耳益謹備之賊)¶
　(果復出又三戰甫等從百餘人出降離城數十歩官/軍疾趨斷其後遂擒之式斬暀等械甫送京師斬之)¶
　(諸将還越式大置酒諸将請曰某等生長軍中久更/行陳今幸得從公破賊然私有所不諭者敢問公之)¶
<pb:KR2o0020_WYG_073-40a>¶
　(始至軍食方急而遽散之何也式曰此易知耳賊聚/榖以誘飢人吾給之食則彼不為盗矣且諸縣無守)¶
　(兵賊至則倉榖適足資之耳不置烽燧何也式曰烽/燧所以趣救兵也今兵盡行無以繼之徒驚士民使)¶
　(自潰亂耳使懦卒為候騎而少給兵何也式曰彼勇/卒操利兵遇敵且不量力而鬬鬬死則賊至不知矣)¶
　(皆拜曰非所及也先是上毎以越盗為憂夏候孜曰/王式才有餘不日告捷矣與式書曰公專以執裘甫)¶
　(為事軍須細大此期悉力故式/所奏無不從由是能成其功)集覽(&KR0932;跌戣&KR0932;溪結/反跌徒結反戣)¶
　(渠龜反&KR0932;跌虜複姓戣名也本鉄勒諸部之號初號/阿跌亦曰阿跌後訛轉為&KR0932;跌耳自貞觀中内屬)¶
　質實(昭義軍名注見周赧/王五十三年上黨)¶
秋九月以白敏中為司徒中書令○冬十月追復李德¶
<pb:KR2o0020_WYG_073-40b>¶
裕官爵贈左僕射¶
　(右拾遺劉鄴上言李德裕父子為相有聲迹功效竄/逐以來血屬将盡生涯已空宜賜哀憫贈以一官從)¶
　(之/)¶
　　發明(德裕輔相武宗有振起威令之功固非他相/比也然竄逐海表以没其身至是追復官爵)¶
　　(加以褒贈是亦公論之不/容冺者書以予之宜矣)¶
夏侯孜罷以畢諴同平章事¶
(辛/巳)二年春正月白敏中罷以杜悰同平章事¶
　(一日兩樞宻使詣中書宣徽使楊公慶繼至獨揖悰/出斜封文書以授悰發之乃宣宗大漸時宦官請鄆)¶
<pb:KR2o0020_WYG_073-41a>¶
　(王監國奏也曰當時宰相無名者當以反法處之悰/曰此非臣下所宜窺復封以授公慶曰主上欲罪宰)¶
　(相當於延英面示聖㫖明行誅譴公慶去悰謂兩樞/宻曰内外之臣事猶一體今主上新踐祚未熟萬機)¶
　(當以仁愛為先豈得遽贊成殺宰相事若習以性成/則中尉樞宻豈得不自憂乎既而事寝是時士大夫)¶
　(深疾宦官事有小相渉則衆共棄之建州進士葉京/嘗預宣武軍宴識監軍之面既而及第遇之於塗馬)¶
　(上相揖因之謗議諠然遂/沈廢終身其不相悦如此)質實(斜封注見𤣥宗開元/八年葉京建安人宣)¶
　(武軍注見周顯/王二十九年)¶
秋七月南蠻攻陷邕州¶
　(先是廣桂容三道共發兵三十人戍邕三年一代經/畧使叚文楚請以三道衣糧自募土軍朝廷許之所)¶
<pb:KR2o0020_WYG_073-41b>¶
　(募纔得五百人文楚入為金吾将軍經畧使李䝉利/其闕額衣食以自入悉罷遣三道戍卒止以所募兵)¶
　(戍守左右江比舊什减七八/故蠻人乗虚入㓂遂䧟邕州)質實(廣桂容三州名廣/注見秦始皇三十)¶
　(三年南海桂注同上年桂林容注見代宗/大歴六年邕州注見憲宗元和十五年)¶
九月以孟穆為南詔弔祭使¶
　(杜悰上言南詔彊盛西川兵食單寡未可輕與之絶/且應遣使弔祭諭以新王名犯廟諱故未行册命待)¶
　(其更名謝恩然後遣使庶全大體/上從之㑹南詔㓂嶲州遂不行)質實(嶲州注見漢/武帝元鼎六)¶
　(年越/嶲)¶
　　書法(不果行矣何以書嘉杜悰也杜悰此請可謂/善謀國矣故特書之使前宰能知出此尚有)¶
<pb:KR2o0020_WYG_073-42a>¶
　　(僣號㓂邊/之患哉)¶
(壬/午)三年春正月羣臣上尊號○蒋伸罷○二月南詔復¶
㓂安南以蔡襲為經畧使發兵禦之¶
　(南詔復冦安南經畧使王寛數來告急朝廷以襲代/之仍發許滑徐汴荆襄潭鄂等道兵合三萬人以授)¶
　(襲兵勢既盛/蠻遂引去)質實(許滑徐汴荆襄潭鄂八州名許注/見漢後主建興十年許昌滑注見)¶
　(隋恭帝皇泰二年徐注見秦始皇二十八年彭城汴/注見周顯王二十九年大梁荆注見漢獻帝建安十)¶
　(二年襄注同上年襄陽潭注見漢獻帝興平/元年長沙鄂注見漢後主建興七年武昌)¶
夏四月置戒壇度僧尼¶
<pb:KR2o0020_WYG_073-42b>¶
　(上奉佛太過怠於政事於禁中設講席自唱經手錄/梵夾又數幸諸寺施與無度吏部侍郎蕭倣上疏曰)¶
　(𤣥祖之道慈儉為先素王之風仁義為首垂範百代/必不可加佛之為道殊異於此非帝王所宜慕也願)¶
　(陛下時開延英接對四輔力求人瘼䖍/奉宗祧罷去講筵躬勤政事上不能從)集覽(唱經唱/謳吟聲)¶
　(杜甫大雲寺詩梵放時出寺注梵放葢佛事至梵音/必唱和演揚故聲聞于寺外梵夾大藏經云唐貞觀)¶
　(三年𤣥奘法師往五印度取經十九年囘京師得梵/夾六百五十七部始居洪福寺翻譯後乃造傳浮圖)¶
　(以藏梵本梵音扶泛反許慎云字出釋書未詳義意/韻㑹注梵西域㮔號出浮圖書此云清凈正言寂靜)¶
　(𤣥祖之道老子之道教也唐髙宗尊老子為聖祖太/上𤣥元皇帝又注見晉成帝咸康三年老莊素王之)¶
　(風孔聖之風化也殷本紀伊尹從湯言素王之事索/隠曰素王者太素上皇其道質素故稱素王春秋序)¶
<pb:KR2o0020_WYG_073-43a>¶
　(仲尼修春秋立素王注王于况反孔子家語齊太史/子餘歎羡孔子言天其素王之乎注素空也言無位)¶
　(而空王之四輔注見/漢平帝元始五年)¶
五月分嶺南東西二道以韋宙蔡京為節度使¶
　(左庶子蔡京性貪虐多許時相以為有吏才奏遣制/置嶺南事嶺南舊分五管廣桂邕容安南皆𨽻嶺南)¶
　(蔡京奏請分為兩道以廣州為東道邕州為西道使/韋宙及京分領之蔡襲将諸道軍在安南蔡京忌之)¶
　(恐其立功奏稱南蠻遠遁邊徼無虞請罷戍兵從之/襲累奏羣蠻伺隙不可無備乞留兵五千不聼襲作)¶
　(十必死状申中書時相/信蔡京之言終不之省)集覽(多許許與也猶言與人/多可邊徼注見漢武帝)¶
　(元鼎五/年亭徼)正誤(蔡京性貪虐多許今按本作多詐無煩/費辭觀其恐蔡襲立功妄奏南蠻逺遁)¶
<pb:KR2o0020_WYG_073-43b>¶
　(邊徼無虞又詐為敕書及攻討使/印募人攻邕州即多詐之實也)¶
秋七月徐州軍亂逐節度使温璋詔以王式代之¶
　(初王智興既得徐州募勇悍之士三千人以自衛其/後節度使多儒臣其兵浸驕小不如意一夫大呼其)¶
　(衆和之節度使即自後門逃去田牟至與之雜坐飲/酒犒賜之費日以萬計猶時喧譁邀求不已牟薨璋)¶
　(代之驕兵素聞璋性嚴憚之璋開懐慰撫而驕兵終/猜忌竟聚譟而逐之忠武義成兩軍從王式討裘甫)¶
　(者猶在浙東詔式帥以赴徐州驕兵益懼式至視事/三日饗兩鎮將士遣還既而擐甲執兵命圍驕兵盡)¶
　(殺之數千人皆死敕改武寧為徐州團練使𨽻兖海/以濠州歸淮南更置宿泗觀察使留二千人守徐州)¶
　(餘皆分𨽻兖宿委式分配将士赴諸道訖然/後将兩道兵至汴滑遣歸本道身詣京師)質實(兖/海)¶
<pb:KR2o0020_WYG_073-44a>¶
　(二州名兖注見漢獻帝興平二年海注見秦二世二/年郯濠州注見宋孝武大明五年北徐宿泗二州名)¶
　(宿注見穆宗長慶三年/泗注見昭宗景福二年)¶
以夏侯孜同平章事○蔡京伏誅¶
　(京為政苛慘設炮烙之刑闔境怨之為軍士所/逐貶崖州司户不肯之官還至零陵敕賜自盡)質實¶
　(炮烙之刑注見漢成帝永始二年崖州注見漢武帝/元鼎六年珠崖零陵郡名注見晉武帝太康元年)¶
冬十一月南詔冦安南¶
　(南詔率羣蠻冦安南蔡襲告急敕發荆湖兵二千桂/管兵三千赴之未至南詔已圍交趾襲嬰城固守救)¶
　(兵不/得至)質實(桂管注見代宗大歴元年交趾郡/名注見宣宗大中十二年安南)¶
<pb:KR2o0020_WYG_073-44b>¶
(癸/未)四年春正月南詔陷交趾經畧使蔡襲死之¶
　(交趾城陷蔡襲左右皆盡徒歩力戰身集十矢欲趣/監軍船船已離岸遂溺海死荆南将士四百餘人走)¶
　(至城東水際虞候元惟德等謂衆曰吾輩無船入水/則死不若還與蠻鬬人以一身易二蠻亦為有利遂)¶
　(還向城縱兵殺蠻二千餘人而死南詔兩陷交趾所/殺虜且十五萬人留兵二萬使其将楊思縉據交趾)¶
　(城溪洞夷獠皆降之詔諸道兵悉召還保嶺南上遊/宴無節左拾遺劉蜕上疏曰今西凉築城南蠻侵軼)¶
　(陛下不形憂閔何/以責其死力弗聽)質實(侵軼注見晉穆/帝永和二年)¶
　　書法(於是城陷力戰身集十矢趍監軍船不及遂/溺海死非死志也則何以書死之自蔡京請)¶
　　(罷戌兵襲作十必死之書以告宰相襲固知有必/死之理矣㓂至弗去守禦三月力屈不降謂非死)¶
<pb:KR2o0020_WYG_073-45a>¶
　　(節可乎綱目書蔡京伏誅於光書蔡襲死之於後/所以重嘉襲也自是歴僖昭訖唐亡天下之亂極)¶
　　(矣書死之者蔡襲一人/而已安得不深予之)¶
二月朔上歴拜十六陵考異(上當/作帝)質實(十六陵謂髙祖/獻陵太宗昭陵)¶
(髙宗乾陵中宗定陵睿宗橋陵𤣥宗泰陵肅宗建陵代/宗元陵德宗崇陵順宗豐陵憲宗景陵穆宗光陵敬宗)¶
(荘陵文宗章陵武/宗端陵宣宗貞陵)¶
　　發明(宗廟之祭國典具存而獨拜諸陵此何禮也/懿宗庸鄙若此禮官亦無有能正之者直筆)¶
　　(書之其失自見凡祭/祀常事合禮則不書)¶
○三月歸義軍奏克復凉州質實(凉州注見漢光武/建武十年武威)¶
<pb:KR2o0020_WYG_073-45b>¶
夏四月畢諴罷為兵部尚書¶
　(誠以同列多狥私/不法稱疾辭位)¶
以康承訓為嶺南西道節度使○五月以楊収同平章¶
事¶
　(取與中尉楊𤣥价叙/宗相結故得為相)¶
杜審權罷○六月杜悰罷以曹確同平章事質實(曹確/河南)¶
(人/)○秋七月朔日食○以宋戎為安南都䕶¶
　(時諸道兵援安南者屯聚嶺南餽運勞費潤州人陳/磻石上言請造千斛大舟自福建運米從海一月至)¶
<pb:KR2o0020_WYG_073-46a>¶
　(廣州從之軍食以足然有司以和僱為名奪商人舟/入海或遇風濤没溺有司囚繫綱吏舟人使償其米)¶
　(人頗/苦之)質實(潤州注見晉成帝/咸和三年京口)¶
八月以吳德應為館驛使¶
　(臺諫上言故事御史廵驛不應忽以内臣代之上諭/以敕命已行不可復改左拾遺劉蜕上言自古明君)¶
　(所尚者從諌如流豈有已行而不改且敕/自陛下出之自陛下改之何為不可弗聽)¶
　　書法(以宦官為館驛使元和嘗書之矣常事也此/其書何自武宗以來閹豎少戢當時至有楊)¶
　　(劉怯懦隳敗舊風之語大中之世尤痛抑之懿宗/昏懦復任宦者書曰以吳德應為館驛使所以深)¶
　　(病帝/也)¶
<pb:KR2o0020_WYG_073-46b>¶
冬十月以令狐滈為詹事司直¶
　(初以令狐滈為左拾遺拾遺劉蜕上言滈專家無子/弟之法布衣行公相之權起居即張雲言滈父綯用)¶
　(李涿為安南致南蠻至今為梗由滈納賄陷父於惡/綯執政時人號滈白衣宰相滈亦引避故有是命)¶
　集覽(專家無子弟之法專父兄之權虧尊卑之/禮也左傳閔二年晉李克曰專命則不孝)質實¶
　(詹事東宮官名注見德宗/興元三年令狐滈華原人)¶
(甲/申)五年春正月貶張雲興元少尹劉蜕華隂令考異(雲/字)¶
(蜕字下並/漏為字)質實(興元府名注見周赧王四年漢中華/隂縣名注見周顯王三十七年臨晉)¶
　(令狐綯為其子/滈訟寃故貶之)¶
<pb:KR2o0020_WYG_073-47a>¶
三月彗星出¶
　(彗出於婁長三尺司天監奏按星經是名含譽瑞/星也上大喜請宣示中外於是編諸史䇿從之)集¶
　覽(彗出於婁長三尺胡氏管見曰彗即孛也孛言其/氣彗論其象氛祲孛孛如彗掃然天變之大者也)¶
　(其光芒長大者其禍緩短而急者其禍促此云長三/尺言其短也禍促必矣天官書曰婁為聚衆正義曰)¶
　(婁三星魯之分野亦曰聚衆占動揺則衆兵聚金火/守之兵起也是名含譽瑞星也上大喜胡氏管見曰)¶
　(春秋書星孛三各有其應以明天變之不可忽也據/歴古占家之言皆曰除舊布新無他説焉未有以為)¶
　(瑞星者今楊収曹確為相曽無格君驚懼之戒反聽/司天諂奏其孔子之所謂無忌憚而不畏天命者與)¶
　　書法(於是星長三尺太史奏稱瑞星此/其書彗何抑諛侫也故直筆書之)¶
<pb:KR2o0020_WYG_073-47b>¶
　　發明(是時㓂盗縱横人民愁苦彗星之出天戒昭/昭而反以為瑞宣示中外其誣天罔人若此)¶
　　(綱目書之亦所以見當時不知警/懼之意也雖欲不亡何可得哉)¶
夏四月以蕭寘同平章事○南詔冦邕州官軍敗没加¶
康承訓檢校右僕射¶
　(承訓至邕州不設斥候南詔帥六萬将入境承訓遣/六道兵凡萬人拒之敵至不設備五道八千人皆没)¶
　(惟天平軍後至得免承訓不知所為副使李行素帥/衆治濠柵甫畢蠻軍已合圍四日攻具将就諸将請)¶
　(夜分道斫蠻營承訓不許有天平小校再三力爭乃/許之将勇士三百夜縋而出散燒蠻營斬五百餘級)¶
　(蠻大驚解圍去承訓騰奏告㨗中外皆賀加承訓檢/校右僕射子弟親眤皆奏功受賞燒營小校不遷一)¶
<pb:KR2o0020_WYG_073-48a>¶
　(級由是軍中怨/怒聲流道路)集覽(夜縋而出縋馳偽反左傳僖三/十年鄭伯使燭之武夜縋而出)¶
　(注至夜以䋲/懸城而下也)質實(斥候注見漢武帝元封元年天平/軍注見漢獻帝興平元年東平)¶
　　書法(屬辭比事而賞罰/之無章可見矣)¶
五月發徐州兵三千人戍邕州○秋七月以康承訓為¶
將軍分司髙駢為嶺南西道節度使¶
　(韋宙具知承訓所為以書白宰相乃罷承訓而以張/茵代之茵不敢進夏侯孜薦驍衛将軍髙駢代之駢)¶
　(頗讀書好談今古/兩軍宦官多譽之)質實(嶺南西道節度注見憲宗元/和十五年邕州髙駢幽州人)¶
　(崇文/之孫)¶
<pb:KR2o0020_WYG_073-48b>¶
冬十月夏侯孜罷以路巖同平章事質實(路巖魏州/冠氏人)¶
(乙/酉)六年春正月始以懿安皇后配饗憲宗¶
　(時王皥復為禮官/伸前議朝廷從之)¶
　　書法(書始何譏也郭太后之失所乆矣/於是乎始得配饗則宣宗之罪也)¶
　　發明(懿安之事舉朝無一敢言者獨王皥正色爭/之至是復伸前議僅得侑祀故綱日特書其)¶
　　(始以志之亦所以/著弑逆者之罪也)¶
以杜宣猷為宣歙觀察使¶
　(宦官多閩人宣猷為福建觀察使毎寒食遣吏分祭/其先壟宦官德之故有是命時人謂之敇使墓户)¶
<pb:KR2o0020_WYG_073-49a>¶
　質實(閩州名注見漢武帝建元三/年寒食注見代宗大歴五年)¶
三月蕭寘卒○夏四月以髙璩同平章事○六月髙璩¶
卒以徐商同平章事○冬十月太皇太后鄭氏崩¶
(丙/戍)七年春三月以劉潼為西川節度使¶
　(初南詔遣清平官董成等詣成都節度使李福福盛/儀衛以見之故事南詔使見節度使拜伏於庭成等)¶
　(曰驃信已應天順人我見節度使當抗禮傳言徃返/自旦至日中不次将士皆憤怒福械繫之劉潼至鎮)¶
　(釋之奏遣還國召至/京師厚賜而遣之)集覽(驃信已應天順人驃昆召/反南蠻傳曰驃信夷語君)¶
　(也已應天順人者謂我君已即帝位矣酋龍先於宣/宗時僣稱皇帝今故云然易革卦湯武革命順乎天)¶
<pb:KR2o0020_WYG_073-49b>¶
　(而應乎人伊川傳曰易世謂之革/命湯武之王上順天命下應人心)質實(西川節度注/見晉武帝泰)¶
　(始八年/益州)¶
成德節度使王紹懿卒質實(成德節度注見漢光/武建武九年常山)¶
　(紹懿在鎮十年為政寛簡軍民便之疾病召兄子景/崇告之曰吾兄以汝之㓜以軍政授我今汝長矣我)¶
　(復以歸汝努力為之上忠朝廷下/和鄰藩勿墜吾兄之業言竟而薨)¶
夏五月葬孝明皇后¶
　(葬於景陵之/側祔于别廟)質實(景陵憲宗之墓注/見元和十五年)¶
六月魏博節度使何𢎞敬卒¶
<pb:KR2o0020_WYG_073-50a>¶
　(軍中立其子/全皥為留後)¶
髙駢大破南詔蠻復取交趾¶
　(初高駢治兵於海門未進監軍李維周惡駢欲去之/屢趣駢使進軍駢以五千人先濟約維周發兵應援)¶
　(駢既行維周擁餘衆不發駢至南定峯州蠻衆近五/萬穫田駢掩擊大破之取其所穫以食軍進擊南詔)¶
　(屢破之捷奏至海門維周皆匿之奏駢玩軍不進上/怒欲貶駢以王晏權代之是月駢復大破南詔殺獲)¶
　(甚衆遂圍交趾城十餘日蠻团蹙甚城且下㑹得王/晏權牒即以軍事授監軍韋仲宰與麾下百餘人北)¶
　(歸先是駢遣小校曽兖入告交趾之捷至海中望見/旌旗東來云新經畧使與監軍也兗意維周必奪其)¶
　(表乃匿於島間維周過即馳詣京師上得奏大喜加/駢檢校工部尚書復鎮安南駢至海門而還晏權闇)¶
<pb:KR2o0020_WYG_073-50b>¶
　(懦維周凶貪諸将不為之用遂解重圍蠻遁去者大/半駢至復督勵将士攻破克之斬首三萬餘級南蠻)¶
　(帥衆歸附者/萬七千人)質實(南定峯州未詳沿革南詔南夷國/名注見𤣥宗開元二十六年麾下)¶
　(注見漢獻帝建安十四年京/師注見周顯王二十五年)¶
冬十月楊収罷¶
　(楊𤣥价兄弟受方鎮之賂屢有/請託収不能盡從𤣥价怒出之)¶
吐蕃拓䟦懐光斬論恐熱傳首京師¶
　(吐蕃自是衰絶乞離/胡君臣不知所終)集覽(乞離胡吐/蕃君長名)¶
以髙駢為靜海軍節度使¶
<pb:KR2o0020_WYG_073-51a>¶
　(自李涿侵擾羣蠻為安南患殆将十年至是始平乃/置静海軍於安南以駢為節度使范氏曰戎狄自古)¶
　(迭為中國患由秦以來未有得志於南蠻者也葢以/瘴毒險阻不得天時地利所恃者人和而已而民從)¶
　(征役皆知必死如徃棄市則是三者皆亡矣明皇之/末南詔盛彊至于憲宗陷安南圍成都中國首尾疲)¶
　(於奔命其後龎勛之亂起於桂林之戌黄巢之㓂本/於徐方之餘唐室之衰宦者蠧其内南詔擾其外財)¶
　(竭民困海内大亂而因以亡矣蠻夷非能亾中國也/而中國之亡蠻夷常為之資是以聖主不重外而輕)¶
　(内不勤逺而忘邇恐征伐不/息變生於内而揺其本也)集覽(徐方之餘本是徐/戎之緒餘也春秋)¶
　(魯侯伯禽宅曲阜始就國時淮夷久叛又脇徐戎並/起㓂魯書費誓篇徂兹淮夷徐戎並興是也詩常武)¶
　(篇震驚徐方文公傳曰徐/方葢淮北徐州之夷也)¶
<pb:KR2o0020_WYG_073-51b>¶
十二月黠戞斯遣使入貢質實(黠戞斯西域國名注見/漢宣帝黄龍元年堅昆)¶
(丁/亥)八年春二月歸義節度使張義潮入朝○三月以李¶
可及為左威衛将軍¶
　(上好音樂宴遊供奉樂工常近五百人毎月宴設不/减十餘水陸皆備毎行幸内外諸司扈從十餘萬人)¶
　(所費不可勝紀可及善為新聲上以為将軍曹確諫/曰太宗定文武官六百餘員謂房𤣥齡曰朕以待天)¶
　(下賢士工商雜流不可處也太和中文宗欲以樂工/為王府率拾遺竇洵直諌即改光州長史乞别除可)¶
　(及官/不從)集覽(王府率率與帥通音所類反王府之/率掌兵仗羽衛之政令總諸曹之事)質實¶
　(扈從注見昭/宗乾寧四年)¶
<pb:KR2o0020_WYG_073-52a>¶
　秋七月懐州民逐刺史劉仁規質實(懐州注見宋順/帝昇明元年)¶
　　(民訴旱仁規揭榜禁之民怒相與/作亂逐仁規掠其家貲久之乃定)¶
　　　書法(上元以來書牙將逐其上矣未有役卒逐其/上者也至元和之末而書役卒逐其上矣未)¶
　　　(有民逐其上者也於是而書民逐其上/矣書民逐其刺史而唐之紀綱大壊矣)¶
　以于琮同平章事¶
　¶
　¶
　¶
<pb:KR2o0020_WYG_073-52b>¶
　¶
　¶
　¶
　¶
　¶
　¶
　¶
御批資治通鑑綱目卷五十下¶
