# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.603497
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷三十七上
<pb:KR2o0020_WYG_050-1a>¶
　欽定四庫全書¶
御批資治通鑑綱目卷三十七上¶
　　(起戊辰隋煬帝大業/四年○盡戊寅七月)凡十年有竒¶
　　四年春正月開永濟渠¶
　　(發河北諸軍百餘萬衆穿水濟渠引沁水/南達于河北通涿郡丁男不供始役婦人)集覧(沁水/在懐)¶
　　(州北源岀上黨羊頭山或曰沁水出井陘東山海經/云謁戾之山沁水出焉今澤州有沁水縣因水名之)¶
　　質實(一統志云永濟渠在東昌府館陶縣西二里漢/名屯氏河隋疏為永濟渠亦曰御河源自衛輝)¶
　　(府輝縣東北流至臨清與㑹通河合流入于海沁水/源岀沁州沁源縣綿山穿太行達濟源經武陟入黄)¶
<pb:KR2o0020_WYG_050-1b>¶
　　(河元郭守敬言沁河雖澆灌猶有漏堰引其餘水東/流至武陟縣北合流入于御河灌田二千餘頃河北)¶
　　(黄河之北注見晉安帝義熙十三/年涿郡注見漢帝𤣥更始二年)¶
　以元壽為内史令○二月西突厥入貢¶
　　(裴矩聞西突厥處羅可汗思其母請遣使招懐之帝/遣謁者崔君肅齎詔諭之處羅甚踞受詔不肯起君)¶
　　(肅謂之曰突厥中分為二毎歳交兵積數十歳莫能/相滅今啓民舉其部落卑躬折節入臣天子欲借兵)¶
　　(大國共㓕可汗天子許之師出有日矣顧可汗母向/夫人懼西國之滅旦夕守闕哭泣哀祈匍匐謝罪請)¶
　　(發使召可汗令入内屬天子憐之故復遣使至此今/可汗乃踞慢如是則夫人為誑天子必伏尸都市傳)¶
　　(首虜庭發大隋之兵資東國之衆左提右挈以擊可/汗亡無日矣奈何愛兩拜之禮絶慈母之命惜一語)¶
<pb:KR2o0020_WYG_050-2a>¶
　(稱臣使社稷為墟乎處羅矍然而起流涕再/拜跪受詔書因遣使者隨君肅貢汗血馬)集覽(守/闕)¶
　(守去聲詣也矍然矍/厥縳反左右驚顧貌)質實(謁者注見漢高后三年折/節注見周赧王元年匍匐)¶
　(注見齊主寶卷永元元年扶匐社稷注見新/莾天鳳元年汗血馬注見漢武帝元鼎二年)¶
三月倭國入貢¶
　(倭王遺帝書曰日出處天子致書日沒處天子/無恙帝覽之不悅詔鴻臚蠻夷書無禮者勿奏)集覽¶
　(倭注見唐高宗/國龍朔二年)質實(鴻臚官名注見漢/武帝太初元年)¶
帝如五原遂廵長城¶
　(行宮設六合扳城載以槍車每頓舍則外其轅以為/外闈内布鐡菱次施弩牀以繩連機人來觸繩則弩)¶
<pb:KR2o0020_WYG_050-2b>¶
　(機旋轉向/所觸而發)質實(五原郡名注見漢/宣帝甘露二年)¶
夏四月營汾陽宮¶
　(帝無日不治宮室兩京及江都苑囿雖多久而益/厭乃備責天下山川之圖以求勝地因營是宮)質¶
　實(汾陽宮注見大業十三年江都/縣名注見漢獻帝興平元年)¶
齊王長史柳謇之有罪除名¶
　(初元徳太子卒齊王暕次當為嗣元徳吏兵二萬餘/人悉𨽻於暕帝為之妙選僚屬以柳謇之為長史且)¶
　(戒之曰齊王徳業修備富貴自鍾卿門若有不善罪/亦相及暕寵遇日隆驕恣不法昵近小人樂平公主)¶
　(嘗言柳氏女羙帝久未答主以進暕帝復問知之不/悅暕從幸汾陽宮大獵大獲麋鹿以獻而帝未有得)¶
<pb:KR2o0020_WYG_050-3a>¶
　(也乃怒從官皆言為暕左右所遏帝於是發怒求暕/罪時制縣令無故不得出境暕幸伊闕令皇甫翊携)¶
　(之至宮御史&KR0330;徳裕希㫖劾之帝令甲士大索暕第/因窮治其事暕妃&KR0330;氏早卒暕與妃姊元氏婦通召)¶
　(相工遍視後庭相工指妃姊言當為皇后暕以元徳/太子有三子恐不得立隂挾左道為厭勝至是皆發)¶
　(帝大怒斬暕左右數人賜妃姊死王府僚皆斥邉逺/謇之亦坐除名時趙王杲尚㓜帝謂侍臣曰朕惟有)¶
　(暕一子不然者當肆之市朝以明國憲暕自是恩寵/日衰不復預政帝恒令虎賁郎將一人監其府事所)¶
　(給左右皆以老/弱備員而已)集覽(虎賁郎將注見/新莾地皇二年)質實(樂平縣名/注見宋文)¶
　(帝元嘉十三年伊闕山名注見周威烈王十五年左/道注見漢成帝永始二年厭勝注見宋明帝泰始四)¶
　(年肆之市朝周禮注有罪既殺陳其尸曰肆市朝不/過連言之左傳晉殺三郤尸諸朝殺董安于尸諸市)¶
<pb:KR2o0020_WYG_050-3b>¶
　(賤者在市也又大夫以上於朝士以/下於市趙國名注見漢景帝三年)¶
　　書法(驕恣不法昵近小人齊王之罪也罪謇之何/齊王之罪長史之罪也綱目書曰有罪除名)¶
　　(其為臣下不匡/之戒深切矣)¶
置城造屋於萬壽戍以處突厥啓民可汗質實(可汗注/見漢後)¶
(主景耀/四年)¶
　　書法(特筆也書處降多矣未有書置城造屋者書/置城造屋譏敝内也辭繁弗殺綱目之意見)¶
　　(矣/)¶
○秋七月復築長城¶
<pb:KR2o0020_WYG_050-4a>¶
　(發丁男二十餘萬/築之自榆谷而東)質實(一統志云長城在臨洮府城/北史記秦始皇遣蒙恬發兵)¶
　(三十萬北築長城萬里起自臨洮即/此處榆谷注見漢章帝章和元年)¶
　　書法(隋於是凡四書矣故書復復也者不已之辭/也終綱目書築長城十詳秦始皇三十三年)¶
　　(隋居四焉用民如此欲不亡/得乎舍是無書築城者矣)¶
裴矩以鐵勒擊吐谷渾大破之¶
　(裴矩說鐵勒使擊吐谷渾大破之吐谷渾可汗伏允/遣使求救帝遣安徳王雄許公宇文述迎之吐谷渾)¶
　(畏隋兵盛不敢降帥衆西遁述追之㧞曼頭赤水二/城獲其王公以下二百人伏允南奔雪山其地東西)¶
　(四千里南北二千里皆置郡/縣鎭戍天下輕罪徙居之)質實(鐵勒高車部號注/見宋文帝元嘉七)¶
<pb:KR2o0020_WYG_050-4b>¶
　(年吐谷渾西域國名注見晉元帝建武元年安徳郡/名注見陳宣帝太建八年許縣名注見漢光武建武)¶
　(八/年)¶
　　書法(&KR0330;雲起以突厥兵書遣大業元年此其不書/遣何矩専也自矩開邊中國罷敝以至於亡)¶
　　(直書裴矩以/鐵勒罪之也)¶
九月徴天下鷹師¶
　(至者萬/餘人)¶
冬十月赤土入貢¶
　(赤土南海中逺國也帝遣使齎詔賜之泛海百餘日/入境月餘乃至其都其王居處噐用窮極珍麗遣子)¶
<pb:KR2o0020_WYG_050-5a>¶
　(入/貢)質實(赤土國名/未詳沿革)¶
遣將軍薛世雄擊伊吾降之質實(伊吾郡名注見漢/明帝永平十五年)¶
(己/巳)五年春正月改東京為東都○詔均天下田○禁民¶
間兵器¶
　(鐵义搭鉤䂎刄/之類皆禁之)集覧(䂎刄䂎祖管反鋋/也鋋音蟬小矟也)¶
三月帝廵河右夏四月遣兵擊吐谷渾不克西域諸國¶
來朝獻地置西海等郡¶
　(三月西廵河右四月出臨津關陳兵講武將擊吐谷/渾五月至浩亹川吐谷渾可汗伏允帥衆保覆袁川)¶
<pb:KR2o0020_WYG_050-5b>¶
　(帝分命内史元壽等圍之伏允遁去遣其名王詐稱/伏允保車我眞山詔大將軍張定和光禄大夫梁黙)¶
　(等追討皆為所殺獨衛尉卿劉權出伊吾至青海虜/獲千餘口追奔至伏俟城而還初帝嘗謂給事郎蔡)¶
　(徴曰自古天子有廵狩之禮而江東諸帝多傅脂粉/坐深宮不與百姓相見此何理也及將西廵命裴矩)¶
　(說高昌王麴伯雅及伊吾吐屯設等㗖以厚利召使/入朝至是至燕支山伯雅吐屯設等及西域二十七)¶
　(國謁於道左帝復令武威張掖士女盛飾縱觀以示/中國之盛車服不鮮者郡縣督課之吐屯設獻地數)¶
　(千里帝大恱置西海河源鄯善且末等郡讁天下罪/人為戍卒以守之命劉權鎭河源郡積石鎮大開屯)¶
　(田扞禦吐谷渾以通西域之路進裴矩銀青光禄大/夫是時天下凡有郡一百九十縣一千二百五十五)¶
　(户八百九十萬有奇東西九千三百里南北萬四千/八百一十五里隋氏之盛極於此矣自西京及西北)¶
<pb:KR2o0020_WYG_050-6a>¶
　(諸郡皆轉輸塞外歳鉅億計或遇冦鈔死亡不達郡/縣皆徴破其家由是百姓失業西方先困矣初伏允)¶
　(使其子順来朝帝留不遣至是伏允敗/走帝立順為可汗遣之不果入而還)集覧(浩亹注/見漢宣)¶
　(帝神爵元年吐屯設突厥大臣凡二十八等其一曰/吐屯其俗謂别部典兵者曰設時西突厥强盛西域)¶
　(諸胡皆臣之突厥各遣吐屯監之督其征賦故伊吾/國有吐屯設燕支山伊吾國中地漢時匃奴中焉支)¶
　(山也燕焉并音烟焉支山注見漢武帝元/狩二年且末注見宋文帝元嘉十八年)質實(臨津/關未)¶
　(詳處所青海縣名注見唐高宗鳯儀三年武威西域/國名注見齊明帝建武四年廵狩晏子曰天子適諸)¶
　(侯曰廵狩廵狩者廵所守也注廵所守者廵行諸侯/所守之土也又曰廵所守者自上察下也西域國名)¶
　(注見漢宣帝神爵二年武威郡名注見漢光武建武/十年張掖郡名注見晉安帝隆安元年西海郡名注)¶
<pb:KR2o0020_WYG_050-6b>¶
　(見漢和帝永元十四年河源郡名未詳處所鄯善郡/名注見漢武帝元鼎三年積石鎭注見唐太宗貞觀)¶
　(九年銀青光禄大夫從三品之官/名㓂鈔注見漢光武建武十五年)¶
冬十一月還東都¶
　(車駕東還行經大斗㧞谷山路隘險風雪晦㝠文武/饑餒沾濕士卒凍死者大半後宮妃主或狼狽相失)¶
　(與軍士雜/宿山間)質實(大斗㧞谷注見唐𤣥宗天寶六/載狼狽注見漢獻帝初平三年)¶
以裴藴為御史大夫¶
　(民部侍郎裴藴以民間版籍多脫漏戸口詐注老小/奏令貌閱若一人不實則官司觧職又許民紏得一)¶
　(丁者令被紏之家代輸賦役是歳進丁二十四萬口/六十四萬帝謂百官曰前代無賢才致此罔冒今户)¶
<pb:KR2o0020_WYG_050-7a>¶
　(口皆實全由裴藴擢授御史大夫與裴矩虞世基參/掌機宻藴善候伺人主㣲意所欲罪者則鍜成其罪)¶
　(所欲宥者則附從輕典是後大小之獄/皆以付藴輕重皆由其口人不能詰)質實(裴藴河/東聞喜)¶
　(人/)¶
突厥啓民可汗死立其子咄吉為始畢可汗質實(突厥/北狄)¶
(國名注見梁武/帝大同十一年)¶
　(始畢表請尚公/主詔從其俗)¶
殺司𨽻大夫薛道衡¶
　(道衡以才學有盛名自潘州刺史召還上高祖頌帝/不悅曰此魚藻之義也拜司𨽻大夫將罪之司𨽻刺)¶
<pb:KR2o0020_WYG_050-7b>¶
　(史房彦謙勸以杜絶賔客卑辭下氣道衡不能用會/議新令乆不决道衡謂人曰向使高熲不死令决當)¶
　(乆有人奏之帝怒付執法者推之裴藴奏道衡負才/悖逆有無君之心縊殺之妻子徙且末天下寃之)¶
　集覧(魚藻之義詩魚藻刺幽王也言萬物失其性故/君子思古之武王焉注魚以依蒲藻為得其性)¶
　(今王政教衰羣生不得其所故思古之武王也/今焬帝謂薛道衡之頌高祖是亦思武王之義)質實¶
　(潘州未詳沿革司𨽻官名/注見漢元帝永光元年)¶
(庚/午)六年春正月盗入建國門¶
　(有盗數十人素冠練衣焚香持華自稱彌勒佛入建/國門奪衛士仗將為亂齊王暕遇而斬之於是都下)¶
　(大索連坐/者千餘家)¶
<pb:KR2o0020_WYG_050-8a>¶
諸蕃來朝陳百戲於端門以示之¶
　(帝以諸蕃酋長畢集洛陽陳百戲於端門街執絲竹/者萬八千人自昏逹旦終月而罷所費鉅萬自是歳)¶
　(以為常諸蕃請入豐都市交易許之先命整飾店肆/盛設帷帳珍貨充積人物華盛胡客過酒食店悉令)¶
　(邀入醉飽而散不取其直紿之曰中國豐饒酒食例/不取直胡客皆驚歎其黠者頗覺之見以繒帛纒樹)¶
　(曰中國亦有貧者衣不蓋形何如以此物與之纒樹/何為市人慙不能荅帝稱裴矩之能謂群臣曰裴矩)¶
　(大識朕意凡所陳奏皆朕之成筭而未發者自非奉/國盡心孰能若是是時矩及大將軍宇文述内史侍)¶
　(郎虞世基御史大夫裴藴光祿大夫郭衍皆以謟䛕/有寵述容止便辟侍衞者咸取則焉衍甞勸帝五日)¶
　(一視朝曰無效高祖空自勤苦為也帝臨朝凝重發/言可觀而内存聲色日於苑内林亭盛陳酒饌敕燕)¶
<pb:KR2o0020_WYG_050-8b>¶
　(王倓與梁公蕭鉅千牛左右宇文皛及高祖嬪御為/一席僧尼道士女官為一席帝與諸寵姬為一席畧)¶
　(相連接酒酣殽亂靡所不至楊氏婦女之羙者徃徃/進御皛出入不限門禁妃嬪公主皆有醜聲帝亦不)¶
　(之罪/也)集覧(百戯音樂志有魚龍爛漫俳優侏儒山車/巨象㧞井種𤓰殺馬剝驢等竒怪異端百)¶
　(有餘物名為百戯千牛左右官名也又千牛注見大/業十三年皛胡了反道士大霄琅書經曰士者何理)¶
　(也從道為事故稱道士女官/官或作冠謂女為道家者流)質實(酋長注見新莾始/建國二年酋豪洛)¶
　(陽縣名注見周顯王三年燕國名注見唐高祖武徳/四年幽州梁郡名注見漢後主延熙十八年宋國)¶
　　書法(凡書戯譏也以/示諸蕃深譏也)¶
遣兵攻流求殺其王虜其衆以歸¶
<pb:KR2o0020_WYG_050-9a>¶
　(帝遣使招撫流求不從遣虎賁郎將陳稜發/兵泛海擊之斬其王遏刺兠虜其民以還)質實(一/統)¶
　(志云流求國名古未詳何國漢魏以來不通中華隋/大業中令羽騎尉朱寛訪求異俗始至其國語言不)¶
　(通掠一人以返後遣虎賁郎將陳稜率兵至其都虜/男女五千人還唐宋時未嘗朝貢元遣使招諭之竟)¶
　(不從至夲朝洪武中其國分為三曰中山王曰山南/王曰山北王皆遣使朝貢永樂初其國王嗣立皆祗)¶
　(受朝廷册封自後惟中山王來朝至今/不絶其山南山北二王蓋為所併云)¶
詔自今非有功者不賜爵¶
　(詔以近世茅土妄假名實相乖自今惟有功勲乃得/賜封仍令子孫承襲於是舊賜五等爵非有功者皆)¶
　(除/之)集覽(茅土注見漢昭/烈帝章武二年)¶
<pb:KR2o0020_WYG_050-9b>¶
以散樂配太常¶
　(以所徴散樂悉配太常皆置博士/弟子以相傳授樂工至三萬餘人)¶
三月帝如江都○除榆林太守張衡名以王世充領江¶
都宮監¶
　(初帝營汾陽宮令張衡具圖奏之衡進諫曰比年勞/役繁多百姓疲弊願稍加抑損帝意不平謂侍臣曰)¶
　(張衡自謂由其計畫令我有天下也乃録前幸涿郡/父老謁見衣冠不整衡為憲司不能舉正之罪出為)¶
　(榆林太守乆之敕督役江都宮禮部尚書楊𤣥感素/之子也使至江都衡謂之曰薛道衡眞為枉死𤣥感)¶
　(奏之江都郡丞王世充又奏衡頻减頓具帝怒將斬/之乆乃得釋除名為民以世充領江都宮監世充本)¶
<pb:KR2o0020_WYG_050-10a>¶
　(西域胡人姓支氏父収㓜從母嫁王氏因冐其姓世/充性譎詐有口辯頗通書傳好兵法習律令帝數幸)¶
　(江都世充能伺候顔色雕飾/池臺奏獻珍物由是有寵)集覧(頓具頓舍/與供具)質實(楊/𤣥)¶
　(感華隂人榆林郡名注見/文帝開皇十九年夏勝)¶
冬十二月文安侯牛𢎞卒¶
　(𢎞寛厚恭儉學術精博隋室舊臣始終信任悔吝不/及者一人而已弟弼酗酒射殺𢎞駕車牛𢎞自外還)¶
　(其妻迎謂之曰叔射殺牛𢎞無所問直云作脯坐/定其妻又言𢎞曰已知之矣顔色自若讀書不輟)質¶
　實(一統志云文安漢之縣名屬渤海郡東漢屬河間/國後屬瀛州晉屬章武國後魏屬瀛州隋屬河間)¶
　(郡唐廢豊利縣移文安縣於其城屬覇州宋省永/清縣入焉金元俱仍舊焉夲朝因之改屬順天府)¶
<pb:KR2o0020_WYG_050-10b>¶
穿江南河¶
　(自京口至餘杭八百餘里/廣十餘丈欲東廵㑹稽也)質實(京口郡名注見晉成/帝咸和三年一統志)¶
　(云餘杭秦之縣名屬㑹稽郡漢因之東漢屬吳郡三/國吳屬吳興郡晉因之隋初屬杭州後改餘杭縣唐)¶
　(宋元俱仍舊焉夲朝因之改屬杭州/府㑹稽縣名注見文帝開皇九年)¶
詔百官戎服從駕¶
　(帝以百官從駕皆服袴褶於軍旅間不便詔皆戎衣/五品以上通著紫袍六品以下兼用緋緑胥吏以青)¶
　(庻人以白屠商/以皂士卒以黄)質實(袴褶小衣名注見齊主寶卷永/元元年軍旅注見梁武帝中大)¶
　(同二/年)¶
<pb:KR2o0020_WYG_050-11a>¶
　　書法(吉行戎服非事也亂/始兆矣故謹書之)¶
徴高麗王元入朝不至¶
　(帝之幸啓民帳也高麗使者在啓民所啓民不敢隱/與之見帝裴矩說帝曰高麗漢晉皆為郡縣今乃不)¶
　(臣先帝欲征之乆矣今其使者親見啓民舉國從化/可因其恐懼脅使入朝帝從之敕牛𢎞宣㫖令使者)¶
　(還語高麗王入朝至是不至乃謀討之課天下富人/買馬疋至十萬錢簡閱噐仗或有濫惡使者立斬)¶
　質實(高麗外夷國名注見漢/武帝元封二年朝鮮)¶
(辛/未)七年春二月帝自將擊高麗夏四月至臨朔宮徴天¶
下兵㑹涿郡¶
<pb:KR2o0020_WYG_050-11b>¶
　(帝御龍舟渡河入永濟渠仍敕選部門下内史御史/於前船選補其受選者三千餘人或徒歩隨船三千)¶
　(餘里凍餒疲頓死者什一二遂下詔討高麗敕幽州/總管元𢎞嗣往東萊海口造船三百艘官吏督役晝)¶
　(夜立水中不敢息自腰以下皆生蛆死者什三四又/敕河南淮南江南造戎車五萬乗送高陽供載衣甲)¶
　(幔幕令兵士自挽之發河南北民夫以供軍須江淮/以南民夫及船運黎陽及洛口諸倉米舳艫千里往)¶
　(還常數千萬人晝夜不/絶死者相枕天下騷動)質實(幽州注見唐高祖武徳/四年元𢎞嗣河南人東)¶
　(萊郡名注見漢安帝永和三年髙陽縣名注見晉愍/帝建興四年黎陽倉名注見陳後主至徳元年一統)¶
　(志云洛口倉名在河南府鞏縣西隋焬帝/常聚粟於此舳艫注見晉帝奕太和四年)¶
　　書法(高麗嘗書討矣文帝開皇十八年此其書/擊何廣賊也師出無名故書自將不書討)¶
<pb:KR2o0020_WYG_050-12a>¶
　　發明(楊廣不道天醜其為亦既經畧西域臣服突/厥破吐渾降伊吾攻殺流求等國矣好大不)¶
　　(止今又從事遼東迄至羣盗蜂起而國遂以亡蓋/廣之用心必欲使際天所覆舉歸封畧之内豈知)¶
　　(末年反無容足之所身死不保至徹床簀以斂其/屍自古佳兵事外者未有不受其禍然罕有如廣)¶
　　(之甚者綱目於此書帝自將擊高麗而不書帝親/征高麗則見高麗無罪之可征而他日用兵敗亡)¶
　　(之咎亦不可委之他/人此固書法之意也)¶
山東河南大水質實(山東注見宋文帝元嘉二十五/年河南注見宋主昱元徽元年)¶
　(漂沒三/十餘郡)¶
冬十月底柱崩質實(㡳柱山名注見漢/成帝綏和二年)¶
<pb:KR2o0020_WYG_050-12b>¶
　(偃河逆流/數十里)¶
西突厥酋長射匱逐處羅可汗處羅來朝¶
　(初帝西廵遣使召西突厥處羅可汗令與車駕㑹大/斗㧞谷不至帝大怒㑹其酋長射匱遣使求婚裴矩)¶
　(因奏曰處羅不朝恃彊大耳臣請以計弱之分裂其/國即易制也射匱者逹頭之孫世為可汗今以失職)¶
　(附屬處羅若厚其禮拜以為大可汗則突厥勢分矣/帝然之因召其使者諭之令誅處羅然後為婚射匱)¶
　(大喜興兵襲處羅處羅大敗將數千騎東走高昌帝/遣裴矩與向氏馳至玉門關諭處羅入朝十二月至)¶
　(臨朔宮帝大恱接以殊/禮處羅終有怏怏之色)集覧(逹頭可汗之/號也名玷厥)質實(玉門/關注)¶
　(見漢武帝元鼎二年怏怏/注見漢光武建武二年)¶
<pb:KR2o0020_WYG_050-13a>¶
王薄張金稱高士逹竇建徳等兵起¶
　(帝自去歳謀討高麗詔山東置府令養馬以供軍役/又發民夫運米塞下車牛往者皆不返士卒死亡過)¶
　(半耕稼失時榖價踴貴東北邉尤甚斗米直數百錢/所運米或粗惡令民糴以償之又發鹿車夫六十餘)¶
　(萬二人供推米三石道途險逺不足充餱糧至鎮無/可輸皆懼罪亡命重以官吏侵漁百姓窮困於是始)¶
　(相聚為羣盗鄒平民王薄擁衆㨿長白山剽掠齊濟/之郊自稱知世郎言事可知矣又作無向遼東浪死)¶
　(歌以相感勸避征役者多往歸之平原東有豆子䴚/負海帶河地形深阻羣盗多匿其中有劉覇道者家)¶
　(於其旁喜俠食客常數百人逺近多往依之有衆十/餘萬號阿勇賊漳南人竇建徳少尚氣俠膽力過人)¶
　(㑹募人征高麗建徳以選為二百人長同縣孫安祖/亦以驍勇選為征士安祖辭以家為水漂妻子餒死)¶
<pb:KR2o0020_WYG_050-13b>¶
　(縣令怒笞之安祖殺令亡抵建徳建徳謂曰文皇帝/時天下殷甚發百萬之衆以伐高麗尚為所敗今水)¶
　(潦為灾百姓困窮加之往歳西征行者不歸瘡痍未/復主上不恤乃更發兵親擊高麗天下必大亂丈夫)¶
　(不死當立大功豈可但為亡虜邪乃集無頼少年得/數百人使安祖將之入高鷄泊中為羣盗時鄃人張)¶
　(金稱聚衆河曲蓨人高士達聚衆於清河郡縣疑建/徳與賊通悉収其家屬殺之建徳帥麾下二百人亡)¶
　(歸士達士達自稱東海公以建徳為司兵頃之安祖/為金稱所殺其衆盡歸建徳建徳兵至萬餘人建徳)¶
　(能傾身接物與士卒均勞逸由是人爭附之為之致/死自是所在羣盗蜂起不可勝數徒衆多者至萬餘)¶
　(人攻陷城邑敕都尉鷹揚/與郡縣追捕然莫能禁)集覧(豆子䴚地名在平原/東按平原今徳州是)¶
　(屬濟寜䴚音各黨反喜俠喜去聲說文恱也恱為任/俠也任俠注見漢武帝元朔二年阿勇賊之號鄃人)¶
<pb:KR2o0020_WYG_050-14a>¶
　(鄃縣人也索隠曰鄃音輸漢屬清河郡今屬貝州河/曲戰國秦伐晉戰於河曲杜預曰在河東蒲阪縣南)¶
　(今隩州河曲縣蓨人蓨縣人也周亞夫封條候徐廣/曰漢功臣候表作蓨字董衝音他彫反漢地志條縣)¶
　(屬勃海唐屬冀州括地志云故蓨城俗名南條城在/徳州蓨縣南索隠曰條或作蓧一作修渤海有修市)¶
　(縣服䖍曰蓨脩修蓧並音條今景州蓨縣清河漢清/河郡唐改為貝州今恩州是都尉鷹揚都尉及鷹揚)¶
　(府/)正誤(阿勇今/按闕)質實(鹿車小車也言車窄狹纔容一/鹿故曰鹿車餱糧詩乃裏餱糧)¶
　(注餱糧乾糧也鄒平縣名注見宋明帝㤗始三年一/統志云長白山在濟南府長山縣西南三十里山跨)¶
　(鄒平縣西南一十里又名㑹仙山山有峯孤秀盤欝/獨壓衆山抱朴子長白乃㤗山之副嶽繡江源發於)¶
　(此山高一千九百丈周六十里雲雨長白故名上有/醴泉寺即范仲淹讀書處齊濟二州名齊注見漢景)¶
<pb:KR2o0020_WYG_050-14b>¶
　(帝三年濟南濟注見晉帝奕太和元年高平遼東郡/名注見秦王政三年平原縣名注見漢光武建武五)¶
　(年漳南縣名注見秦二世三年髙鷄泊未詳處所鄃/漢之縣名屬清河郡晉因之北齊省入平原縣隋復)¶
　(置貝州治鄃縣唐改為夏津縣宋屬魏州金屬大名/府元屬高唐州入夲朝因之改屬東昌府阿曲漢之)¶
　(縣名屬太原郡晉為嵐州雄勇鎮宋立火山軍屬代/州後置火山縣尋廢金改為火山州後改曰隩州貞)¶
　(元初増置河曲縣取河千里一曲之義元至元初州/縣俱省入保徳州至夲朝復為河曲縣改屬太原府)¶
　(蓨古地名漢為條縣晉因之隋改條為蓨唐屬徳州/又改屬冀州元初陞為元州尋復為縣本朝初省入)¶
　(景州故城在河間府景州城内山東地名注見宋文/帝元嘉二十五年清河縣名注見秦王政十四年東)¶
　(海郡名注見秦二世二年郯麾下注見晉/愍帝建興三年蜂起注見秦二世二年)¶
<pb:KR2o0020_WYG_050-15a>¶
　　書法(書兵起何賊廣也自是凡起兵/革書擊不書討書殺不書誅)¶
　　發明(甚矣三代而下生民之不幸也桀為不道有/成湯則塗炭可脫紂為不道有武王則毒痡)¶
　　(可免自秦人郡縣天下雖上有桀紂之暴而下無/湯武之興必至賊盗蜂起天下大亂屠滅幾盡而)¶
　　(後已故夫胡亥新莾桓靈隋焬皆後世之所謂桀/紂無有能正之者必待勝廣赤眉黄巾王薄張金)¶
　　(稱之徒兵戈四起而後其國始墟此則世變之下/生靈之不幸耳若夫王薄張金稱等皆當時群盗)¶
　　(而不以盗書者亦以楊廣負天下之大逆故皆書/起兵以正其罪此則綱目急於討賊之意耳予薄)¶
　　(所以誅廣也/其㫖嚴矣)¶
(壬/申)八年春正月分西突厥為三部¶
<pb:KR2o0020_WYG_050-15b>¶
　(帝分西突厥為三使處羅之弟闕達度設將羸弱萬/餘口居㑹寜特敕大柰别將餘衆居樓煩處羅將五)¶
　(百騎常從廵幸賜/號曷娑那可汗)質實(一統志云㑹寜後魏縣名屬/隴西郡西魏置㑹州尋廢後)¶
　(周併廢縣隋初置㑹寜縣屬平涼郡唐於縣置西㑹/州後改為㑹寜郡又改㑹州金時䧟於西河僑治㑹)¶
　(州城名新㑹州又陞西寜縣為州金廢元復置西寜/縣為㑹州徙治於此尋省縣入州至夲朝改為㑹寜)¶
　(縣屬鞏昌府樓煩縣/名注見周赧王八年)¶
道士潘誕伏誅¶
　(誕自言三百歳為帝合煉金丹帝為之作嵩陽觀所/費巨萬誕云金丹應用石膽石髓發工鑿石深百尺)¶
　(者數十處不得乃言若得童男女膽髓各/三斛六斗可以代之帝怒鎻詣涿郡斬之)質實(涿郡/注見)¶
<pb:KR2o0020_WYG_050-16a>¶
　(漢帝𤣥更/始二年)¶
　　書法(廣殺人多矣未有書伏誅者此其書伏誅何/重罪誕也誕合金丹法用石膽石髓鑿求不)¶
　　(得請以童男女膽髓各三斛六斗代之欺罔至此/其罪可勝誅哉故雖賊廣殺之綱目必以伏誅書)¶
　　(也綱目抑左道於方士必以伏誅書終綱目方士/書伏誅七新垣平李少翁欒大潘誕桞泌趙歸眞)¶
　　(李𤣥/伯)¶
　　發明(焬殺人多矣未有得其罪者獨潘誕/之死為得其辜此所以書其伏誅也)¶
遣諸軍分道擊高麗¶
　(四方兵皆集涿郡帝徴合水令庾質問曰高麗之衆/不能當我一郡今朕以此衆伐之卿以為克不對曰)¶
<pb:KR2o0020_WYG_050-16b>¶
　(伐之可克然陛下親行戰或未克懼損威靈若車駕/留此命猛將勁卒指授方畧倍道兼行出其不意克)¶
　(之必矣事機在速緩則無功帝不聽尚方監耿詢上/書切諌帝大怒命左右斬之何稠苦救得免詔左十)¶
　(二軍出鏤方樂浪等道右十二軍出&KR0008;蟬襄平等道/駱驛引途總集平壤凡一百一十三萬人其餽運者)¶
　(倍之帝親授節度每軍大將亞將各一人騎兵四十/隊隊百人十隊為團歩卒八十隊分為四團團各有)¶
　(偏將一人其鎧胄纓拂旗旛每團異色受降使者一/人承詔慰撫不受大將節制其輜重散兵等亦為四)¶
　(團使歩卒挾之而行日遣一軍相去四十里連營漸/進御營六軍後發首尾亘千餘里近古出師之盛未)¶
　(之有/也)集覧(鏤方縣名屬樂浪郡鏤龍珠反或音郎豆/反樂浪注見漢武帝元封三年黏蟬縣名)¶
　(屬樂浪服䖍曰蟬音提襄平今遼東城是平壤高麗/所都也亦名長安括地志云平壤城夲漢樂浪之王)¶
<pb:KR2o0020_WYG_050-17a>¶
　(險城即古/朝鮮也)質實(一統志云合水古地名漢置郁郅縣/於此屬北地郡東漢及晉皆發後魏)¶
　(後周皆為鎭隋於州城西南置合水縣屬慶州唐初/改為合川縣貞觀初改曰𢎞化縣天寶初改安化至)¶
　(徳初又改順化縣宋復為安化縣元省○夲朝初復/置為慶陽府治所仍屬焉尚方監注見漢景帝後元)¶
　(年襄平縣名注見秦王政三年平壤城名在遼東行/都司城東五百六十二里鴨緑江東北一名王險城)¶
　(即箕子之故國漢為樂浪郡治所晉義熙後其王高/璉始居此城號為西京即古朝鮮國也陛下注見漢)¶
　(光武建武二十七年輜重注見周顯王/三十六年六軍注見唐明宗長興三年)¶
内史令元壽卒○三月左候衞大將軍段文振卒於師¶
　(文振嘗上表曰陛下寵待突厥太厚處之塞内資以/兵食戎狄之性無親而貪異日必為國患宜以時諭)¶
<pb:KR2o0020_WYG_050-17b>¶
　(遣令出塞外然後明設熢候縁邉鎮防務令嚴重此/萬歳之長䇿也兵曹即斛斯政以噐幹有寵帝使專)¶
　(掌兵事文振屢言政險薄不可委以機要不從及征/高麗為左候衞大將軍出南蘓道道病上表曰陛下)¶
　(以遼東未服親降六師夷狄多詐深湏防擬口陳降/款母宜遽受水潦方降不可淹遲惟願嚴勒諸軍星)¶
　(馳速發水陸俱前出其不意則平壤孤城勢必可㧞/如不時定脫遇秋霖兵糧必竭彊敵在前靺鞨出後)¶
　(遲疑不决非上䇿/也及卒帝甚惜之)集覧(斛斯虜複姓南蘇/郡名在高麗中)質實(叚文/振北)¶
　(海期原人壽𤣥孫烽侯注見齊高帝建元四/年靺鞨北狄種名注見晉成帝咸康六年)¶
　　書法(其官何文振賢也與劉方異矣終綱/目書卒於師八詳漢光武建武九年)¶
諸軍渡遼水擊敗高麗兵遂圍遼東¶
<pb:KR2o0020_WYG_050-18a>¶
　(師進至遼水高麗兵阻水拒守隋軍不得濟將軍麥/鐵杖謂人曰丈夫性命自有所在豈能臥死兒女手)¶
　(中乎乃自請為前鋒帝命造浮橋於西岸未成趣東/岸橋短不及岸丈餘高麗兵大至鐵杖躍而登岸與)¶
　(錢士雄孟乂等皆戰死何稠接橋二日而成諸軍繼/進大戰高麗兵敗諸軍乗勝進圍遼東城即漢之襄)¶
　(平城也車駕渡遼引曷薩那可汗及高昌王伯雅觀/戰處以懾憚之命尚書衞文昇撫其民給復十年建)¶
　(置郡/縣)集覧(給復給賜與也復音福/除也賜與除免其徭賦)質實(遼水注見漢/照烈帝章武)¶
　(元年髙昌郡名注見/齊明帝建武四年)¶
夏五月納言楊達卒質實(納言官名注見漢/靈帝光和元年)○六月帝¶
至遼東攻城不克¶
<pb:KR2o0020_WYG_050-18b>¶
　(諸將之東下也帝親戒之曰今者弔民伐罪非為功/名諸將或欲輕兵掩襲孤軍獨闘立一身之名以邀)¶
　(勲名非大軍行法公等進軍當分為三道有所攻擊/必三道相知凡軍事進止皆湏奏聞待報至是遼東)¶
　(嬰城固守帝命諸軍攻之又敕諸將高麗若降即宜/撫納不得縱兵城將䧟城中輙請降諸將不敢赴先)¶
　(令馳奏比報至城中守禦亦備隨出拒戰如此再三/帝終不悟既而城久不下帝幸遼東城南召諸將責)¶
　(之曰公今畏死莫肯盡力謂我不能殺公/耶因留止城西高麗諸城各堅守不下)質實(遼東/郡名)¶
　(注見秦王政三年掩襲應劭曰乗其不/備而覆之曰掩不鳴金皷而取之曰襲)¶
將軍來護兒以水軍攻平壤敗績¶
　(護兒帥江淮水軍舳艫數百里浮海先進入自浿水/去平壤六十里與高麗相遇進擊大破之護兒欲乗)¶
<pb:KR2o0020_WYG_050-19a>¶
　(勝趣其城副總管周法尚止之請俟諸軍俱進護兒/不聽直造城下高麗㐲兵郭内出兵與戰而偽敗護)¶
　(兒逐之入城縱兵俘掠無部伍伏發大敗而還/高麗追至船所周法尚整陳待之高麗乃退)集覧¶
　(浿水注見漢武帝元封二年伏兵郭/内藏伏軍兵於羅郭之内空寺中)質實(舳艫注見/晉帝奕太)¶
　(和四年周法尚汝/南安南人炅次子)¶
秋七月將軍宇文述等九軍大敗於薩水而還¶
　(將軍宇文述于仲文辛世雄衞文昇等九人分出諸/道㑹於鴨緑水西兵自盧河懐逺二鎭人馬皆給百)¶
　(日糧又給衣資軍具火幕人别三石已上重莫能勝/述令軍中遺棄米粟者斬士卒皆於幕下掘坑埋之)¶
　(纔及中路糧已將盡高麗遣大臣乙支文徳詣其營/詐降實欲觀虗實于仲文先奉密㫖若高元及文徳)¶
<pb:KR2o0020_WYG_050-19b>¶
　(來者必擒之至是仲文將執文徳慰撫使劉士龍固/止之遂聽其還既而悔之遣人召之不至述以糧盡)¶
　(欲還仲文議以精銳追文徳述固止之仲文怒曰古/之良將能成功者軍中之事决在一人今人各有心)¶
　(何以勝敵時帝以仲文有計畫令諸軍諮稟節度由/是述等不得已而從之與諸將度水追文徳文徳見)¶
　(述軍士有饑色故欲疲之每戰輙走述一日之中七/戰皆㨗遂濟薩水去平壤城三十里因山為營文徳)¶
　(復遣使詐降於述曰若旋師者當奉高元朝行在所/述見士卒疲弊不可復戰又平壤險固度難猝㧞遂)¶
　(還至薩水軍半濟高麗自後擊之辛世雄戰死諸軍/俱潰將士奔還一日夜至鴨緑水行四百五十里王)¶
　　(仁恭為殿擊高麗郤之來護兒亦引兵還唯衞文昇/一軍獨全初九軍度遼凡三十萬五千人及還至遼)¶
　(東唯二千七百人資械蕩盡帝大怒鎻繫述等而還/是行也唯於遼水西㧞高麗武厲邏置遼東郡及通)¶
<pb:KR2o0020_WYG_050-20a>¶
　(定鎭/而已)集覧(鴨緑水高麗馬訾水出靺鞨之白山其色/如鴨頭之緑因名焉髙元高麗王名元行)¶
　(在所注見漢武/帝天漢二年)質實(于仲文代人謹之孫一統志云/鴨緑水在遼東都司城東五百)¶
　(六十里按唐書東夷列傳有馬訾水出靺鞨之長白/山色若鴨頭故名鴨緑西南流至安市入海唐太宗)¶
　(征高麗耀兵於鴨緑水即此瀘河懐逺二鎭名未詳/處所薩水在遼東都司城東北五百六十里鴨緑江)¶
　(東平壤城西隋將辛世雄戰/死於此通定鎮未詳處所)¶
九月帝還東都慰撫使劉士龍伏誅諸將皆除名¶
　(宇文述素有寵其子士及尚帝女南陽公主故帝不/忍誅與于仲文等皆除名為民斬劉士龍以謝天下)¶
　(諸將皆委罪於仲文帝/獨繫之仲文憂恚病卒)質實(南陽縣名注見/周赧王十七年)¶
<pb:KR2o0020_WYG_050-20b>¶
山東大旱○殺張衡¶
　(衡既放廢帝每令親人覘之及還自遼東衡妾告衡/怨望謗訕詔賜自盡衡臨死大言曰我為人作何等)¶
　(事而望久活監刑/者塞耳促令殺之)¶
　　書法(張衡何親行弑逆者也何為不書伏誅所以/蔽罪於楊廣也然則不具官何衡嘗除名也)¶
　　發明(衡親行弑逆何以不書伏誅曰在他人則可/書誅若廣則不可得而誅之也然衡當為逆)¶
　　(之時自謂可以固終身之寵而不知反/為所殺是亦天假之手以警逆徒耳)¶
(癸/酉)九年春正月徴天下兵集涿郡始募民為驍果○靈¶
武白瑜娑兵起¶
<pb:KR2o0020_WYG_050-21a>¶
　(賊帥白瑜娑刼牧馬連突厥/隴右多被其患謂之奴賊)質實(隴右道名注見秦/王政十三年靈武)¶
　(郡名注見唐𤣥/宗天寶十五載)¶
命代王侑留守西京質實(代郡名注見秦/王政三年鴈門)¶
　(以刑部尚書/衞文昇輔之)¶
二月復宇文述官爵¶
　(詔曰兵糧不繼乃軍吏失於支料非述/罪也宜復其官爵尋加開府儀同三司)¶
三月濟隂孟海公起兵據周橋質實(濟隂郡名注見漢/光武建武八年周)¶
(橋未詳/處所)¶
<pb:KR2o0020_WYG_050-21b>¶
　(海公衆至數萬見人/稱引書史輙殺之)¶
帝復自將擊高麗命越王侗留守東都¶
　(帝議復伐高麗光禄大夫郭榮諌曰千鈞之弩不為/鼷䑕發機奈何親辱萬乗以敵小冦乎不聽而行命)¶
　(民部尚書樊子/蓋輔侗守東都)集覧(鼷䑕狀如小狐伯勞化地中行/食烟火螫毒及人鳥獸皆不痛)¶
　(今名甘口䑕/乃㣲乎㣲者)質實(東都注見秦莊/襄王元年三川)¶
齊郡丞張須陀擊王薄等破之¶
　(時所在盗起齊郡王薄孟讓北海郭方預清河張金/稱平原郝孝徳河間格謙勃海孫宣雅各聚衆攻剽)¶
　(多者十餘萬少者數萬人山東苦之天下承平日久/人不習兵郡縣吏每與賊戰望風沮敗唯齊郡丞張)¶
<pb:KR2o0020_WYG_050-22a>¶
　(須陁得士衆心勇决善戰將郡兵擊王薄大破之薄/北連孫宣雅郝孝徳等十餘萬攻章丘須陁帥歩騎)¶
　(二萬擊之賊衆大敗賊帥裴長才等衆二萬掩至城/下須陁未暇集兵帥五騎與戰賊競赴之圍百餘重)¶
　(身中數創勇氣彌厲㑹城中兵至賊稍却須陁督衆/擊之敗走郭方預等合軍攻䧟北海大掠而去須陁)¶
　(謂官屬曰賊恃其彊謂我不能救吾今速行破之必/矣乃簡精兵倍道進擊大破之歴城羅士信年十四)¶
　(從須陁擊賊於濰水上賊始布陳士信馳至陳前刺/殺數人斬一人首擲空中以矟承之掲以畧陳賊徒)¶
　(愕眙莫敢近須陁因引兵奮擊衆賊大潰須/陁歎賞引置左右每戰須陁先登士信為副)集覧(濰/水)¶
　(注見漢王劉邦四年愕眙愕驚也眙丑吏反/直視也亦驚貌前西都賦愕貽而不敢階)質實(齊/郡)¶
　(注見漢景帝三年濟南北海郡名注見漢桓帝永康/元年平原郡名注見陳宣帝太建八年安徳河間郡)¶
<pb:KR2o0020_WYG_050-22b>¶
　(名注見漢帝𤣥更始二年渤海郡名注見晉穆帝永/和六年滄州張須陁闗鄉人一統志云章丘古地名)¶
　(夲春秋時齊高唐邑漢為陽丘縣地屬濟南郡東漢/省北齊移高唐縣治於此晉因之隋初改為章丘縣)¶
　(唐初屬譚州貞觀初州廢以縣屬齊州宋増置清平/軍金廢軍以縣屬濟南府元仍舊焉夲朝因之𨽻濟)¶
　(南府山東地名注見宋文帝元嘉二十五/年歴城縣名注見漢光武建武五年歴下)¶
夏四月帝度遼水遣諸將擊高麗¶
　(車駕度遼遣宇文述與楊義臣趣平壤王仁恭出扶/餘道進至新城高麗兵數萬拒戰仁恭帥勁騎一千)¶
　(擊破之高麗嬰城固守帝命諸將攻遼東聽以便宜/從事飛樓橦雲梯地道四面俱進晝夜不息而高麗)¶
　(應變拒之二十餘日/不㧞主客死者甚衆)集覧(扶餘注見新莾始建國元/年樓橦猶衝輣也史炤曰)¶
<pb:KR2o0020_WYG_050-23a>¶
　(輣有樓車也所以橦城者橦與䡴通音幢又直綘反/雲梯以木為之可階而登城也墨子曰公輸般為雲)¶
　(梯以攻宋索隱曰按梯構木瞰/高也雲者言其升高若入雲然)¶
六月楚公楊𤣥感起兵黎陽圍東都¶
　(𤣥感驍勇便騎射好讀書喜賔客海内知名之士多/與之遊蒲山公李密弼之曽孫也少有才畧志氣雄)¶
　(逺輕財好士為左親侍帝見之謂宇文述曰左仗下/黒色小兒瞻視異常勿令宿衞述乃諷密使稱病自)¶
　(免密遂屏人事專務讀書嘗乗黄牛讀漢書楊素遇/而異之與語大恱謂𤣥感等曰汝等不及也由是𤣥)¶
　(感與為深交時或侮之密曰若决機两陳之間喑嗚/咄嗟使敵人震懾密不如公驅召天下賢俊各申其)¶
　(䇿公不如密豈可以階級稍崇而輕天下士大夫邪/𤣥感笑而服之素恃功驕倨或失臣禮帝心銜而不)¶
<pb:KR2o0020_WYG_050-23b>¶
　(言及素卒謂近臣曰使素不死終當族滅𤣥感知之/内不自安且以朝政日紊乃與諸弟潜謀作亂帝方)¶
　(事征伐𤣥感自言世荷國㤙願為將領帝喜寵遇日/隆頗預朝政至是命𤣥感於黎陽督運遂與虎賁郎)¶
　(將王仲伯汲郡贊治趙懐義等謀故為逗遛欲令諸/軍乏食弟郎將𤣥縱萬石並從幸遼東𤣥感潜召之)¶
　(皆亡還萬石至高陽為人所執斬於㴍郡時來䕶兒/以舟師自東萊將入海趣平壤𤣥感遣家奴偽為使)¶
　(者從東方來詐稱䕶兒反六月𤣥感入黎陽大索男/夫移書傍郡以討䕶兒為名各令發兵㑹於倉所以)¶
　(懐義為衛州刺史元務夲為黎州刺史河内主簿唐/禕為懐州刺史御史㳺元督運在黎陽𤣥感謂曰獨)¶
　(夫肆虐䧟身絶域此天亡之時也我今親帥義兵以/誅無道卿意何如元正色曰尊公荷國寵靈近古無)¶
　(比公之弟兄青紫交映當謂竭誠盡節上荅鴻恩豈/意墳土未乾親圖反噬僕有死而已不敢聞命𤣥感)¶
<pb:KR2o0020_WYG_050-24a>¶
　(怒而囚之屢脅以兵不能屈乃殺之元明根之孫也/𤣥感選運夫少壯者得五千餘人篙梢三千餘人刑)¶
　(三牲誓衆且諭之曰主上無道不以百姓為念天下/騷擾死遼東者以萬計今與君等起兵以救兆民之)¶
　(弊何如衆皆踊躍稱萬歳乃勒兵部分唐禕逃歸河/内先是𤣥感隂遣召李密及弟𤣥挺密至𤣥感大喜)¶
　(問計密曰天子出征逺在遼外去幽州猶隔千里公/擁兵出其不意長驅入薊扼其咽喉高麗聞之必躡)¶
　(其後不過旬日資糧皆盡其衆不降則潰可不戰而/擒此上計也𤣥感曰更言其次密曰關中四塞天府)¶
　(之國雖有衞文昇不足為意今帥衆鼔行而西經城/勿攻直取長安収其豪傑撫其士民據險而守之天)¶
　(子雖還失其根夲可徐圖也𤣥感曰更言其次密曰/簡兵倍道襲取東都以號令四方但恐唐禕告之先)¶
　(已固守若引兵攻之百日不克天下之兵四靣而至/非僕所知也𤣥感曰不然今百官家口並在東都若)¶
<pb:KR2o0020_WYG_050-24b>¶
　(先取之足以動其心且經城不㧞何以示威公之下/計乃上䇿也遂引兵向洛陽遣𤣥挺將千人為前鋒)¶
　(先取河内唐禕據城拒守又使人告東都越王侗等/勒兵為備𤣥感渡河從者如市使弟積善將兵三千)¶
　(縁洛水西入𤣥挺逾邙山南入𤣥感將三千餘人隨/其後其兵皆執單刀桞楯無弓矢甲胄東都遣河南)¶
　(人逹奚善意将精兵五千人拒積善将作監裴𢎞䇿/將八千人拒𤣥挺善意兵潰鎧仗皆為積善所取𢎞)¶
　(䇿戰敗走𤣥挺不追𢎞䇿退収散兵復結陳以待之/𤣥挺徐至坐息良久忽起擊之宏䇿又敗如是五戰)¶
　(直抵太陽門𢎞䇿將十餘騎馳入宮城餘皆歸於𤣥/感𤣥感每誓衆曰我身為上柱國家累鉅萬金至於)¶
　(冨貴無所求也今不顧族滅者但為天下觧倒懸之/急耳衆皆恱父老争獻牛酒子弟詣軍門請自効者)¶
　(日以千數内史舍人韋福嗣為𤣥感所獲使掌文翰/為書遺樊子蓋數帝罪惡云欲廢昏立明子蓋新自)¶
<pb:KR2o0020_WYG_050-25a>¶
　(外藩入為京官東都舊官多慢之至於部分軍事未/甚承稟裴𢎞䇿失利更使出戰不肯行子蓋斬以狥)¶
　(於是將吏震肅無敢仰視令行禁止𤣥感盡銳攻城/子蓋隨方拒守𤣥感不能克然達官子弟&KR0063;募從軍)¶
　(者聞𢎞䇿死皆不敢入城韓擒虎子世咢等四十餘/人皆降於𤣥感𤣥感悉以清要重任委之収兵得五)¶
　(萬餘人遣世咢圍滎陽顧覺取虎牢以為鄭州刺史/代王侑使衞文昇帥兵救東都至華隂掘楊素塜焚)¶
　(其骸骨示士卒以必死直趨東都城北行感屢破之/𤣥感身先士卒所向摧䧟又善撫恱其下皆樂為之)¶
　(死由是每戰多㨗衆至十萬文昇衆寡不敵死傷且/盡乃更進屯邙山之陽與𤣥感决戰㑹揚𤣥挺中流)¶
　(矢死𤣥感/軍乃稍却)集覧(喑嗚咄嗟喑音音咄當沒反喑嗚懐/怒氣也咄嗟發怒聲也獨夫注見宋)¶
　(明帝泰始元年三牲即毛遂所謂鷄狗馬血是也天/府之國戰國䇿蘓秦說秦惠王曰大王之國地勢形)¶
<pb:KR2o0020_WYG_050-25b>¶
　(便此所謂天府之國高誘注府聚也萬物所聚之地/逹奚代北&KR0232;姓也逹官謂有官職得達於君者記檀)¶
　(弓公之䘮諸達官之長/杖世咢名也咢五各反)質實(蒲山公李宻蒲山縣名/未詳處所唯嘉興府平)¶
　(湖縣東南三十里有蒲山瀕於海邊未知是否李密/隴西成紀人襲父蒲山公爵故稱蒲山公左仗下注)¶
　(見宋文帝元嘉三十年左細仗主黎陽郡名注見漢/成帝綏和三年汲郡注見秦莊襄王三年賛治官名)¶
　(主衆曹文書隋文帝改别駕治中為長史司馬焬帝/罷之置賛治唐高祖改賛治曰治中即今之通判是)¶
　(也逗遛注見漢宣帝夲始三年衛州注見秦王政三/年朝歌黎州注見漢成帝綏和三年黎陽河内縣名)¶
　(注見周赧王五十三年野王懐州注見宋順帝昇平/元年㳺元廣平任人寶藏之子薊縣名注見漢帝𤣥)¶
　(更始二年關中注見唐𤣥宗開元十一年京兆洛水/注見漢高后三年邙山注見漢靈帝中平六年河南)¶
<pb:KR2o0020_WYG_050-26a>¶
　(縣名注見周顯王三年洛陽將作監官名事物紀原/云少昊五雉為五工正與唐虞之共工周官考工之)¶
　(所記皆將作之任也秦始置將作少府漢景帝更為/大匠隋開皇中改將作寺曰監故大匠之名亦更為)¶
　(監滎陽縣名注見秦莊襄王元年虎牢關名注見晉/帝奕太和四年鄭州注見梁武帝普通六年鄭城華)¶
　(隂縣名注見周顯王三十七年隂晉一統志/云楊素塜在西安府華隂縣東二十五里)¶
　　發明(春秋之法凡弑君之賊討在四鄰則責其國/討在夷狄則責中國皆所以示急於討賊之)¶
　　(義也楊廣之逆綱目既正其罪於前故凡羣盗之/反皆以起兵書之若夫楊𤣥感者乃楊素之子素)¶
　　(首畫謀逆預聞其故則𤣥感是為逆黨今又舉兵/向闕綱目胡為亦書起兵嗚呼於此可以見討賊)¶
　　(之尤急矣夫惟急於討賊雖盗賊夷狄皆予其討/至於親其逆黨亦不暇顧必志於得賊而後已正)¶
<pb:KR2o0020_WYG_050-26b>¶
　　(猶今捕盜之法或其徒中自能告首亦與免罪行/賞此類是也立法若是可謂嚴哉雖然𤣥感曷不)¶
　　(書討曰討大矣𤣥感初非真能討賊者使其能指/楊廣弑父與君之罪正名舉義若漢王之討項籍)¶
　　(名其為賊則綱目亦必以討予之矣然則討賊若/此其急為賊者豈有容足之地哉故曰綱目修而)¶
　　(亂臣賊/子懼)¶
帝引軍還遣宇文述來䕶兒等擊楊𤣥感¶
　(遼東城久不㧞帝遣造布囊百萬貯土欲積於大道/高與城齊使戰士登而攻之又作八輪樓車高出於)¶
　(城欲俯射城内㑹楊𤣥感反書至帝大懼引蘓威入/帳中謂曰此兒聰明得無為患威曰𤣥感麄踈必無)¶
　(所慮但恐因此寖成亂階耳帝又聞達官子弟皆在/𤣥感所益憂之兵部侍郎斛斯政素與𤣥感通謀内)¶
<pb:KR2o0020_WYG_050-27a>¶
　(不自安亡奔高麗帝夜召諸將使引軍還資械委棄/衆心恟懼無復部分高麗覺之然疑其詐經二日乃)¶
　(出兵追躡而不敢逼帝遣虎賁郎將陳稜攻元務夲/於黎陽又遣宇文述屈突通乗傳發兵以討𤣥感來)¶
　(護兒至東萊聞𤣥感圍東都召諸將議旋軍救之諸/將咸以無敕不宜擅還䕶兒厲聲曰洛陽被圍心腹)¶
　(之疾高麗逆命猶疥癬耳公家之事知無不為專擅/在吾不關諸人有沮議者軍法從事即日囬軍令子)¶
　(𢎞整馳驛奏聞帝時還至涿郡已敕䕶兒救東都見/𢎞整甚恱先是將軍李子雄坐事除名從軍自効帝)¶
　(疑之詔鎻子雄送行在所/子雄殺使者逃奔𤣥感)質實(乘傳注見漢/景帝三年)¶
秋七月餘杭劉元進兵起¶
　(元進手長尺餘臂垂過膝自以相表非常隂有異志/㑹帝再發三吳兵征高麗三吳兵皆相謂曰往歳天)¶
<pb:KR2o0020_WYG_050-27b>¶
　(下全盛吾軰父兄征高麗者猶大半不返今已罷弊/復為此行吾屬無遺類矣由是多亡命郡縣捕之急)¶
　(聞元進舉兵亡命者雲/集旬月間衆至數萬)集覽(餘杭漢㑹稽郡邑隋置/杭州唐改餘杭郡今杭)¶
　(州餘杭縣是也三吳注/見晉安帝元興元年)質實(餘杭縣名注/見大業六年)¶
楊𤣥感引兵趣潼關八月宇文述等追之𤣥感敗死¶
　(楊𤣥感得韋福嗣委以心膂不復專任李密福嗣每/畫䇿皆持两端密揣知其意謂𤣥感曰福嗣元非同)¶
　(盟實懐觀望明公聽之必為所誤請斬之𤣥感不聽/密退謂所親曰楚公好反而不欲勝吾屬今為虜矣)¶
　(李子雄勸𤣥感速稱尊號𤣥感以問密密曰兵起以/來雖復頻㨗至於郡縣未有從者東都守禦尚彊天)¶
　(下救兵益至公當挺身力戰早定關中乃亟欲自尊/何示人不廣也𤣥感笑而止屈突通引軍屯河陽宇)¶
<pb:KR2o0020_WYG_050-28a>¶
　(文述繼之子雄曰通曉習兵事若一得渡河則勝負/難决不如分兵拒之通不能濟則樊衞失援𤣥感然)¶
　(之將拒通樊子蓋知其謀數擊其營𤣥感不得往通/濟河軍於破陵𤣥感分為兩軍西拒文昇東拒通子)¶
　(蓋復出兵大戰𤣥感軍屢敗子雄曰援軍益至不可/乆留不如直入關中開永豐倉以賑貧乏三輔可指)¶
　(麾而定據有府庫東靣而争天下亦覇王之業也㑹/華隂諸楊請為鄉導𤣥感引兵西趣潼關宇文述等)¶
　(諸軍躡之至𢎞農宮太守蔡王智積曰𤣥感聞大軍/將至欲西圖關中若成其計則難克也當以計縻之)¶
　(使不得進不出一旬可以成擒及𤣥感軍至城下智/積登陴詈之𤣥感怒留攻之李密諫曰公今詐衆西)¶
　(入軍事貴速况乃追兵將至安可稽留若前不得據/關退無所守大衆一散何以自全𤣥感不從遂攻之)¶
　(三日不㧞乃引而西至閿鄉宇文述衞文昇來䕶兒/屈突通等軍追及之𤣥感布陳亘五十里且戰且行)¶
<pb:KR2o0020_WYG_050-28b>¶
　(一日三敗乃獨與十餘騎奔上洛自度不免謂積善/曰我不能受人戮辱汝可殺我積善抽刀斫殺之因)¶
　(自刺不死/追兵執之)集覧(潼關注見漢獻帝建安十六年/閺鄉注見晉安帝義熙十三年)質實¶
　(河陽縣名注見唐昭宣帝天祐二年樊衞謂樊子蓋/衞文昇破陵地名未詳處所三輔注見漢武帝征和)¶
　(元年𢎞農郡名注見周顯王四十五年陜蔡國名注/見秦二世二年上蔡登陴注見梁武帝天監二年上)¶
　(洛縣名注見晉/元帝大興元年)¶
　　發明(綱目立法甚嚴煬既書弑故凡羣盗及反者/皆書起兵其間亦有死節如御史㳺元將軍)¶
　　(獨孤盛給事許善心之類皆不得書於冊蓋以其/盡節於弑逆之人故不足予之耳至是上書來䕶)¶
　　(兒擊𤣥感不以討書此書𤣥感敗死不書伏誅下/書殺𤣥感黨與亦不書誅書法若此可謂得春秋)¶
<pb:KR2o0020_WYG_050-29a>¶
　　(謹𫿞之㫖矣一字褒/貶非君子孰能修之)¶
以唐公李淵為𢎞化留守¶
　(帝以𢎞化留守元𢎞嗣斛斯政之親也遣衞尉少卿/李淵馳往執之因代為留守淵御衆寛簡人多附之)¶
　(帝以淵相表竒異又名應圖䜟忌之未幾徴詣行在/所淵遇疾未謁其甥王氏在後宮帝問曰汝舅來何)¶
　(遲王氏以疾對帝曰可得死否/淵聞之懼因縱酒納賂以自晦)質實(𢎞化郡名注見/周顯王四十一)¶
　(年義/渠)¶
吳郡朱燮晉陵管崇兵起¶
　(燮渉獵經史頗知兵法為崑山縣博士與數十學生/起兵民苦役者赴之如歸崇志氣倜儻隠居常熟群)¶
<pb:KR2o0020_WYG_050-29b>¶
　(盗相與奉之時帝在涿群命虎牙郎將趙六兒將兵/萬人屯楊子以備南賊崇遣將陸顗襲破其營収其)¶
　(噐械軍資/衆至十萬)集覧(常熟漢吳郡縣按吳郡隋改蘓州今/平江府是楊子今直州縣縣南有楊)¶
　(子江與浙西/鎮江府分界)質實(吳郡注見漢獻帝建興三年晉陵/郡名注見大業十二年毘陵一統)¶
　(志云崑山縣夲秦之婁縣地屬㑹稽郡漢因之晉屬/吳郡梁天監中置信義縣大同初又分置崑山縣以)¶
　(山為名隋初二縣俱廢尋復置崑山縣屬吴郡唐屬/蘓州宋屬平江府元陞為崑山州至夲朝初改為縣)¶
　(屬蘓州府倜儻注見後漢主延熙十四年常熟夲漢/之吳縣地名晉初分置海虞縣屬吳郡東晉又分置)¶
　(南沙縣屬晉陵郡梁又分置常熟縣屬信義郡隋徙/常熟治南沙而以海虞縣省入屬蘓州唐武徳間移)¶
　(治海虞城宋屬平江府元陞為常熟州至本朝初復/改為縣屬蘇州府揚子江名注見文帝開皇十年集)¶
<pb:KR2o0020_WYG_050-30a>¶
　(覧指為縣名蓋揚子縣乃唐永淳初始/置隋時曷嘗有揚子縣哉觀者察焉)¶
殺楊𤣥感黨與三萬餘人¶
　(帝使大理卿鄭善果御史大夫裴藴刑部侍郎骨儀/與留守樊子蓋推𤣥感黨與謂曰𤣥感一呼而從者)¶
　(十萬益知天下人不欲多多即相聚為盗耳不盡加/誅無以懲後由是所殺三萬餘人枉死者大半𤣥感)¶
　(之圍東都也開倉賑給百姓凡受米者皆坑之於都/城之南𤣥感所善文士王胄坐徙邉亡命捕得誅之)¶
　(帝善屬文不欲人出其右薛道衡死帝曰更能作空/梁落燕泥否胄死帝誦其佳句曰庭草無人隨意緑)¶
　(復能作此語邪帝自負才學毎驕天下之士常謂侍/臣曰天下皆謂朕承藉緒餘而有四海設令朕與士)¶
　(大夫高選亦當為天子謂祕書郎虞世南曰我性不/喜人諌若位望通顯而諌以求名者彌所不耐至於)¶
<pb:KR2o0020_WYG_050-30b>¶
　(卑賤之士雖少寛假然卒不置之/地上汝其知之世南世基之弟也)集覧(骨儀姓名也/承藉緒餘緒)¶
　(殘也承藉他人殘餘之業也莊/子讓王篇其緒餘以為國家)質實(鄭善果鄭州滎/澤人虞世南餘)¶
　(姚人荔/之子)¶
冬十月遣將軍吐萬緒擊劉元進¶
　(劉元進將渡江㑹楊𤣥感敗朱燮管崇共迎元進推/以為主據吳郡稱天子署置百官毘陵東陽㑹稽建)¶
　(安豪傑多執長吏以應之帝遣左屯衞大/將軍吐萬緒光祿大夫魚俱羅將兵討之)集覧(吐萬/緒吐)¶
　(萬&KR0232;姓也/緒其名)質實(毘陵郡名注見大業十二年東陽郡/名注見晉哀帝興寜三年㑹稽郡名)¶
　(注見漢和帝永元元年建安/郡名注見晉武帝泰始五年)¶
<pb:KR2o0020_WYG_050-31a>¶
十一月將軍馮孝慈擊張金稱敗死○十二月内史舍¶
人韋福嗣等伏誅¶
　(楊𤣥感之西也韋福嗣亡詣東都歸首樊子蓋得其/書草封以呈帝帝命執送行在李宻亡命為人所獲)¶
　(送東都子蓋鎻送福嗣宻及楊積善王仲伯等十餘/人詣高陽宻與仲伯等竊謀亡去悉使出其所賫金)¶
　(以示使者曰吾等死日此金並留付公幸用相瘞其/餘即皆報徳使者許諾防禁漸弛宻請通市酒食毎)¶
　(宴飲諠譁竟夕使者不以為意行至魏郡石梁驛飲/防守者皆醉穿墻而逸宻呼福嗣福嗣曰我無罪天)¶
　(子不過一靣責我耳至高陽帝以書草示福嗣収付/大理宇文述請為重法以肅將來十二月就野外縳)¶
　(諸應刑者於格上使九品以上持兵/斫射支體糜碎積善福嗣仍加車裂)集覧(格上格謂/戰格即今)¶
<pb:KR2o0020_WYG_050-31b>¶
　(彭排也釋名彭旁也言/在身旁排敵禦攻也)質實(高陽縣名注見晉愍帝/建興四年魏郡注見漢)¶
　(元帝建昭二年石梁驛未詳處所/車裂注見晉元帝太興三年轘)¶
　　書法(𤣥感黨皆書殺惡廣也福嗣亦其黨獨書伏/誅母乃助之虐乎福嗣反覆見義不明數廣)¶
　　(十罪似也未幾而亡歸自首矣亦既鎻送李宻呼/與俱去乃自謂無罪猶冀茍全綱目獨書伏誅所)¶
　　(以别於起/義者也)¶
　　發明(韋福嗣亦𤣥感之黨何以獨書伏誅福嗣既/從𤣥感𤣥感委以心膂反乃首䑕両端䧟𤣥)¶
　　(感於敗死今又亡詣東都自首則是反覆背叛之/人耳故特書誅以罪之夫豈予焬之討有罪哉)¶
唐縣扶風妖人作亂討平之質實(一統志云唐縣漢初/所置屬中山國即堯)¶
<pb:KR2o0020_WYG_050-32a>¶
(為唐侯國於此春秋為鮮虞邑北齊省入安喜縣隋復/置唐縣屬定州唐因之五代梁改為中山縣晉改為博)¶
(陵縣漢復為唐縣宋金元俱仍舊王夲朝因之/改屬保定府扶風郡名注見周顯  八年岐)○吐萬¶
緒擊劉元進破之管崇敗死詔徴緒還遣王世充代將¶
元進朱燮皆敗死¶
　(劉元進攻丹陽吐萬緒濟江擊破之元進結柵拒緒/相持百餘日元進兵潰夜遁保壘與朱燮管崇等連)¶
　(營百餘里緒乗勝進擊復破之斬崇然百姓從亂者/如歸市賊敗而復聚其勢益盛緒以士卒疲弊請息)¶
　(甲待來春帝不恱魚俱羅亦以賊非嵗月可平潜迎/諸子於洛帝怒有司希㫖奏緒怯懦俱羅敗衂俱羅)¶
　(坐斬徴緒詣行在緒憂憤道卒帝更遣江都丞王世/充發淮南兵數萬人討元進世充渡江頻戰皆㨗元)¶
<pb:KR2o0020_WYG_050-32b>¶
　(進燮敗死餘衆降散世充召降者於通𤣥寺佛像前/焚香為誓約降者不殺散者聞之歸首畧盡世充悉)¶
　(阬之死者三萬餘人由是餘黨復相聚為盗官軍不/能討以至隋亡帝以世充有將帥才益加寵任又詔)¶
　(凡為盗者籍沒其家時群盗所在皆&KR0034;/郡縣官因之各專威福生殺任意矣)集覧(敗衂衂/女六反)¶
　(挫也亦/敗北也)質實(丹陽郡名注見漢/明帝永平十三年)¶
杜伏威起兵掠江淮¶
　(章丘杜伏威與臨濟輔公祏為刎頸交俱亡命為羣/盗伏威年十六毎出則居前入則殿後由是其徒推)¶
　(以為帥下邳苖海潮亦聚衆為盗伏威使公祏謂之/曰我與君同苦隋政各舉大義力分勢弱常恐被擒)¶
　(若合而為一則可以敵隋矣君能為主吾當敬從自/揆不堪宜來聽命不則一戰以决雌雄海潮懼即帥)¶
<pb:KR2o0020_WYG_050-33a>¶
　(其衆降之伏威轉掠淮南江都留守遣校尉宋顥討/之伏威與戰陽敗引顥衆入葭葦中因從上風縱火)¶
　(顥衆皆/燒死)集覧(輔公祏輔姓也左傳有晉大夫輔樂又/智果以智伯必貳其宗改姓輔氏殿後)¶
　(注見漢昭烈帝章/武二年顥胡杲反)質實(臨濟縣名注見秦二世二年/下邳縣名注見漢高帝六年)¶
(甲/戌)十年春二月徴天下兵伐高麗三月帝如涿郡秋七¶
月次懐逺鎮高麗遣使請降¶
　(詔百僚議伐高麗數日無敢言者遂復徴天下兵百/道俱進三月帝發高陽士卒在道亡者相繼至臨渝)¶
　(宮禡祭斬叛軍者以釁鼔亦不能止時天下已亂所/徴兵多不至高麗亦困弊來䕶兒至卑奢城高麗舉)¶
　(兵逆戰䕶兒擊破之將趣平壤高麗王元懼遣使乞/降因送斛斯政帝大恱遣使持節召䕶兒還䕶兒集)¶
<pb:KR2o0020_WYG_050-33b>¶
　(衆曰大軍三出未能平賊勞而無功吾竊耻之今高/麗實困以此衆擊之不日可克吾欲進兵徑圍平壤)¶
　(取高元獻㨗而歸不亦善乎荅表請行長史崔君肅/固爭䕶兒不可曰吾在閫外事當專决寜得高元還)¶
　(而獲譴捨此成功所不能也君肅告衆曰若違詔書/必當獲罪諸將懼俱請還䕶兒乃奉詔八月帝班師)¶
　(邯鄲賊帥楊公卿帥其黨八千人抄駕後/第八隊得飛黄上廐馬四十二匹而去)集覧(禡祭/說文)¶
　(師旅所止地祭之於内曰類於野曰禡記王制天子/將出征類乎上帝禡於所征之地注禡師祭也為兵)¶
　(禱也其禮亦亡禡馬怕反又音百大雅曰是類是禡/師祭也釁鼔應劭曰釁祭也新鼓殺牲以血塗釁郄)¶
　(因而祭之曰釁瓉曰按禮記及大戴禮有釁廟之禮/皆無祭事索隐曰說文釁血祭也司馬法曰血於鼙)¶
　(鼔者神戎噐也顔師古曰凡殺牲以血祭者皆名為/釁臣瓉以為皆無祭事非也今釁鼓謂殺之以塗釁)¶
<pb:KR2o0020_WYG_050-34a>¶
　(於鼔爾春秋傳不以纍臣釁鼔即其義也又左傳定/四年君以軍行祓社釁鼓注師出先有事祓禱於社)¶
　(稷之宜社於是殺牲以血塗鼓鼙為釁鼓/祓音弗飛黄良馬名古賦云飛黄服皁)質實(一統/志云)¶
　(臨渝宮在永平府撫寜縣境内卑奢城未詳處所班/師注見陳後主禎明元年邯鄲縣名注見周威烈王)¶
　(二十/三年)¶
　　書法(前書擊高麗矣此書伐何竟降賊也弑逆之/賊夷狄得而誅之既降賊矣故特從恒辭書)¶
　　(伐/)¶
冬十月還西京¶
　(以高麗使者及斛斯政告太廟仍徴高麗王元入朝/元竟不至敕將帥𫿞裝更圖後舉竟不果行初開皇)¶
<pb:KR2o0020_WYG_050-34b>¶
　(之末國家殷盛朝野皆以高麗為意劉炫獨以為不/可作撫夷論以刺之至是其言始驗殺斛斯政烹其)¶
　(肉使百官噉之佞/者或噉之至飽)質實(劉炫河間/景城人)¶
十一月祀南郊大風¶
　(有事於南郊帝不齋於次詰朝備法駕至即行禮是/日大風一獻禮畢御馬疾驅而歸胡氏曰董子有言)¶
　(自非大無道之君天必扶持而安全之故時出災異/以警戒之至於再至於三而猶不悛然後改命有徳)¶
　(若隋煬十有四年之間無復災異之變蓋其奪宗為/儲是日四海地震天既以告文帝而不知戒焉則亦)¶
　(已矣天意若曰罪惡如煬者非所告也中間山東河/南大水底柱偃河逆流則是徴兵逺伐山東盗起人)¶
　(心愁怨侵廹隂陽之應爾或曰使煬而知懼罷兵脩/政可有瘳乎曰罪有輕重惡有大小惡輕罪小悔而)¶
<pb:KR2o0020_WYG_050-35a>¶
　(改往聖人所許也五刑之屬三千而無弑父之條是/不孝不足以盡之而煬也犯焉縱使息役罷兵省徳)¶
　(脩政是一杯水不足以救一車薪之火亦無全而歸/之之理矣至是郊而大風正與慕容超同符蓋天動)¶
　(威以絶/之也)集覧(齋於次周禮王朝日祀五帝則張大次/小次鄭元曰大次以候止息小次以候)¶
　(行禮山谷集曰凡言設大次小次者皆幄也大次在/壇壝之外小次去壇逺矣董子董仲舒奪宗為儲太)¶
　(子曰儲君煬帝初為晉王謀廢太子勇而求為太子/是為奪宗底柱隁河事在大業七年底柱注見漢成)¶
　(帝綏和二年與慕容超同符慕容超南燕王也晉安/帝義熙四年超祀南郊大風晝晦羽儀帷幄皆毁裂)¶
　(義熙六年晉劉裕/執超斬於建康)質實(詰朝注見梁武帝大同二/年法駕注見漢高后八年)¶
　　書法(慕容超祀南郊嘗大風矣不書大風畧之也/未幾而南燕滅也於是祀南郊書大風隋之)¶
<pb:KR2o0020_WYG_050-35b>¶
　　(㓕也/决矣)¶
　　發明(煬有天地不容之罪乃欲郊見上帝宜乎不/獲顧饗之報也書祀南郊大風天誅之意為)¶
　　(可知/矣噫)¶
離石胡劉苖王兵起集覧(離石胡劉苖王晉末匃奴左/賢王法卑之孫劉淵嘗都離)¶
(石故曰離石胡也苖王劉淵之裔/也離石注見晉惠帝永興元年)¶
　(衆至/數萬)¶
汲郡王徳仁起兵㨿林慮山質實(汲郡注見秦莊襄王/三年汲林慮山注見)¶
(漢帝𤣥更/始二年)¶
<pb:KR2o0020_WYG_050-36a>¶
　(擁衆/數萬)¶
十二月帝如東都殺太史令庾質¶
　(帝將如東都太史令庾質諫曰比歳伐遼民實勞弊/陛下宜鎭撫關内使百姓盡力農桑三五年間四海)¶
　(稍豐實然後廵省於事為宜帝不/恱質辭疾不從帝怒下質獄殺之)質實(東都注見秦/莊襄王元年)¶
　(三川陛下注見漢光/武建武二十七年)¶
齊郡孟讓兵掠盱眙王世充擊破之¶
　(孟讓自長白山㓂掠諸郡至盱眙衆十餘萬㨿都梁/宮阻淮為固江都丞王世充將兵拒之栅塞險要羸)¶
　(形示弱民間亦皆結堡自固野無所掠賊衆漸餒乃/留兵圍栅分人於南方抄掠世充伺其懈縱兵出擊)¶
<pb:KR2o0020_WYG_050-36b>¶
　(大破之/讓遁去)集覽(長白山在黄龍府西今遼東咸陽府界/中按金國志長白山在今山東南千餘)¶
　(里白衣觀音所居其山禽獸皆白黒水發源於此舊/名粟末河契丹主徳光破晉改名混同江都梁宮都)¶
　(梁郡名今招信軍是也盱眙縣西有都梁/山隋於此置宮因名焉其山出都梁香)正誤(長白/山今)¶
　(按長白山在淄州宋白曰隋改武彊為長山縣以縣/西南山十五里長白山得名大業七年鄒平民王薄)¶
　(㨿長白山剽掠齊濟之郊/集覧以為在遼東非也)質實(齊郡注見漢景帝三/年濟南盱眙縣名注)¶
　(見秦二世二年一統志云都梁宮在鳳陽府盱眙縣/西南三里今名都梁臺相傳隋煬帝所築遺址尚存)¶
　(江都縣名注見漢獻帝興平元/年抄掠注見恭帝皇泰二年)¶
以張須陁為河南討捕大使¶
<pb:KR2o0020_WYG_050-37a>¶
　(齊郡賊帥左孝友衆十萬屯蹲狗山張湏陁列營逼/之孝友窘廹出降湏陁威振東夏以功遷通守領河)¶
　(南道十二郡黜陟討捕大使涿郡賊帥盧明月衆十/餘萬軍祝阿湏陀將萬人邀之相持十餘日糧盡將)¶
　(退謂將士曰賊見吾退必悉衆來追若以千人襲㨿/其營可有大利此誠危事誰能往者衆莫對唯羅士)¶
　(信及秦叔寶請行於是湏陁委栅而遁使二人分將/千兵伏葭葦中明月悉衆追之士信叔寶馳至其栅)¶
　(柵門閉二人超升其樓各殺數人營中大亂二人斬/關以納外兵因縱火焚其三十餘栅烟焰漲天明月)¶
　(奔還湏陁回軍奮擊大破之明/月以數百騎遁去所俘斬無筭)質實(河南地名注見/宋主昱元徽元)¶
　(年蹲狗山未詳處所祝阿縣名注見周/烈王六年秦叔寶即秦瓊齊州歴城人)¶
(乙/亥)十一年春正月増秘書省官百二十員¶
<pb:KR2o0020_WYG_050-37b>¶
　(帝好讀書著述自為揚州總管置王府學士至百人/常令脩撰自經術文章兵農地理醫卜釋道乃至蒱)¶
　(博鷹狗皆為新書無不精洽共成萬七千餘卷初西/京嘉則殿有書三十七萬卷帝命秘書監栁顧言等)¶
　(詮次除其&KR0232;重猥雜得三萬七千餘卷納於東都/脩文殿又冩五十副夲分置西京東都宮省官府)質¶
　實(揚州注見漢武帝元朔五年淮/南蒱博注見晉明帝太寜三年)¶
　　發明(學之為王者事其已久矣堯舜禹湯文武汲/汲仲尼皇皇皆是物也自後世以來人主好)¶
　　(學者無幾然亦有好之而無補於事如梁繹隋煬/之徒者何哉夫學之為道雖非一端要以孝弟仁)¶
　　(義為夲二君為子則不孝為弟則不悌為君則不/仁為人則不義是其大夲已失矣雖朝誦夜習亦)¶
　　(復何益况又其所謂學亦徒從事華藻之末者乎/綱目於隋書其増秘書官至百二十員之衆若足)¶
<pb:KR2o0020_WYG_050-38a>¶
　　(以見崇尚之意然其虗文無實棄/本事末之義亦固隐然在其中矣)¶
二月詔村塢皆築城○上谷王須㧞魏刀兒兵起¶
　(上谷賊帥王須㧞自稱漫天王魏刀兒自稱/歴山飛衆各十餘萬北連突厥南宼燕趙)質實(上/谷)¶
　(郡名注見秦王政三年突厥北狄國名注見梁武帝/大同十一年燕趙二國名燕注見唐高祖武徳四年)¶
　(幽州趙注見/漢景帝三年)¶
殺郕公李渾夷其族¶
　(初高祖夣洪水沒都城意惡之故遷都大興申公李/穆卒孫筠襲爵叔父渾忿其吝嗇使兄子善衡殺之)¶
　(而謂妻兄宇文述曰若得紹封當歳奉國賦之半述/為之言得為嗣二歳後&KR0735;不復以國賦與述述大恨)¶
<pb:KR2o0020_WYG_050-38b>¶
　(之至是累官大將軍改封郕公帝以其門族彊盛忌/之㑹有方士言李氏當為天子勸帝盡誅李姓渾從)¶
　(子將作監敏小名洪兒帝疑其名應䜟嘗靣告之冀/其引决敏大懼數與渾及善衡屏人私語述譛之於)¶
　(帝遣郎將裴仁基表告渾反帝収渾等遣裴藴等雜/治之數日不得反狀帝更遣述述誘教敏妻為表誣)¶
　(告渾謀因度遼與子弟襲御營立敏為天子持入/奏之殺渾敏善衡及宗族三十二人敏妻亦鴆死)集¶
　覧(郕字亦作成春秋魯孟氏邑杜預曰㤗山郡鉅平/縣東南有成城括地志云故郕城在兖州泗水縣)¶
　(西北引决注見宋/明帝㤗始七年)質實(申縣名注見齊武帝永明五/年李穆趙郡平棘人一統志)¶
　(云郕隋之縣名屬魯郡即春秋時郕子國唐初屬/兖州後省之故城在兖州府汶上縣北三十二里)¶
　　發明(國之將亡必有妖孽隋文以簒弑得國猜忌/殘忍殺戮甚多初無祈天永命之徳身且不)¶
<pb:KR2o0020_WYG_050-39a>¶
　　(保諸子皆非良死不善之報昭然甚明况煬又以/惡逆趣之固無延世之理圗䜟之言雖不為無據)¶
　　(然不可得而移也李渾之死書殺書爵則其無罪/可知然使殺之果當其罪則夫群盗蝟集亦豈能)¶
　　(長保有國哉末年江都之旤乃宇文氏而非李氏/亦可以為濫殺無辜者之戒矣殷鍳若此猶有以)¶
　　(官爵封邑皆有武字而殺李君羡為/女主武氏之應者其亦可哀也哉)¶
孔雀集朝堂百官稱賀¶
　(有二孔雀自西苑飛集朝堂親衞校尉高徳儒等十/餘人見之奏以為鸞時孔雀已去無可得驗於是百)¶
　(官稱賀拜徳儒朝/散大夫賜物百叚)質實(孔雀格物論孔雀文禽也廣/益諸州所産高四五尺雌者)¶
　(尾短無金翠雄者五年始成初春而生三四月後復/凋與華蕚俱榮衰土人取其尾者持刀於叢篁幽隠)¶
<pb:KR2o0020_WYG_050-39b>¶
　(處伺過急斷其尾回首/一顧金翠無復光彩矣)¶
　　書法(直書其事貶/義自見矣)¶
夏四月帝如汾陽宮○以李淵為山西河東撫慰大使¶
　(以淵承制黜陟討捕羣盗淵行/至龍門擊賊帥母端兒破之)質實(一統志云山西/古冀州地漢冀)¶
　(州西境河東等郡屬司𨽻置并州部刺史察舉太原/上黨雲中鴈門等郡而不常所治東漢并州治晉陽)¶
　(唐貞觀初置河東道開元中置河東採訪處置使治/蒲州後改採訪為觀察其治仍舊宋置河東路經畧)¶
　(安撫使以太原守臣兼領元以冀寜諸路直𨽻省部/置河東山西道宣慰使司於大同置河東山西道肅)¶
　(政廉訪司於冀寜至夲朝置山西等處承宣布政使/司領太原平陽大同三府澤潞汾遼五州云河東郡)¶
<pb:KR2o0020_WYG_050-40a>¶
　(名注見漢獻帝建安七年龍/門縣名注見文帝仁壽三年)¶
秋八月帝廵北邉突厥始畢可汗入宼帝入鴈門始畢¶
圍之九月乃觧考異(提要入/作之)¶
　(初裴矩以突厥始畢可汗部衆漸盛獻䇿分其勢欲/以宗女嫁其弟叱吉設拜為南靣可汗叱吉不敢受)¶
　(始畢聞而慚怨突厥之臣史蜀胡悉多謀畧矩詐與/為互市誘殺之遣使詔始畢曰史蜀胡悉叛可汗來)¶
　(降我已相為斬之始畢由是不朝八月帝廵北邉始/畢帥騎數十萬謀襲乗輿義成公主先遣使者告變)¶
　(車駕馳入鴈門齊王暕以後軍保崞縣突厥圍鴈門/城中兵民十五萬口食僅可支二旬鴈門四十一城)¶
　(突厥盡克之唯鴈門崞不下突厥急攻鴈門矢及御/前帝大懼抱趙王杲而泣目盡腫宇文述勸帝簡精)¶
<pb:KR2o0020_WYG_050-40b>¶
　(銳潰圍而出蘇威曰城守則我有餘力輕騎乃彼之/所長陛下萬乗之主豈宜輕動尚書樊子蓋曰陛下)¶
　(乗危徼幸一朝狼狽悔之何及不若㨿堅城以挫其/銳坐徴四方兵使入援陛下親撫循士卒諭以不復)¶
　(征遼厚為勲格必人人自&KR0108;何憂不濟内史侍郎蕭/瑀以為突厥之俗可賀敦預知軍謀且義成公主以)¶
　(帝女嫁外夷必恃大國之援若使一介告之借使無/益庸亦何損又發明詔諭將士以赦高麗專討突厥)¶
　(則衆心皆安人自為戰矣瑀皇后之弟也虞世基亦/以是勸帝帝從之帝親廵將士謂之曰努力擊賊茍)¶
　(能保全凡在行陳勿憂富貴必不使有司弄刀筆破/汝勲勞乃下令守城有功者無官直除六品有官以)¶
　(次増益於是衆皆踴躍晝夜拒戰又詔天下募兵守/令俱來赴難李淵之子世民年十六應募𨽻屯衞將)¶
　(軍雲定興說之曰始畢敢舉兵圍天子必謂我倉猝/不能赴援故也宜晝則引旌旗令數十里不絶夜則)¶
<pb:KR2o0020_WYG_050-41a>¶
　(鉦鼓相應虜必謂救兵大至望風遁去定興從之帝/遣間使求救於義成公主公主遣使告始畢云北邉)¶
　(有急諸郡援兵亦至九月始畢觧圍去/帝遣騎追躡得老弱二千餘人而還)集覧(叱吉設/突厥謂)¶
　(别部興兵者曰設叱吉其號也崞縣注見晉懐帝永/嘉四年勲格勲王功也格者百官有司之所常行者)¶
　(也唐太宗時士卒以軍功致位五品者豫士流/時人謂之勲格可賀敦注見梁武帝普通元年)質實¶
　(乗輿注見漢安帝延光四年鴈門郡名注見秦王政/三年義成縣名注見唐懿宗咸通十年狼狽注見漢)¶
　(獻帝初平三年蕭瑀/蘭陵人梁明帝之子)¶
　　書法(高帝書被圍平城不以足加首也此書始畢/圍之何廣賊也突厥圍之不足為賊諱也然)¶
　　(則曷為以入宼書弑逆之賊夷狄得而誅/之乃復觧圍是縱賊也故從恒辭書宼)¶
<pb:KR2o0020_WYG_050-41b>¶
冬十月帝還東都考異(此上間無異/事帝字羡)¶
　(車駕還至太原蘇威曰今盗賊不息士馬疲弊願陛/下亟還西京深固根夲為社禝計帝初然之宇文述)¶
　(曰從官妻子多在東都宜向洛陽自潼關入帝從之/既至東都顧眄街衢謂侍臣曰猶大有人在意謂平)¶
　(楊𤣥感殺人尚少故也蘇威追論勲格太重宜加斟/酙樊子蓋固請以為不宜失信帝曰公欲収物情邪)¶
　(子蓋懼不敢對帝性吝官賞初平楊𤣥感應授勲者/多乃更置戎秩建節奮武宣惠綏徳懐仁秉義奉誠)¶
　(立信等尉將士守鴈門者萬七千人至是得勲者纔/千五百人一戰得第一勲者進一階先無戎秩者止)¶
　(得立信尉無勲者四戰進一階又議伐高麗由是將/士憤怨初蕭瑀以外戚有才行得掌機要瑀性剛鯁)¶
　(數言事忤㫖帝漸踈之及鴈門圍觧帝謂羣臣曰突/厥狂悖勢何能為蕭瑀遽相恐動情不可恕候衞將)¶
<pb:KR2o0020_WYG_050-42a>¶
　(軍楊子崇從至汾陽知突厥必為宼屢請早還不納/至是怒之曰子崇怯懦驚動衆心不可居爪牙官皆)¶
　(出為/郡守)質實(太原郡名注見齊明帝建武三年并州社/稷注見新莾天鳳元年潼關注見漢獻帝)¶
　(建安十六年陛下注見漢光武建武二/十七年汾陽縣名注見大業十三年)¶
詔江都更造龍舟¶
　(楊𤣥感之亂龍舟皆焚詔江都/更造數千艘制度仍大於舊者)質實(艘䟽鳩反船之/緫名江都縣名)¶
　(注見漢獻帝/興平元年)¶
東海李子通據海陵¶
　(子通有勇力先依長白山賊帥左才相羣盗皆殘忍/而子通獨寛仁由是人多歸之未半歳有衆萬人才)¶
<pb:KR2o0020_WYG_050-42b>¶
　(相忌之子通引去度淮與杜伏威合伏威選軍中壮/士養為假子凡三十餘人濟隂王雄誕臨濟闞稜為)¶
　(之冠既而子通謀殺伏威遣兵襲之伏威被創雄誕/負之以逃収散兵復振將軍來整又擊子通破之子)¶
　(通帥其餘衆奔海陵/復収兵得二萬人)質實(東海郡名注見秦二世二/年郯淮水名注見漢後主)¶
　(建興二年臨濟縣名注見秦二世二年濟隂縣名注/見漢光武建武八年海陵縣名注見周世宗顯徳五)¶
　(年/)¶
城父朱粲兵起¶
　(粲始為縣佐史從軍亡命聚衆為盗謂之可逹寒賊/自稱迦樓羅王衆至十餘萬引兵轉掠荆沔及山南)¶
　(郡縣所過/噍類無遺)集覧(城父注見秦二世二年下城父/噍類注見漢宣帝地節四年)質實¶
<pb:KR2o0020_WYG_050-43a>¶
　　(荆沔二州名荆注見漢獻帝建安十/二年沔注見晉孝武帝太元六年)¶
　十二月李淵擊敬盤陁等降之¶
　　(詔樊子蓋發關中兵數萬擊絳賊敬盤陁等自汾北/村塢盡焚之賊有降者皆坑之百姓怨憤益相聚為)¶
　　(盗詔以李淵代之有降者淵/引置左右由是賊衆多降)集覧(汾北汾水之北注/見周威烈王二十)¶
　　(三/年)質實(絳州名注見宋文帝/元嘉二十三年東雍)¶
　¶
　¶
　¶
<pb:KR2o0020_WYG_050-43b>¶
　¶
　¶
　¶
　¶
　¶
　¶
　¶
御批資治通鑑綱目卷三十七上¶
