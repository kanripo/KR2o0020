# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:32.736031
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷四十
<pb:KR2o0020_WYG_055-1a>¶
　欽定四庫全書¶
御批資治通鑑綱目卷四十¶
　　(起辛丑唐太宗貞觀十五年/盡辛酉唐髙宗龍朔元年)凡二十一年¶
　(辛/丑)十五年春正月以文成公主嫁吐蕃¶
　　(吐蕃復遣其相禄東贊來請昏上嘉其善應對欲以/琅邪公主外孫段氏妻之辭曰臣國中有婦父母所)¶
　　(聘不可棄也且贊普未得謁公主陪臣何敢先娶上/益賢之然欲撫以厚恩竟不從其志命江夏王道宗)¶
　　(持節送文成公主于吐蕃贊普大喜慕中國衣服儀/衞之羙為公主别築城郭宫室而處之其國人皆以)¶
　　(赭塗面公主惡之贊普禁之亦漸革其猜暴之性遣/子弟入國學受詩書胡氏曰禄東贊雖夷狄然知敬)¶
<pb:KR2o0020_WYG_055-1b>¶
　　　(父母之命守伉儷之情則當聼其義成其羙乃/中國禮義之教矣欲撫以厚恩者獨無他道乎)集覽¶
　　　(伉儷之情伉儷敵也配偶/也左傳不能庇其伉儷)質實(吐蕃西域𦍑屬注見/貞觀八年琅邪公主)¶
　　　(琅邪郡名注見漢光武建武五年公主髙祖之女段/綸之妻注見晉安帝隆安五年陪臣注見漢武帝元)¶
　　　(朔二年文成郡名注見/陳宣帝大建五年定陽)¶
　　　　書法(前書吐蕃㓂松州矣其敗之其請昏皆不書/特書以公主嫁吐蕃何病唐也唐世以是為)¶
　　　　(撫戎之長䇿不復知昏非類忘讐耻之/為可辱矣不書請昏所以深病之也)¶
　　　　發明(自漢髙祖誤聼婁敬之言結昏匈奴後世遂/以為常而不之耻然是時中國甫定瘡痍未)¶
　　　　(瘳冒頓方强邊陲屢警漢祖不修文學不知禮義/之所自出故婁敬得入其說以為一時權宜之舉)¶
<pb:KR2o0020_WYG_055-2a>¶
　　(唐太宗聰明冠古動以帝王為法况今中國方強/四夷歛袵聼命之不暇大非漢初之比胡為反襲)¶
　　(其跡而不知耻哉自是而後遂為唐家故事不可/復止是皆失於貽謀之不善也&KR0224;目於漢止書遣)¶
　　(婁敬徃結和親則見其有不得已之意於唐直書/以文成公主嫁吐蕃則見其權出於己得已而不)¶
　　(己之意其罪唐/為可知矣惜哉)¶
如洛陽宫考異(如上漏/帝字)○夏四月詔以來年二月有事¶
於泰山質實(泰山注見秦始/皇二十八年)○命太常博士吕才刋定¶
隂陽雜書¶
　(上以近世隂陽雜書訛偽尤多命太常博士吕才刋/定上之才皆為之叙質以經史其序宅經曰近世巫)¶
<pb:KR2o0020_WYG_055-2b>¶
　(覡妄分五姓如張王為商武庾為羽似取諧韻至於/以栁為宫以趙為角又復不類或同出一姓分屬宫)¶
　(商或複姓數字莫辦徵羽此則事不稽古義理乖僻/者也叙禄命曰禄命之書多言或中人乃信之然長)¶
　(平坑卒未聞共犯三刑南陽貴士何必俱當六合今/亦有同年同禄而貴賤懸殊共命共胎而夭夀更異)¶
　(此皆禄命不驗之著明者也其叙𦵏曰古者卜𦵏葢/以朝市遷變泉石交侵不可前知故謀之龜筮近代)¶
　(或選年月或相墓田以為窮逹夀夭皆因卜筮所致/按禮天子諸侯大夫𦵏皆有月數是古人不擇年月)¶
　(也春秋九月丁巳𦵏定公雨不克𦵏戊午日下是乃/克𦵏是不擇日也鄭𦵏簡公司墓之室當路毁之則)¶
　(朝而窆不毁則日中而窆子産不毁是不擇時也古/之𦵏者皆於國都之北兆域有常處是不擇地也今)¶
　(以妖巫妄言遂於擗踊之際擇地選時以希富貴或/云辰日不可哭泣遂莞爾而對弔客或云同屬忌於)¶
<pb:KR2o0020_WYG_055-3a>¶
　(臨壙遂吉眼不送其親傷教敗/禮莫斯為甚識者以為確論)集覽(長平坑卒秦将/白起攻趙時趙)¶
　(軍長平秦殺其将趙括坑其降卒四十萬事在周赧/王五十五年南陽貴士漢光武時彭寵李通鄧晨來)¶
　(歙鄧禹岑彭賈復呉漢陳俊任光朱祐杜茂馬成馬/武劉隆韓歆趙熹張堪馮魴蔡少公李軼李守尹敏)¶
　(等皆南陽人並貴士也司墓之/室鄭掌公墓大夫徒屬之家)質實(吕才博州清平/人巫覡注見漢)¶
　(隠帝乾祐三年龜筮龜注見漢武帝元平元年筮揲/蓍以占也擗踊注見宋孝武帝大明六年莞爾小笑)¶
　(貎/)¶
五月有星孛于太微詔罷封禪質實(星孛于太㣲星孛/注見漢後主建興)¶
(十四年太微注見/漢景帝後三年)¶
<pb:KR2o0020_WYG_055-3b>¶
　(從禇遂良/之請也)¶
　　書法(書罷封禪何譏也罷之矣何譏馬罷以星變/則可譏矣綱目書罷封三太宗之封泰山以)¶
　　(星孛罷是年髙宗之封嵩山以有疾罷𢎞道元年/𤣥宗之封西嶽以祠災罷天寳九載皆譏也終綱)¶
　　(目書孛五十三詳漢王/邦三年舍是無書者矣)¶
起復于志寧為太子詹事¶
　(詹事于志寜遭母䘮起復舊職太子治宫室妨農功/好鄭衛之樂寵昵宦官役使司馭不許分畨私引突)¶
　(厥入宮志寕上書切諫太子大怒遣刺客張師政紇/干承基殺之二人入其第見志寕寝處苫塊竟不忍)¶
　(殺胡氏曰太子之於詹事學為父子馬學為君臣焉/太宗使志寕輔導太子而奪其䘮豈其未之思歟然)¶
<pb:KR2o0020_WYG_055-4a>¶
　(志寕不能力辭乃以無事之時從金革之例冒哀居/官則何以訓太子乎宜太子之不納其諫也然太子)¶
　(之欲殺志寕則是刺客之/不如矣其不能終宜哉)集覽(奪其䘮記雜記君子/不奪人之䘮注重䘮)¶
　(禮也又亦不可奪䘮也注不可以輕之於已也以無/事之時從金革之例謂于志寕遭母䘮而起復為太)¶
　(子詹事不可與從金革危急之事一例論也金革之/事注見晉元帝永昌元年又注見唐徳宗貞元十三)¶
　(年/)質實(詹事官名注見髙祖武徳七年寝/處苫塊注見陳宣帝大建六年)¶
　　書法(未有書起復者據袁粲不書書起復何譏也/非有金革之事奪人之䘮自奪其䘮皆非矣)¶
　　(故雖以舊職起復而書若新職者所以志其非金/革也書起復始此終綱目書起復七是年于志寜)¶
　　(𤣥宗聞元二十一年張九齡徳宗貞元十三年張/茂宗憲宗元和四年盧從史長慶元年田布昭宗)¶
<pb:KR2o0020_WYG_055-4b>¶
　　(天復二年韋貽範五代戊申年史/𢎞肇皆譏也免者其惟田布乎)¶
　　發明(志寕奪䘮處職而苫塊自若則是未嘗免䘮/也故書起復志寕而不書志寕起復則罪太)¶
　　(宗之意為多而罪志寕之意為少然志寕既/知其非禮昌若堅辭不就則免君子之譏矣)¶
西突厥咄陸可汗殺沙鉢羅可汗○遣職方郎中陳大¶
徳使髙麗¶
　(大徳初入其境欲知山川風俗所至城邑以綾綺遺/其守者遂得遊歴見中國人隋末從軍沒於髙麗者)¶
　(因問親戚存沒大徳曰皆無恙咸涕泣相告數日後/隋人望之而哭者徧於郊野大徳歸言於上上曰髙)¶
　(麗本四郡地耳吾發卒數萬取之不難但山東州縣/彫瘵未復吾不欲勞之耳范氏曰大徳出使絶域當)¶
<pb:KR2o0020_WYG_055-5a>¶
　(布宣徳澤以懐逺人使聲教所及無思不服而/以賂遺詭詐為諜於外國失使之職豈不辱乎)質實¶
　(髙䴡東胡國名注見漢武帝元封二年朝/鮮山東道名注見宋文帝元嘉二十五年)¶
　　書法(使書名羙也此其羙之歟譏也然則其具官/何若曰以職方出使而賂遺詭詐以為間於)¶
　　(外國非使人之體矣啟太宗征遼之舉者大徳也/故書譏之終綱目使書名三十二詳漢髙帝五年)¶
冬十一月以李世勣為兵部尚書¶
　(并州長史李世勣在州十六年令行禁止民夷懐服/上曰隋煬帝勞百姓築長城以備突厥卒無所益朕)¶
　(惟置李世勣於晋陽而邊塵不驚/其為長城豈不壮哉因有是命)質實(并州注見齊/明帝建武三)¶
　(年晉陽縣名注見周/威烈王二十三年)¶
<pb:KR2o0020_WYG_055-5b>¶
薛延陀攻突厥遣李世勣等將兵討破之考異(討當/作撃)考¶
證(世勣當去世/字討當作撃)¶
　(薛延陀真珠可汗聞上将東封曰天子封泰山邊境/必虚我以此時取思摩如拉朽耳乃命其子大度設)¶
　(發諸部兵合二十萬撃突厥思摩不能禦帥部落入/長城保朔州遣使告急詔遣世勣等分道撃之諸将)¶
　(辭行上戒之曰薛延陀負其彊盛踰漠而南行數千/里馬已疲痩見利不能速進不利不能速退吾已敕)¶
　(思摩燒薙秋草彼糧糗日盡野無所獲卿等俟其将/退與思摩一時奮撃破之必矣十二月世勣敗薛延)¶
　(陀於諾真水斬首三千餘級捕虜五萬餘人大度設/脱身走值大雪人畜凍死者什八九世勣還軍定襄)¶
　集覽(燒薙記月令季夏大雨時行利以殺草注/薙謂迫也芟草也薙他計反又直履反)質實¶
<pb:KR2o0020_WYG_055-6a>¶
　(一統志云長城在大同府北一十里春築土色皆紫/又曰紫塞朔州注見漢髙帝六年馬邑定襄縣名注)¶
　(見晉懐帝/永嘉六年)¶
　　書法(夷蠻相攻恒也撃之過矣書討何思摩唐所/立也延陀既奉詔矣於是又違詔而攻之則)¶
　　(罪也故/書討)¶
(壬/寅)十六年春正月魏王泰上括地志¶
　(泰好學司馬蘇朂說泰以古之賢王皆招士著書故/泰奏請脩括地志於是大開舘舍門庭如市至是上)¶
　(之○泰月給踰於太子禇遂良上䟽曰聖人制禮庶/子雖愛不得踰嫡所以塞嫌疑之漸除禍亂之源也)¶
　(若當親者疎當尊者卑則佞巧之姦乗機而動矣今/魏王新出閣宜示以禮上從之上又令泰徙居武徳)¶
<pb:KR2o0020_WYG_055-6b>¶
　(殿魏徴曰此殿海陵昔嘗居之陛下愛魏王常欲使/之安全宜毎抑其驕奢不可處之嫌疑之地上遽遣)¶
　(泰歸/第)質實(海陵縣名注見周世宗顯徳五年/齊王元吉伏誅諡為海陵王故云)¶
　　書法(獻文不書此何以書譏寵過也於是泰請招/士著書門庭如市奪嫡之志此其漸矣故特)¶
　　(書/之)¶
徙死罪者實西州質實(西州注見齊明帝/建武四年髙昌)○括浮民附¶
籍○以岑文本專知機宻¶
　　書法(專知機宻何譏也國家機宻凡腹心大臣皆/與知之梁書朱异掌機政甲辰年唐書岑文)¶
　　(本專知機宻/是年皆譏也)¶
<pb:KR2o0020_WYG_055-7a>¶
○夏六月詔太子用庫物有司勿為限制¶
　(詔太子用庫物有司勿為限制於是太子發取無度/左庶子張𤣥素上太子書曰恩㫖未踰六旬用物已)¶
　(過七萬驕奢之極孰云過此苦藥利病苦言利行伏/惟居安思危日慎一日太子惡之令戸奴隂伺撃之)¶
　(幾斃胡氏曰按周官内府膳夫酒正有王及后世子/不㑹之文以愚度之非武王周公之法也夫日用之)¶
　(切身者莫大乎膳服而易以溺人者莫若酒今以尊/貴之故惟意所取不限多少則珠襦玉食長夜之飲)¶
　(由此起矣豈聖人節以制度自家刑國之道哉或者/以為冡宰之職量入為出得以九式佐王均節財用)¶
　(是以雖曰不㑹而㑹在其中特不使有司以法沮止/若自下而制上者耳是或一說也太宗之詔葢不考)¶
　(於此而失之諸賢在朝/亦不聞以為不可何哉)質實(不㑹之文禮天官膳夫/嵗終則㑹惟王及后世)¶
<pb:KR2o0020_WYG_055-7b>¶
　(子之膳不㑹酒正唯王及后之飲酒不㑹外府唯王/及后之服不㑹注不㑹計多少優尊者其頒賜諸臣)¶
　(則計之也㑹古外反九式佐王禮天官大宰以九式/均節財用一曰祭祀之式二曰賔客之式三曰䘮荒)¶
　(之式四曰羞服之式五曰工事之式六曰幣帛之式/七曰芻秣之式八曰匪頒之式九曰好用之式注式)¶
　(謂用財之節度也均節/之使無有餘不足之患)質實(冡宰官名注見陳/宣帝大建九年)¶
　　書法(承乾不子太宗有以/啟之矣故謹書之)¶
　　發明(漢武帝誤用公羊復讐之說而窮征伐王安/石誤用國服取民之說而行青苖知好古而)¶
　　(不能用古其弊必至於此夫貴不與驕期而驕自/至富不與奢期而奢自至歉嵗之粟如金樂嵗之)¶
　　(粟如土人之情見有餘則必不顧惜見不足則必/裁約之况乎志欲無涯茍非有以撙節而限制之)¶
<pb:KR2o0020_WYG_055-8a>¶
　　(則亦何所不至賢如太宗乃過愛其子至詔有司/用物勿為限制此則誤用周官世子不㑹之說也)¶
　　(彼承乾者徳性非良一承此㫖是納之於奢侈縱/欲之域耳夫六典之書其可用於後世者尚多太)¶
　　(宗未能舉行一二乃獨取其不㑹之説以陷乃子/於過惡之地此則不善用聖經之過也綱目於此)¶
　　(特以詔太子書之言詔/則責有所歸矣惜哉)¶
秋七月以長孫無忌為司徒房𤣥齡為司空○九月以¶
魏徴為太子太師¶
　(初魏徵有疾上手詔問之且言不見數日朕過多矣/若有聞見可封狀進來徵上言比者弟子陵師奴婢)¶
　(忽主下多輕上漸不可長又言陛下臨朝常以至公/為言退而行之未免私僻或畏人知横加威怒欲葢)¶
<pb:KR2o0020_WYG_055-8b>¶
　(彌彰竟有何益徵宅無堂上命輟小殿之材以構之/五日而成仍賜以素屏褥几杖等以遂其所尚徵上)¶
　(表謝上手詔曰處卿至此葢為黎元與國家何事過/謝㑹上問侍臣以國家急務禇遂良曰太子諸王宜)¶
　(有定分此為最急時太子承乾失徳魏王泰有寵羣/臣日有疑議故遂良對及之上乃曰方今羣臣忠直)¶
　(無踰魏徴我遣傅太子用絶天下之疑乃以徵為太/子太師徵以疾辭上曰知公疾病可卧䕶之徵乃受)¶
　(詔范氏曰太子魏王方争羣臣有黨太宗使徵為太/子師以重太子也不聞吿其君以嫡庶之别訓太子)¶
　(以禍敗之戒處父子凡弟危疑之際依違而已豈其/疾之耄乎卒之身沒而見疑䜛人得以間之惜哉○)¶
　(上嘗謂侍臣曰朕雖平定天下其守之甚難徴對曰/臣聞戰勝易守勝難陛下之言及此宗廟社稷之福)¶
　(也○上嘗問徵比來朝臣殊不論事何也對曰陛下/虚心采納必有言者凡臣狥國者寡愛身者多彼畏)¶
<pb:KR2o0020_WYG_055-9a>¶
　(罪故不言耳○房𤣥齡髙士亷遇少府少監竇徳素/於路問北門近何營繕徳素奏之上怒譲𤣥齡等曰)¶
　(君但知南牙政事北門小營繕何預君事𤣥齡等拜/謝魏徴進曰𤣥齡等為陛下股肱耳目於中外事豈)¶
　(有不應知者使所營是則當助成之非則當請罷之/不知何罪而責亦何罪而謝也上甚愧之○上嘗問)¶
　(侍臣曰或君亂而臣治或君治而臣亂孰愈魏徴對/曰君治則善惡明賞罰當臣安得而亂之茍為不治)¶
　(縱暴愎諫雖有良臣将安所施上曰濟文宣得楊遵/彦非君亂而臣治乎對曰彼纔能救亡耳烏足為治)¶
　(哉/)集覽(欲葢彌彰左傳昭三十一年欲葢而名章言/為惡者欲掩葢其名而名反彰露也北門唐)¶
　(分宦寺為北司故稱北門南牙/唐分宰相為南司故稱南牙)質實(齊文宣名洋神/武帝髙歡之子)¶
　(廟號文/宣帝)¶
<pb:KR2o0020_WYG_055-9b>¶
西突厥寇伊州安西都䕶郭孝恪撃敗之¶
　(西突厥咄陸可汗既并沙鉢羅之衆自恃彊大遣兵/宼伊州郭孝恪撃敗之初髙昌既平嵗發兵千餘人)¶
　(戍守其地禇遂良上疏曰陛下取髙昌調人屯戍破/産辦装死亡者衆設使張掖酒泉有烽燧之警陛下)¶
　(豈得髙昌一夫斗粟之用終當發隴右諸州兵食以/赴之耳然則河西者中國之心腹髙昌者他人之手)¶
　(足奈何糜弊本根以事無用之土乎願擇髙昌子弟/使君其國永為藩輔内安外寕不亦善乎上弗聼及)¶
　(是上悔之曰魏徴禇遂良勸我復立髙昌吾不用其/言今方自咎耳范氏曰有國者䘮師之禍小而或以)¶
　(覇得地之禍大而或以亡是故先王患徳之不足而/不患地之不廣患民之不安而不患兵之不彊封域)¶
　(之外聲教所不及者不以煩中國也太宗不從/忠諫卒自咎悔况不若太宗之彊盛而可為乎)質實¶
<pb:KR2o0020_WYG_055-10a>¶
　(安西都䕶注見髙宗永淳元年伊州注見漢明帝永/平十六年髙昌西域國名注見齊明帝建武四年張)¶
　(掖郡名注見晉安帝隆安元年酒泉郡名注見漢武/帝元朔三年熢燧注見齊髙帝建元四年隴右郡名)¶
　(注見秦王政三年隴西河西/郡名注見漢安帝元初元年)¶
西突厥咄陸可汗為其下所逐遣使立射匱可汗¶
　(西突厥咄陸可汗撃破米國不分虜獲與其下又斬/其将泥孰啜泥孰啜部将胡禄屋襲撃之咄陸走保)¶
　(白水胡城所部詣闕請廢之更立可汗上遣使立莫/賀咄之子為乙毗射匱可汗帥諸部撃咄陸咄陸敗)¶
　(之使人招其故部落皆曰使我千人戰死一人獨/存亦不汝從咄陸自知不為衆所附乃奔吐火羅)集¶
　覽(米國唐國之支庶王者吐火羅西域國居/葱嶺西古大夏之地元魏時號吐呼羅)正誤(米/國)¶
<pb:KR2o0020_WYG_055-10b>¶
　(今按隋書米國都那宻水西舊康居之地其姓/昭武康國王之支庶唐書同集覽刋誤作唐國)¶
冬十月郢公宇文士及卒質實(郢縣名注見周/赧王三十六年)¶
　(上嘗止樹下愛之士及從而譽之不已上正色曰魏/徵嘗勸我逺佞人我不知佞人是誰意疑是汝今果)¶
　(不謬士及叩頭謝至是卒諡曰縱范氏曰大禹曰何/畏乎巧言令色孔壬孔子曰佞人殆夫佞人者止於)¶
　(諛悦順從而已而近之必至於殆何也彼佞人者不/知義之所在而惟利之從故也利在君父則從君父)¶
　(利在權臣則附權臣利在敵國則交敵國利在戎狄/則親戎狄忠臣則不然從義而不從君從道而不從)¶
　(父使君不陷於非義父不入於非道故雖有所不從/将以處君父之安也君有不義不從也而況於權臣)¶
　(乎父有不道不從也而况於他人乎古之佞者其始/未必有悖逆之心及其患失則無所不至故終至於)¶
<pb:KR2o0020_WYG_055-11a>¶
　(弑君而亡國是故堯舜畏之而/孔子以為殆人君可不逺之乎)¶
　　書法(裴寂書卒而已士及佞人也具官卒之何見/帝之寵爱終其身也是故譏寡恩則裴寂止)¶
　　(書卒而不為貶譏寵佞則士及具/官卒而不為褒綱目之㫖深矣)¶
　　發明(當時佞人如封倫裴寂軰卒綱目皆削其官/今士及乃獨書爵何耶士及之佞太宗亦既)¶
　　(知之乃不能斥而逺之故綱目於其卒也反書其/爵以著太宗不能去佞之失此正古人所謂惡惡)¶
　　(不能去者夫豈以是予士及哉綱目之微詞/奥義如此要在觀者深考而黙察之則得矣)¶
許以新興公主嫁薛延陀¶
　(上謂侍臣曰薛延陀屈彊莫比今御之有二䇿茍非/發兵殄滅之則與之婚姻以撫之耳房𤣥齡對曰兵)¶
<pb:KR2o0020_WYG_055-11b>¶
　(凶戰危臣以為和親便先是契苾何力歸省其母於/凉州㑹契苾部落皆欲歸薛延陀何力不可部落埶)¶
　(之以降何力㧞佩刀東向大呼曰豈有大唐烈士而/受屈虜庭因割左耳以自誓上聞契苾叛曰何力心)¶
　(如鐵石必不叛我㑹有使者自薛延陀來具言其状/上即命兵部侍郎崔敦禮特節使薛延陀許以新興)¶
　(公主妻之以求何/力何力由是得還)質實(凉州注見中宗景龍二年崔/敦禮咸陽人新興縣名注見)¶
　(梁武帝大/同七年)¶
　　書法(綱目書以公主嫁外國九詳漢景帝五年未/有書許以者此其書何許嫁非請也據髙祖)¶
　　(武徳八年西突厥請昏許之無故而許之無故而/絶之帝之失大矣故下書薛延陀來納幣詔絶其)¶
　　(昏皆譏/失信也)¶
<pb:KR2o0020_WYG_055-12a>¶
十一月髙麗泉蓋蘇文弑其王建武¶
　(髙麗東部大人泉葢蘇文凶暴多不法其王及大臣/議誅之葢蘇文知之勒兵盡殺諸大臣因馳入宫手)¶
　(弑其王立王弟子藏為王自為莫離支其官如中國/吏部尚書也葢蘇文状貎雄偉意氣豪逸身佩五刀)¶
　(左右莫敢仰視亳州刺史裴思荘奏請伐髙麗上曰/髙麗職貢不絶為賊臣所弑朕甚哀之但山東彫弊)¶
　(吾未忍言/用兵耳)集覽(泉葢蘇文葢蘇文或號葢金自云生/水中以惑人故姓泉氏葢音公盍反)¶
　質實(亳州注見漢獻/帝建安十五年)¶
　　書法(夷蠻書殺建武書弑何進建武也先是建武/奉詔遣還中國人俘前後萬數且又請頒唐)¶
　　(厯武徳中嘉其㳟順賜冊封之則唐/藩也不可以夷蠻治之矣故特書弑)¶
<pb:KR2o0020_WYG_055-12b>¶
廣州都督党仁𢎞有罪徙欽州¶
　(髙祖之入闗也党仁𢎞将兵有功其後歴官所至有/聲迹至是為廣州都督坐贓當死上欲宥之召五品)¶
　(以上謂曰法者人君所受於天不可以私今朕私党/仁𢎞而欲赦之是自亂其法上負於天欲席藁於南)¶
　(郊三日日一進蔬食以謝罪羣臣以為自貶太過頓/首固請上乃降手詔曰朕有三罪知人不明一也以)¶
　(私亂法二也善善未賞惡惡未誅/三也於是黜仁𢎞為庶人徙欽州)集覽(善善未賞惡/惡未誅上善)¶
　(字羙之也上惡字憎疾之也韻㑹毛詩曰凡善惡之/善則上聲彼善而善之則去聲孟子王如善之是也)¶
　(又詩善善之功上字亦去聲國語云齊桓公之郭問/父老曰郭何故亡對曰郭公善善而惡惡也桓公曰)¶
　(若子之言則賢君也何至於亡父老曰善善而不能/用所以亡也公羊傳昭二十年君子之善善也長惡)¶
<pb:KR2o0020_WYG_055-13a>¶
　(惡也短惡惡止其身善善及子孫/注惡惡並如字一讀上惡烏路反)質實(廣州注見秦/始皇三十三)¶
　(年南海席藁注見梁武帝普通六/年欽州注見隋文帝開皇十七年)¶
十二月獵于驪山考異(獵上漏/帝字)¶
　(上獵于驪山登山見圍有斷處顧謂左右曰吾見其/不整而不刑則墮軍法刑之則是吾登髙臨下以求)¶
　(人之過也乃託以道/險引轡入谷以避之)質實(驪山注見秦始/皇三十七年)¶
　　書法(羙存厚也帝於是三書獵矣終綱目書獵十/有三詳周顯王十四年漢桓帝居其三唐太)¶
　　(宗居其三後唐荘宗居/其三惟太宗非譏辭)¶
詔議反逆縁坐律¶
<pb:KR2o0020_WYG_055-13b>¶
　(刑部以反逆縁坐律兄弟沒官為輕請改從死敕八/座議之議者皆以為秦漢之法反者族夷宜如刑部)¶
　(之請給事中崔仁師馼曰古者父子兄弟罪不/相及奈何以亡秦酷法變隆周中典上從之)質實¶
　(八座官官注/見貞觀十年)¶
(癸/夘)十七年春正月鄭公魏徴卒考異(當分註/諡文貞)¶
　(魏徵寝疾上與太子同至其第指衡山公主欲以妻/其子叔玉徵薨命百官赴䘮給羽葆鼓吹陪𦵏昭陵)¶
　(其妻裴氏曰徴平生儉素今𦵏以羽儀非其志也悉/辭不受以布車載柩而𦵏上登苑西樓望哭盡哀自)¶
　(製碑文并為書石謂侍臣曰人以銅為鏡可以正衣/冠以古為鏡可以見興替以人為鏡可以知得失魏)¶
　(徴沒朕亡/一鏡矣)集覽(羽葆注見晉穆帝永和三年昭陵/長孫皇后之陵墓在雍州醴泉縣)質¶
<pb:KR2o0020_WYG_055-14a>¶
　實(一統志云衡山古邑名本周糜子國秦屬長沙郡/漢為長沙國湘南縣地三國呉置衡陽縣屬衡陽)¶
　(郡晉改曰衡山隋以湘西湘鄉二縣省入屬潭州徙/治白馬峯下唐復徙治於此屬衡州宋初屬潭州復)¶
　(屬衡州後又屬潭州元屬衡州本朝因之屬衡州府/鼓吹注見晉武帝太康三年昭陵在西安府醴泉縣)¶
　(九朡山有/廟存馬)¶
以張亮為洛州都督¶
　(矦君集自以有功而下吏怨望有異志㑹亮出為洛/州君集謂曰我平一國來逢嗔如屋大鬱鬱殊不聊)¶
　(生公能反乎與公反亮密以聞上曰卿與君集皆功/臣語時旁無他人若下吏君集必不服卿且勿言待)¶
　(君集/如故)質實(張亮鄭州滎陽人洛州注/見秦荘襄王元年三川)¶
<pb:KR2o0020_WYG_055-14b>¶
圖功臣於凌煙閣¶
　(上命圖畫功臣長孫無忌趙郡王孝㳟杜如晦魏徵/房𤣥齡髙士亷尉遲敬徳李靖蕭瑀叚志𤣥劉𢎞基)¶
　(屈突通殷開山柴紹長孫順徳張亮矦君集張公謹/程知節虞世南劉政㑹唐儉李世勣秦叔寳等於凌)¶
　(煙/閤)質實(一統志云凌煙閣在西安府城中唐之西内/太極殿之東乃太宗所建圗畫功臣二十四)¶
　(人於/上)¶
　　書法(十八學士圗像文學館不書此何以書錄功/臣也是故麒麟圖功臣則書漢宣帝甘露三)¶
　　(年雲臺圗功臣則書漢明帝永平三年凌煙圖功/臣則書是年終綱目書圗功臣三舍是無書者矣)¶
齊州都督齊王祐反伏誅¶
<pb:KR2o0020_WYG_055-15a>¶
　(祐性輕躁昵近羣小好畋獵長史權萬紀驟諫不聼/恐并獲罪乃條祐過失迫令表首上以&KR0897;書戒之祐)¶
　(大怒曰長史賣我以為功必殺之萬紀拘持祐益急/不聼出城門悉觧縱鷹犬劾其左右數十人上遣使)¶
　(按之詔祐入朝祐殺萬紀驅民入城繕甲兵樓堞詔/發兵討之賜手敕曰吾常戒汝勿近小人正為此耳)¶
　(兵未至齊府兵曹杜行敏等執祐送京師賜死上撿/祐家文䟽得記室孫處約諫書嗟賞之累遷中書舍)¶
　(人/)質實(齊州注見漢景帝三年濟南京師注見周顯/王二十五年記室官名注見隋煬帝大業十)¶
　(三年孫處約/汝州郟城人)¶
夏四月太子承乾謀反廢為庶人立晉王治為皇太子¶
貶魏王泰為東萊郡王¶
<pb:KR2o0020_WYG_055-15b>¶
　(太子承乾少有躄疾喜聲色畋獵所為奢靡畏上知/之對宫臣常論忠孝或至涕泣退居宫中則與羣小)¶
　(相䙝狎宫臣有欲諫者太子揣知其意輙迎拜自責/募亡奴盗民間馬牛親臨烹煮與所幸厮役共食之)¶
　(又效突厥語及服飾飲食謂左右曰一朝有天下當/帥數萬騎獵於金城西然後觧髪委身思摩若當一)¶
　(設不居人後矣漢王元昌所為多不法上數譴責之/由是怨望太子與之甚善朝夕同遊戯大呼交戰撃)¶
　(刺流血以為娛樂嘗曰我為天子極情縱欲有諌者/輙殺之不過數百人衆自定矣私幸太常樂童與同)¶
　(卧起上怒殺之太子於宫中構室立像朝夕奠祭稱/疾不朝謁者數月魏王泰多能有寵漸有奪嫡之志)¶
　(折節下士以求聲譽上命韋挺杜楚客攝泰府事二/人俱為泰要結朋黨太子畏其逼隂養刺客紇干承)¶
　(基等謀殺之吏部尚書矦君集怨望以太子暗劣欲/乗釁圗之因勸之反太子大然之厚賂中郎将李安)¶
<pb:KR2o0020_WYG_055-16a>¶
　(儼使為中詗洋州刺史趙節駙馬都尉杜荷皆預其/謀割臂為誓荷謂之曰天文有變當速發但稱暴疾)¶
　(危篤主上必親臨視因兹可以得志㑹齊王祐反事/連承基繋獄當死上變告太子謀反&KR0897;大理中書門)¶
　(下叅鞫之反形已具上面責承乾承乾曰臣為太子/復何所求但為泰所圖時與朝臣謀自安之術不逞)¶
　(之人遂教臣為不軌耳今若泰為太子所謂落其度/内也上乃謂侍臣曰将何以處承乾羣臣莫敢對通)¶
　(事舍人來濟進曰陛下不失為慈父太子得盡天年/則善矣上從之詔廢承乾為庶人幽之元昌賜自盡)¶
　(君集安儼節荷等皆伏誅庶子張𤣥素等以不諌諍/免為庶人獨于志寕以數諫見褒君集被收上謂侍)¶
　(臣曰君集有功欲乞其生可乎羣臣不可上乃泣謂/之曰與公長訣矣遂斬之而原其妻子上嘗使李靖)¶
　(教君集兵法君集言於上曰靖将反矣上問其故對/曰靖獨教臣以其粗而匿其精以是知之上以問靖)¶
<pb:KR2o0020_WYG_055-16b>¶
　(對曰此乃君集欲反耳今諸夏已定臣之所教足以/制四夷而君集固求盡臣之術非反而何江夏王道)¶
　(宗嘗從容言於上曰君集自負㣲功耻在房李之下/以臣觀之必将為亂上不之信至是上乃謝道宗曰)¶
　(果如卿言承乾既獲罪魏王泰日入侍奉上面許立/為太子岑文本劉洎亦勸之長孫無忌固請立晉王)¶
　(治上謂侍臣曰昨青雀投我懐云臣今日始得為陛/下子臣有一子臣死之日當為陛下殺之傳位晉王)¶
　(朕甚憐之諫議大夫禇遂良曰陛下失言此國家大/事存亡所繋願熟思之且陛下萬嵗後魏王據天下)¶
　(之重肯殺其爱子以授晉王哉陛下前者以嫡庶之/分不明致此紛紜今必立魏王願先措置晉王始得)¶
　(安全耳上流涕曰吾不能也因起入宫魏王泰恐上/立晉王謂之曰汝與元昌善得無憂乎治憂形於色)¶
　(上怪屢問其故治以狀告上憮然始悔立泰之言矣/上獨留長孫無忌房𤣥齡李世勣禇遂良謂曰我三)¶
<pb:KR2o0020_WYG_055-17a>¶
　(子一弟所為如是我心誠無聊頼因自投于牀抽佩/刀欲自刺遂良奪刀以授晉王無忌等請上所欲上)¶
　(曰我欲立晉王無忌曰謹奉詔上乃使治拜無忌曰/汝舅許汝矣即御太極殿召羣臣謂曰承乾悖逆泰)¶
　(亦凶險諸子誰可立者衆皆讙呼曰晉王仁孝當為/嗣上恱詔立晉王治為皇太子時年十六謂侍臣曰)¶
　(我若立泰則是太子之位可經營而得自今太子失/道藩王窺伺者皆兩棄之傳諸子孫永為後法且泰)¶
　(立則承乾與治皆不全治立則承乾與泰皆無恙尖/乃降泰爵東萊郡王幽之北苑府僚親狎者皆遷嶺)¶
　(表司馬公曰唐太宗不以天下大噐私/其所愛以杜禍亂之原可謂能逺謀矣)集覽(思摩十/三年立)¶
　(為突厥可汗一設突厥别部典兵者曰設中詗詗虚/正反說文知處告言之又候伺也上變告注見漢髙)¶
　(帝九年落其度内度達各反計料也/猶言墮其計中青雀魏王泰小字)質實(金城郡名/注見貞觀)¶
<pb:KR2o0020_WYG_055-17b>¶
　(十八年蘭州漢王元昌漢郡名注見周赧王四年元/昌髙祖之子太宗之弟折節注見周赧王二年杜楚)¶
　(客京兆杜陵人如晦之弟洋州注見梁簡文帝大寳/元年西鄉不逞注見梁武帝太清三年不軌注見漢)¶
　(靈帝光和五年來濟江都人䕶兒之子江夏郡名注/見漢後主建興七年鄂州一統志云太極殿在西安)¶
　(府城内即唐西内正殿也唐髙祖因隋大興殿改今/名乃朔望視朝之所後有兩儀殿則常日聼政之處)¶
　(近又有甘露神龍萬春千秋等殿從容注見/秦二世三年東萊郡注見漢安帝永初二年)¶
　　書法(一廢一貶兩棄不立太宗可謂善處矣終綱/目書廢太子十有一詳周赧王十六年皆無)¶
　　(罪也惟魏太子恂書有罪廢唐太子承乾書/謀反廢終綱目書太子反二漢據唐承乾)¶
　　發明(人臣無将将則必誅况太子有父之親尤非/他臣之比既書謀反則無所逃罪廢之何疑)¶
<pb:KR2o0020_WYG_055-18a>¶
　　(若魏王泰既不書其罪而亦貶之何也上書廢太/子下書貶泰則泰為窺伺覬覦明矣况十四年書)¶
　　(幸魏王泰第十六年書泰上括地志則駸駸已有/奪嫡之漸太宗於此雖能割愛斷恩然曷若於初)¶
　　(而謹之哉惟合綱目前後觀之/則太宗之失亦固在其中矣)¶
以太子太保蕭瑀詹事李世勣同中書門下三品¶
　(詔以長孫無忌為太子太師房𤣥齡為太傅蕭瑀為/太保李世勣為詹事瑀世勣並同中書門下三品同)¶
　(三品自此始又以李大亮于志寕馬周蘇朂髙季輔/張行成禇遂良皆為僚屬世勣嘗得暴疾方云鬚灰)¶
　(可療上自剪鬚為之和藥又嘗從容謂曰朕求羣臣/可託㓜孤者無以踰公公徃不負李宻豈負朕哉世)¶
　(勣流涕辭謝齧指出血○定太子見三師儀迎於殿/門外先拜三師答拜毎門譲於三師三師坐太子乃)¶
<pb:KR2o0020_WYG_055-18b>¶
　(坐其與書前後稱名惶恐○黄門侍郎劉洎言太子/宜勤學問親師友今入侍宫聞動踰旬朔師保以下)¶
　(接對甚希上乃命洎與岑文本禇遂良馬周更詣東/宫與太子遊○上自立大子遇物則誨之見其飯則)¶
　(曰汝知稼穡之艱難則常有斯飯矣見其乗馬則曰/汝知其勞而不竭其力則常得乘之矣見其乗舟則)¶
　(曰水所以載舟亦所以覆舟民猶水也君猶舟也見/其息於木下則曰木從繩則正后從諫則聖○上疑)¶
　(太子柔弱宻謂長孫無忌曰雉奴懦恐不能守社稷/呉王恪英果類我我欲立之何如無忌固争以為不)¶
　(可上曰公以恪非已之甥耶無忌曰太子仁厚真守/文良主儲副至重豈可數易上乃止謂恪曰父子雖)¶
　(至親及其有罪則法不可私漢立昭帝燕王不服霍/光折簡誅之此不可以不戒○上謂羣臣曰吾如治)¶
　(年時頗不能循常度治自㓜寛厚諺曰生狼猶恐如/羊兾其稍壯自不同耳無忌對曰陛下神武乃撥亂)¶
<pb:KR2o0020_WYG_055-19a>¶
　(之才太子仁恕實守文之徳也胡氏曰太宗深知太/子懦弱謂無忌黨其甥是也無忌言儲副不可數易)¶
　(亦是也然太宗胡不於廢承乾時熟察諸子而慎選/之乃聼無忌而舍吳王至是則不可易矣故曰君子)¶
　(慎始始之不圖終悔無及又曰凡為人謀猶不可不/忠况為君父謀乎為君父謀雖薄物細故猶不可不)¶
　(得其當况建太子乎無忌以懿戚居輔相所宜援立/英果以靖國家乃私於其甥擁䕶晉王其意以為晉)¶
　(王既立則可以長保富貴也為國則輕為身則重其/不忠莫甚焉然曽不幾何困於誣罔竟被誅絶不能)¶
　(自明於是向之所以自營者適所以自伐/亦可以為大臣謀國置嗣不忠者之戒矣)集覽(雉奴/太子)¶
　(治小/字)質實(髙季輔徳州蓨人張行成定州義豐人社/稷注見新莾天鳯元年呉王恪太宗之子)¶
　(初帝納隋煬帝女為妃生恪漢立昭帝燕/王不服霍光折簡誅之事在元鳯元年)¶
<pb:KR2o0020_WYG_055-19b>¶
　　書法(同三品之/名始此)¶
　　發明(唐之官制定於太宗而亦紊於太宗且唐因/隋制於三省官長為宰相其名固已不正然)¶
　　(猶有可稱謂者至於他官叅議朝政叅知政事又/益變矣若夫同中書門下三品之稱果何義哉考)¶
　　(之唐志葢以僕射為尚書之長兼同侍中中書令/故謂之三品所謂同三品者乃如此其後或不稱)¶
　　(同中書門下而止稱同三品或稱仍同三品稱謂/日益差舛且官品自九至一今宰相乃反同三品)¶
　　(毋乃淆亂不倫乎孔子謂名不正則言不順其極/至於民無所措手足必欲官得其正當自正宰相)¶
　　(之名始然後萬務可得而理綱目書同中書門下/三品失可知矣安得董正治官之君悉舉而正之)¶
　　(哉/噫)¶
<pb:KR2o0020_WYG_055-20a>¶
六月朔日食質實(日食注見新/莽天鳯元年)○遣太常丞鄧素使髙¶
麗¶
　(素還請於懐逺戌増兵以逼髙麗上曰逺人不服則/修文徳以來之未聞一二百戍兵能威絶域者也范)¶
　(氏曰太宗之言豈不羙哉然非能行之直以辨折其/臣下而已其始不欲増戍而卒親征之不為其小而)¶
　(為其大豈大者足以勝徳乎書曰/非知之艱行之維艱太宗之謂矣)質實(懐逺戍注見/漢武帝元朔)¶
　(九/年)¶
髙士亷罷仍同三品○詔太子知左右屯營兵馬事¶
　(胡氏曰太子奉冡嗣之粢盛朝夕視君膳者也君行/則守有守則從從曰撫軍守曰監國古之制也東宫)¶
<pb:KR2o0020_WYG_055-20b>¶
　(有兵馴至禍亂承乾謀逆其事未逺又/使太子知兵馬事太宗其未之思歟)集覽(君行則/守有守)¶
　(則從自上文太子奉冢嗣而下至古之制也並左傳/閔二年文也觧云君有朝㑹征伐行役之事則太子)¶
　(代君守國君使大臣守國則太子從君行也守手/又反從才用反馴至馴松倫反以漸而至曰馴至)質¶
　實(東宫注見宋文帝/元嘉二十七年)¶
　　書法(前書承乾謀反矣於是復書詔太子知左右/屯營兵馬事合而觀之帝之失可見矣太宗)¶
　　(於太子凡三詔皆失之/貞觀四年十六年是年)¶
薛延陀來納幣詔絶其昏¶
　(薛延陀真珠可汗使其姪來納幣獻羊馬契苾何力/上言薛延陀不可與昏上曰吾許之矣可食言乎何)¶
<pb:KR2o0020_WYG_055-21a>¶
　(力對曰願且遷延敕夷男使親迎彼必不敢來則絶/之有名矣上從之乃詔幸靈州召真珠可汗㑹禮真)¶
　(珠欲行其臣曰不可徃必不返真珠曰天子聖明逺/近朝服今親幸靈州以愛主妻我我得見天子死不)¶
　(恨矣薛延陀何患無君又多以羊馬為聘經沙磧耗/死過半乃責以聘禮不備絶之禇遂良上疏曰徃者)¶
　(夷夏咸言陛下欲安百姓不愛一女莫不懐徳今一/朝忽有改悔之心得少失多臣竊為國家惜之嫌隙)¶
　(既生必構邊患彼國蓄見欺之怒此民懷負約之慚/恐非所以服逺人訓戎士也夫龍沙以北部落無筭)¶
　(中國誅之終不能盡當懐之以徳使為惡者在夷不/在華失信者在彼不在此耳上不聼薛延陀先無府)¶
　(庫至是厚斂諸部以充聘財諸部怨叛薛延陀由是/遂衰司馬公曰唐大宗審知薛延陀不可妻則初勿)¶
　(許其昏可也既許之矣乃復恃彊棄信而絶之雖/滅薛延陀猶可羞也王者發言出令可不慎哉)集¶
<pb:KR2o0020_WYG_055-21b>¶
　覽(夷男真珠/可汗名)質實(食言注見晉穆帝永和十二年可/汗夷狄君長之號注見漢後主景)¶
　(耀四年靈州注見𤣥宗天寶十五/載靈武沙磧注同上開元三年)¶
　　書法(書詔絶何病帝也前書許嫁此書來納幣則/絶其昏為無名矣吐蕃未嘗許也遣使貢金)¶
　　(幣迎公主則以文成嫁之薛延陀許嫁矣來納/幣則絶之唯彊是與而不于其信謂之何哉)¶
　　發明(十六年書許以新興公主嫁薛延陀則是已/許其昏約言在我矣今又書其來納幣則在)¶
　　(彼未嘗失禮乃無故絶之此何義哉匹夫尚不可/無信况為四海之主而可失信於夷狄乎比而觀)¶
　　(之其失/自見矣)¶
遣使册髙麗王藏為遼東郡王¶
<pb:KR2o0020_WYG_055-22a>¶
　(上曰葢蘇文弑其君而專國政誠不可忍以今日兵/力取之不難但不欲勞百姓吾欲且使契丹靺鞨擾)¶
　(之何如長孫無忌曰葢蘇文自知罪大畏討必嚴設/守備陛下姑為之隠忍彼得以自安必更驕惰討之)¶
　(未晚也上曰善於是遣使持/節冊命髙藏為遼東郡王)集覽(靺鞨注見隋文/帝開皇十八年)質¶
　實(契丹東胡種名注見晉安帝義熈/二年遼東郡名注見秦王政三年)¶
秋七月貶杜正倫為交州都督¶
　(初太子承乾失徳上宻謂庶子杜正倫曰吾兒果不/可教當來告我正倫屢諫不聼乃以上語告之承乾)¶
　(表聞上責正倫正倫對曰臣以此恐之/兾其遷善耳及承乾敗正倫左遷交州)質實(左遷注/見漢宣)¶
　(帝元康二年交州注見/宣宗大中二年安南)¶
<pb:KR2o0020_WYG_055-22b>¶
踣魏徴碑¶
　(初魏徵嘗薦杜正倫矦君集有宰相才至是正倫以/罪黜君集謀反誅上始疑徵阿黨又有言徵自錄前)¶
　(後諫辭以示起居郎禇遂良者上愈/不恱乃罷叔玉尚主而踣所撰碑)集覽(罷叔玉尚/主叔玉魏)¶
　(徴子名也先嘗許以尚/衡山公主今罷休之)¶
　　發明(仆碑之事先儒論之詳矣綱目書之不言其/故則譏太宗為可知雖然太宗從諫之羙非)¶
　　(出於中心之誠特以好名之故矯揉行之或面雖/悦從而心實不樂如須殺田舍翁之類積怒已非)¶
　　(一日猶投種於地有待而發故身沒未幾譛訴遽/行此其所以輕於仆碑略無留難者也觀者又當)¶
　　(以是/思之)¶
<pb:KR2o0020_WYG_055-23a>¶
房𤣥齡等上髙祖今上實録¶
　(上嘗謂禇遂良曰卿知起居注所書可得觀乎對曰/史官書人君言動備紀善惡庶幾人君不敢為非未)¶
　(聞自取而觀之也上曰朕有不善卿亦記之邪對曰/臣職當載筆不敢不記黄門侍郎劉泊曰借使遂良)¶
　(不記天下亦皆記之矣范氏曰人君言行被於天下/其得失何可私也欲其可傳於後世莫若自修而已)¶
　(何畏乎史官之記邪劉洎之言足以儆君心而全臣/職矣楊氏曰劉洎之言善矣然特可以動夫好名之)¶
　(君耳理則有所未盡也夫言行君子之樞機善則千/里之外應之不善則千里之外違之雖使莫或記之)¶
　(而民之從違如此則亦何可掩乎○上又謂監修國/史房𤣥齡曰朕之心異於前世帝王所以欲觀國史)¶
　(葢欲知前日之惡為後來之戒耳公可撰次以聞諫/議大夫朱子奢上言陛下獨覽起居於事無失若以)¶
<pb:KR2o0020_WYG_055-23b>¶
　(此法傳示子孫或有飾非䕶短史官不免刑誅則莫/不順㫖全身千載何所信乎上不從𤣥齡乃與給事)¶
　(中許敬宗等刪為髙祖今上實錄書成上之上見書/六月四日事語多微隠謂𤣥齡曰昔周公誅管蔡以)¶
　(安周季友鴆叔牙以存魯朕之所為亦類是矣史官/何諱焉即命直書其事范氏曰古者官守其職史書)¶
　(善惡君相不與焉此姦臣賊子所以懼也後世人君/得以觀史而宰相監修欲其直筆不亦難乎人君任)¶
　(臣以職而宰相不與史/事則善惡庶乎可信也)集覽(職當載筆當主也主執/紀載之筆季友鴆叔牙)¶
　(以存魯春秋魯荘公有疾問後於叔牙對曰慶父材/問於季友對曰臣有死奉般荘公薨般即位慶父弑)¶
　(之季友奔陳魯人立閔公慶父恨不得立又使人弑/之季友以僖公適邾慶父奔莒季友乃以僖公入而)¶
　(立之求慶父於莒莒人歸之/季友遂殺慶父而鴆叔牙)質實(朱子奢蘇州呉人/周公誅管蔡以安)¶
<pb:KR2o0020_WYG_055-24a>¶
　(周注見漢後主建/興九年管蔡放誅)¶
　　書法(於是上命監修國史房𤣥齡撰次以聞不書/命何罪𤣥齡也帝嘗欲觀史矣而遂良止之)¶
　　(使𤣥齡亦以是對則帝意塞矣/書曰房𤣥齡等上罪在下也)¶
　　發明(史官記載善惡為萬世勸戒不惟人君不可/自觀而宰相亦不可與也綱目書𤣥齡上今)¶
　　(上實錄則大臣不能以義正君史官失其/所職而太宗好名自私其失皆在中矣)¶
九月新羅乞兵伐髙麗遣使諭之¶
　(新羅遣使言百濟與髙麗連兵謀絶新羅入朝之路/乞兵救援上遣使齎璽書諭之葢蘇文不奉詔使還)¶
　(上曰葢蘇文弑君不可以不討諌議大夫禇遂良曰/今中原清晏四夷讋服陛下之威望大矣乃欲渡海)¶
<pb:KR2o0020_WYG_055-24b>¶
　(逺征小夷萬一蹉跌傷威損望更興忿兵則安危難/測也李世勣曰間者薛延陀入宼陛下欲發兵窮追)¶
　(用魏徵之言遂失機㑹不然薛延陀無遺類矣上曰/然此誠徴之誤朕尋悔之而不欲言恐塞嘉言之路)¶
　(耳遂欲自征髙麗遂良復諫曰天下譬猶一身兩京/心腹也州縣四肢也四夷身外之物也髙麗罪大誠)¶
　(當致討但命一二猛将将四五萬衆取之如反掌耳/今太子新立㓜稺諸王陛下所知一旦棄金湯之全)¶
　(踰遼海之險以天下之君輕行逺舉皆臣之所甚憂/也羣臣亦多諌者上皆不聼范氏曰髙䴡臣屬於唐)¶
　(而其主為賊臣所弑為大國者不可不討然何至於/自征之乎太宗若從遂良之言雖伐而不克未大失)¶
　(也/)集覽(新羅東夷國其先辰韓種也在髙句䴡東南/忿兵注見梁武帝大同三年金湯韓子曰雖)¶
　(有金城湯池非粟不守注金言其/堅湯言其熱喻城池之堅固也)質實(新羅東夷國/名都樂浪郡)¶
<pb:KR2o0020_WYG_055-25a>¶
　(注見漢武帝元封二年朝鮮百濟東夷國名注見貞/觀十四年璽書注見漢光武建武三年中原注見𤣥)¶
　(宗天寳十五載蹉跌注見漢順帝陽嘉/二年遼海注見漢昭烈帝章武元年)¶
徙故太子承乾於黔州順陽王泰於均州考異(故上書/貶魏王)¶
(泰為東萊郡王後書徙順陽王泰為濮/王不書徙東萊郡王泰為順陽王疑漏)質實(黔州注見/髙祖武徳)¶
(三年一統志云順陽古地名春秋時屬鄭後為楚邉邑/戰國屬韓漢置郟縣屬潁川郡東漢省三國魏復置後)¶
(魏改置龍山縣屬㐮城郡東魏以縣置順陽郡隋初改/龍山為汝南縣尋改為輔城縣屬汝州大業中又改郟)¶
(城縣以期城縣省入唐初因之宋屬許州金屬汝州元/初省入梁縣後復改為郟縣本朝因之改屬南陽府均)¶
(州注見晉元帝/建武元年武當)　冬十一月詔黜封徳彛贈諡集覽¶
<pb:KR2o0020_WYG_055-25b>¶
(黜丑律反貶也諡/時志反行之迹也)¶
　(初上與隠太子巢刺王有隙封徳彛隂持兩端上皇/欲廢隠太子徳彛固諫而止至是侍御史唐臨追劾)¶
　(其事請黜官奪爵尚書唐儉等/請降贈改諡詔從之改諡曰繆)集覽(巢刺王注見髙/祖武徳九年)¶
　質實(唐臨長安/人瑾之孫)¶
　　書法(綱目臣子書贈官十有二詳漢武帝元光六/年未有書黜贈諡者此其書黜何當罪之辭)¶
　　(也終綱目諡書黜削二封/徳彛武三思皆宜黜者也)¶
(甲/辰)十八年春三月以薛萬徹為右衛大將軍¶
　(上嘗謂侍臣曰於今名将惟世勣道宗萬徹三人而/已世勣道宗不能大勝亦不大敗萬徹非大勝即大)¶
<pb:KR2o0020_WYG_055-26a>¶
　(敗/)¶
秋七月以劉洎為侍中岑文本馬周為中書令¶
　(文本既拜還家有憂色母問其故文本曰非勲非舊/濫荷寵榮位髙責重所以憂懼語賀客曰今受弔不)¶
　(受賀也○上嘗謂侍臣曰朕欲自聞其失諸公宜直/言無隠劉洎曰頃有上書不稱㫖者陛下皆面加窮)¶
　(詰恐非所以廣言路馬周曰陛下比來賞罰㣲以喜/怒有所髙下上皆納之○上文學辯敏羣臣言事者)¶
　(引古今以折之多不能對劉洎上書諫曰以至愚而/對至聖以極卑而對至尊虚襟以納其說猶恐未敢)¶
　(對敭况動神機縱天辯飾辭而折其理引古以排其/議欲令凡庶何階應答且多記損心多語損氣願為)¶
　(社稷自愛上飛白答之曰非慮無以臨下非言無以/述慮比有談論遂致煩多輕物驕人恐由兹道形神)¶
<pb:KR2o0020_WYG_055-26b>¶
　(志氣非此為勞今/聞讜言虚懷以改)集覽(虚襟虚其襟懷不自滿假也/對敭對荅也敭通作揚答受)¶
　(天子之命而稱揚之飛白字體也雞跖集曰蔡邕見/鴻都門匠人施堊箒遂創造焉白通作帛歸田録曰)¶
　(凡飛帛以㸃畫象/物形惟㸃最難工)質實(社稷注見新/莽天鳯元年)¶
九月以禇遂良為黄門侍郎參預朝政¶
　(上嘗問禇遂良曰舜造漆器諫者十餘人此何足諌/對曰奢侈者危亡之本漆器不已将以金玉為之忠)¶
　(臣愛君必防其漸若禍亂已成無所復諌矣上曰然/朕見前世帝王拒諫者多云業已為之終不為改如)¶
　(此欲無危亡得乎范氏曰所貴乎賢者為其能止亂/於未然閉邪於未形也若其已然則衆人之所能知)¶
　(也何賴於賢乎危亡之言惟明主能信而闇主忽焉/是以自古無事之時常患諫之難入也故聖主能從)¶
<pb:KR2o0020_WYG_055-27a>¶
　(諫於未然賢主能改過於已然諫而不聼者斯為下/矣太宗求諌其有意於防未然者乎○上謂長孫無)¶
　(忌等曰人苦不自知其過卿可為朕明言之無忌對/曰陛下武功文徳臣等将順之不暇乂何過之可言)¶
　(上曰朕問公以已過公等乃曲相諛說朕欲面舉公/等得失以相戒而改之何如皆拜謝上曰長孫無忌)¶
　(善避嫌疑敏於决斷而總兵攻戰非其所長髙士亷/臨難不改節當官無朋黨所乏者骨鯁規諫耳唐儉)¶
　(言辭辨㨗善和觧人事朕三十年遂無言及於獻替/楊師道性行純和而情實怯懦緩急不可得力岑文)¶
　(本性質敫厚持論恒據經逺自當不負於物劉洎性/最堅貞有利益但意尚然諾私於朋友馬周見事敏)¶
　(速直道而言朕比任使多能稱意禇遂良學問稍長/性亦堅正毎寫忠誠親附於朕譬如飛鳥依人人自)¶
　(憐之范氏曰君臣以道相與以義相正有朋友之義/非徒以分相使而已太宗欲聞過而無忌納諂以恱)¶
<pb:KR2o0020_WYG_055-27b>¶
　(之其罪大矣然太宗論羣臣之得失亦豈皆中於理/哉遂良直道犯顔盡忠無隐王魏之比也而譬之飛)¶
　(鳥輕侮其臣/不恭孰甚焉)集覽(諛說諛諂也說讀曰恱持論恒據/經逺一本作謀常經逺注不循目)¶
　(前/也)質實(骨鯁注見晉武帝咸寕四年楊之道𢎞/農華隂人隋觀王雄之子恭仁  弟)¶
郭孝恪撃焉耆執其王突騎支¶
　(焉耆貳於西突厥朝貢多闕郭孝恪帥歩騎三千撃/之執其王突騎支上謂太子曰焉耆王不求賢輔不)¶
　(用忠謀自取滅亡繋頸萬里/人以此思懼則懼可知矣)質實(焉耆西域國名注/見宋文帝元嘉十)¶
　(二年突厥北狄國名注/見梁武帝大同十一年)¶
　　書法(不書遣何專也太宗在上而孝恪專兵/則有以嘗試其喜攻之心矣故止書撃)¶
<pb:KR2o0020_WYG_055-28a>¶
髙麗遣使入貢却之¶
　(葢蘇文貢白金禇遂良曰此郜鼎之類不可受也上/從之謂其使者曰葢蘇文弑逆汝曹不能復讐更為)¶
　(遊說以欺大國罪孰/大焉悉以屬大理)集覽(此郜鼎之類謂此白金如/郜鼎皆以不義取之之物)¶
　(左傳桓二年春宋以郜大鼎賂公夏四月取部大鼎/於宋納于太廟非禮也注郜鼎郜國所造器宋滅郜)¶
　(取之公羊傳取郜大鼎于宋此取之宋其謂之郜鼎/何宋始以不義取之故謂之郜鼎何休學云宋以不)¶
　(義取之不應得故正之曰郜鼎/如以義應得則當言取宋大鼎)質實(大理官名注/見貞觀元年)¶
冬十月朔日食○帝如洛陽命房𤣥齡留守十一月以¶
張亮李世勣為行軍大總管詔親征髙麗¶
<pb:KR2o0020_WYG_055-28b>¶
　(十一月上至洛陽前宜州刺史鄭元璹已致仕上以/其嘗從隋煬帝伐髙麗召問之對曰遼東道逺糧運)¶
　(艱阻東夷善守城攻之不可猝下上曰今日非隋之/比公但聼之上聞洺州刺史程名振善用兵召問方)¶
　(畧嘉其才敏勞勉之名振失不拜謝上試責怒以觀/其所為名振謝曰疎野之臣未嘗親奉聖問適方心)¶
　(思所對故㤀拜耳舉止自若應對愈明辯上乃歎曰/竒士也即日拜右驍衛将軍以張亮為平壌大總管)¶
　(率兵四萬艦五百自萊州泛海趨平壌又以李世勣/為遼東大總管帥歩騎六萬及蘭河降胡趨遼東手)¶
　(詔諭天下以髙麗葢蘇文弑主虐民今問其罪所過/營&KR0592;無為勞費昔隋煬帝殘暴髙麗王仁愛故不能)¶
　(成功今以大撃小以順討逆以治乗亂以逸敵/勞以恱當怨何憂不克布告元元勿為疑懼)集覽¶
　(蘭河降胡蘭河二州本古西𦍑地降胡歸義之胡/虜也隋初置蘭州河即漢金城郡後秦置河州)質¶
<pb:KR2o0020_WYG_055-29a>¶
　實(洛陽縣名注見周顯王三年宜州注見周赧王三/十七年東夷東方之夷也其種有力曰𤱶夷于夷)¶
　(方夷黄夷白夷赤夷𤣥夷風夷陽夷洺州注見漢武/帝元狩四年廣平平壌城名注見隋煬帝大業八年)¶
　(萊州注見漢安帝永初二年東萊一統志云蘭河二/州名蘭本秦之隴西郡地漢置金城郡東漢省入隴)¶
　(西郡魏晉時為重鎮後魏後周並為武始郡隋初廢/郡為蘭州大業初廢州置金城郡唐復置蘭州天寳)¶
　(初改金城郡乾元初復為蘭州宋治蘭泉縣金廢蘭/泉元屬鞏昌路本朝改州為縣屬臨洮府河注見晋)¶
　(穆帝永和九年元元注/見漢光武建武二年)¶
　　書法(書親征何伐有罪也於是髙麗弑逆伐之為/有辭矣故書親征至再三舉猶書伐與書自)¶
　　(将撃者大異矣隋煬帝終綱目書親征二矣/晉明帝太寜二年是年舍是無書親征者)¶
<pb:KR2o0020_WYG_055-29b>¶
　　發明(綱目於煬帝書自将撃髙麗而於太宗則書/詔親征髙䴡夫自将之與親征其實則同而)¶
　　(義則殊絶葢隋煬有瑕之可指而又是時髙䴡無/罪可討今太宗不惟無瑕可指而又髙䴡有罪當)¶
　　(誅此固書法不同之意也雖然髙䴡誠有罪矣然/區區逺夷不𬨨命一二猛将統兵伐之足矣豈必)¶
　　(重勞萬乗而與之角哉然則親征之書雖足/見師出有名之意又以見太宗親行之失)¶
十二月武陽公李大亮卒¶
　(大亮恭儉忠謹毎宿直必坐寐達旦房𤣥齡每稱其/有王陵周勃之節初大亮為李宻所獲賊帥張弼見)¶
　(而釋之及大亮貴求弼弼為将作丞自匿不言大亮/遇諸塗而識之持弼而泣以家貲遺弼不受言於上)¶
　(乞悉以其官爵授之上為之擢弼為中郎将時人皆/賢大亮不負恩而多弼之不伐也至是副𤣥齡守京)¶
<pb:KR2o0020_WYG_055-30a>¶
　(師卒遺表請罷髙䴡之師家餘米五斛布三十匹親/戚早孤為大亮所養䘮之如父者十有五人諡曰懿)¶
　質實(武陽縣名注見漢後主延熙十七年王陵周勃之/節詳見漢高后元年八年中郎將官名注見漢桓)¶
　(帝延熹二年京師注/見周顯王二十五年)¶
故太子承乾卒¶
　　書法(書卒何予存厚也然則罪人固可厚歟廢太/子善終觧矣有能存厚綱目所予也魏太子)¶
　　(恂稱主以殺則承乾書卒其意可見矣綱目書廢/太子十二詳周報王十六年惟東海王彊書卒承)¶
　　(乾書/卒)¶
○突厥徙居河南可汗李思摩入朝¶
<pb:KR2o0020_WYG_055-30b>¶
　(突厥俟利苾可汗北渡河薛延陀惡之數相攻俟利/苾有衆十萬不能撫御其衆悉南渡河請處於勝夏)¶
　(之間上許之羣臣皆曰陛下方逺征遼左而置突厥/於河南距京師不逺豈得不為後慮願留鎮洛陽遣)¶
　(諸将東征上曰夷狄亦人耳其情與中夏不殊以徳/治之則可使如一家且彼不北走薛延陀而南歸我)¶
　(其情可見矣俟利苾既失衆輕騎入朝上以為右武/衛将軍胡氏曰子貢問博施濟衆堯舜其猶病諸四)¶
　(海至廣矣施必及於博濟必周於衆聖人心所欲也/而勢有弗及矣是故先王畿次中夏外四夷雖一視)¶
　(同仁然必篤近而舉逺也於是畫為五服要荒在外/為之限禁其來有時以杜亂華之階遏謀夏之禍自)¶
　(堯舜三代皆不敢廢夫聖人之心與天同誠必不為/猜忌也而太宗所見特異乎此豈以二帝三王有所)¶
　(未盡邪夫厚遇夷狄則於中國将薄矣推誠獸心則/於可信将疑矣是以有征遼造舟之擾絶婚仆碑之)¶
<pb:KR2o0020_WYG_055-31a>¶
　(失葢必然/之理也)集覽(俟利苾可汗之號也俟渠之反苾蒲/結反勝夏之間注見隋文帝開皇十)¶
　(九年夏勝之間畫為五服畫界也為之限禁也五服/謂甸服侯服綏服要服荒服也詳見禹貢蔡氏傳)¶
　質實(遼左即遼東注見秦王政三年河/南道名注見宋主昱元徽元年)¶
(乙/巳)十九年春正月帝發洛陽¶
　(上謂侍臣曰朕自發洛陽惟噉肉飯雖春蔬亦不之/進懼其煩擾故也見病卒召至榻前存慰付州縣療)¶
　(之士卒/咸恱)¶
封比干墓¶
　(詔諡殷太師比干曰志烈命所司封其墓春秋祠以/少牢給五戸灑掃上至鄴自為文祭魏太祖曰臨危)¶
<pb:KR2o0020_WYG_055-31b>¶
　(制變料敵設竒一将之智有餘萬乗之才不足胡氏/曰知人則易自知則難太宗之評魏武者正所以自)¶
　(状耳或周漢髙祖光武昭烈魏武唐文皇人品如何/曰髙祖尚矣光武昭烈猶魯衛之政也魏武太宗並)¶
　(驅中原未知鹿死誰手其所長短葢畧相當光武昭/烈才徳俱優魏武太宗才優於徳然規模建立皆在)¶
　(漢髙範圍/之内耳)集覽(少牢按文公儀禮圖少牢饋食禮篇/注禮将祭祠必先擇牲繋于牢而芻)¶
　(之羊豕曰少牢諸侯之卿大夫祭宗廟之牲䟽云特/牲不言牢但非一牲即得牢稱公羊傳桓八年注禮)¶
　(天子諸侯卿大夫牛羊豕凡三牲曰太牢天子元士/諸侯之卿大夫羊豕凡二牲曰少牢諸侯之士特豕)¶
　(惟詩傳云牛曰太牢羊曰少牢與前二説不同更當/考之又太牢注見漢王邦三年中牢注見漢昭帝元)¶
　(鳯元年未知鹿死誰手史記淮隂侯傳秦失其鹿天/下共逐之於是髙材疾足者先得焉張晏曰以鹿喻)¶
<pb:KR2o0020_WYG_055-32a>¶
　(帝位也範圍之内易繋辭範圍天地之化而不/過程氏本義曰範如鑄金之有模範圍匡郭也)質實¶
　(一統志云比干墓在衛輝府城北一十里即武王所/封者有石題曰殷太師比干之墓後魏孝文帝南廵)¶
　(親幸弔祭刻文墓上鄴縣名注見漢獻帝建安十五/年魏太祖謂曹操也操墓在彰徳府&KR0493;陽縣講武城)¶
　(外唐太宗經/此故祭之)¶
　　書法(元魏嘗書祭比干墓矣齊甲戍年/魏孝文帝於是復見故特書羙之)¶
三月至定州詔皇太子監國考異(皇字羡據調露元年/𢎞道元年景雲二年)¶
(永貞元年屢書太/子監國並省皇字)¶
　(詔太子監固留居定州命太傅髙士亷詹事張行成/庶子髙季輔及侍中劉洎中書令馬周同掌機務以)¶
<pb:KR2o0020_WYG_055-32b>¶
　(輔之将行太子悲泣數日上曰為國之要在於進賢/退不肖賞善罰惡至公無私汝當努力行此悲泣何)¶
　(為/)質實(定州注見周威烈/王二十三年中山)¶
發定州¶
　(長孫無忌岑文本楊師道從上/親佩弓矢手結雨衣於鞍後)¶
夏四月諸軍至𤣥莵新城¶
　(李世勣軍發栁城多張形勢若出懷逺鎮者而潜師/北趨甬道出髙䴡不意自通定濟逺水至𤣥莵髙䴡)¶
　(大駭城邑皆閉遼東副總管江夏王道宗将兵數千/至新城折衝都尉曹三良引十餘騎直壓城門城中)¶
　(驚擾無敢出者營州都督張儉将胡兵為前鋒/進渡遼水趨建安城破髙䴡兵斬首數千級)質實¶
<pb:KR2o0020_WYG_055-33a>¶
　(桞城縣名注見漢獻帝建安十二年懐逺鎮注見漢/武帝元朔元年甬道注見漢王邦二年通定鎮名在)¶
　(遼東郡境内遼水注見漢昭烈帝章武元年𤣥莵郡/名注見漢武帝元封三年營州注見漢獻帝建安十)¶
　(二年栁城張儉新豐人建安城在遼東/都司城内二百四十里注見本年葢州)¶
岑文本卒以許敬宗檢校中書侍郎¶
　(上悉以軍中資糧器械簿書委岑文本文本夙/夜勤力精神耗竭遇暴疾薨上召許敬宗代之)¶
　　書法(於是從征而卒不書/卒於師何非主帥也)¶
李世勣㧞蓋牟城¶
　(李世勣㧞葢牟城獲其戍卒七百人皆請從軍自效/上曰汝為我戰髙䴡必族汝家得一人之力而滅一)¶
<pb:KR2o0020_WYG_055-33b>¶
　(家吾不忍也皆稟賜而/遣之以其城為葢州)質實(一統志云葢牟城在遼/東都司城南二百四十)¶
　(里禀賜注見漢靈帝中平六年葢州本遼東郡地髙/䴡為葢牟城唐置葢州渤海因之遼以路通辰韓改)¶
　(為辰州陞奉國軍附郭置建安縣金為葢州元屬遼/陽路省縣入州本朝初廢州置衛改屬遼東都司)¶
五月張亮㧞卑沙城¶
　(張亮帥舟師渡海襲卑沙城其城四靣懸絶惟西門/可上程名振引兵夜至副総管王大度先登五月㧞)¶
　(之獲男女/八千口)質實(一統志云卑沙城在遼東都司城南/一百二十里本葢牟地髙䴡為沙卑)¶
　(城渤海國為南海府遼為海州南海軍治臨溟縣金/天徳初改為澄州元廢之本朝初置海州衛改屬遼)¶
　(東都/司)¶
<pb:KR2o0020_WYG_055-34a>¶
帝渡遼㧞遼東城¶
　(李世勣進至遼東城下髙䴡歩騎四萬救之江夏王/道宗将四千騎逆撃之軍中皆以為衆寡懸絶不若)¶
　(深溝髙壘以俟車駕之至道宗曰吾屬為前軍當清/道以待乗輿乃更以賊遺君父乎既合戰唐兵不利)¶
　(道宗登髙而望見髙䴡陣亂與驍騎數十衝之世勣/引兵助之髙䴡大敗車駕至遼澤泥淖二百餘里布)¶
　(土作橋以渡既渡撤之以堅士卒之心上至遼東城/下見士卒負土填塹即分其尤重者自於馬上持之)¶
　(從官争負土致城下時世勣攻城已十二日矣上引/精兵會之圍其城數百重縱火登城髙䴡力戰不能)¶
　(敵遂克之所殺萬餘人得勝兵萬/餘人男女四萬以其城為遼州)質實(乗輿注見漢/安帝延光四)¶
　(年遼澤注見漢昭烈帝章武元年遼水一統志云遼/州本拂湼國地渤海置東平府唐為遼州遼因之置)¶
<pb:KR2o0020_WYG_055-34b>¶
　(始平軍治遼濵縣金貞祐兵亂時廢故址在遼東都/司瀋陽衛西北一百八十里唐世勣㧞遼城即此)¶
進軍白巖城六月降之¶
　(進軍白巖城李思摩中弩矢上親吮血将士聞之莫/不感動契苾何力擊髙䴡救兵挺身陷陣槊中其腰)¶
　(尚輦奉御薛萬備單騎徃救㧞何力於萬衆之中而/還何力氣益憤束瘡而戰遂破髙䴡兵白巖城請降)¶
　(既而中悔上怒其反覆攻之令軍中曰得城當悉以/人物賞戰士六月復請降上将受之李世勣謂曰士)¶
　(卒所以争冒矢石不顧其死者貪虜獲耳今城垂㧞/奈何更受其降孤戰士之心上下馬謝曰将軍言是)¶
　(也然縱兵殺人而虜其妻孥朕所不忍将軍麾下有/功者朕以庫物賞之庶因将軍贖此一城世勣乃退)¶
　(上受其降以為巖州何力瘡重上自為𫝊藥求得刺/何力者使自殺之何力曰彼為其主冒白刄忠勇之)¶
<pb:KR2o0020_WYG_055-35a>¶
　(士不可殺/也遂舍之)質實(白巖城未詳處所尚輦奉御官名如/淳曰掌天子之物曰尚周官有巾車)¶
　(秦漢為車府令隋煬帝初置殿内省置尚輦此其始/也薛萬備燉煌人萬均之弟麾下注見漢獻帝建安)¶
　(十四/年)¶
進攻安市城大破其救兵於城下¶
　(車駕至安市城攻之髙䴡北部耨薩延夀惠真帥兵/十五萬救安市上曰今為延夀䇿有三引兵直前連)¶
　(城為壘據險食粟掠吾牛馬攻之不可猝下欲歸則/泥潦為阻坐困吾軍上䇿也㧞城中之衆與之宵遁)¶
　(中䇿也不度智能來與吾戰下䇿也卿曹觀之彼必/出下䇿成擒在吾目中矣髙䴡有對盧年老習事謂)¶
　(延夀曰秦王内芟羣雄外服戎狄獨立為帝此命世/之才今舉海内之衆而来不可敵也為吾計者莫若)¶
<pb:KR2o0020_WYG_055-35b>¶
　(頓兵不戰曠日持久分遣竒兵斷其運道糧食既盡/求戰不得欲歸無路乃可勝也延夀不從引軍直進)¶
　(上猶恐其不至命阿史那社爾将千騎以誘之兵始/交而偽走髙䴡相謂曰易與耳競進乗之至安市城)¶
　(東南八里依山而陳長四十里上與無忌等從數百/騎乗髙觀望形勢江夏王道宗曰髙䴡傾國以拒王)¶
　(師平壌之守必弱願假臣精兵五千覆其本根則數/十萬衆可不戰而降矣上不應命李世勣将歩騎萬)¶
　(五千陳於西嶺長孫無忌将精兵萬一千自山北出/狹谷以衝其後上自将歩騎四千為竒兵挾皷角偃)¶
　(旗幟登北山敕諸軍聞皷角齊出奮撃延夀等見世/勣布陳勒兵欲戰上望見無忌軍塵起命作鼓角舉)¶
　(旗幟諸軍皷譟並進延夀等大懼欲分兵禦之而陣/已亂薛仁貴大呼陷陳所向無敵大軍乗之髙䴡兵)¶
　(大潰延夀惠真率衆靖降舉國大駭後黄城銀城皆/自㧞遁去數百里無復人煙上乃更名所幸山曰駐)¶
<pb:KR2o0020_WYG_055-36a>¶
　(驆山刻石紀功馬驛書報太子及髙士亷等曰朕為/将如此何如范氏曰太宗少時奮於布衣志氣英果)¶
　(百戰百勝以取天下治安既久不能深居髙拱猶思/所以逞志扼腕踊躍喜於用兵如馮婦搏虎不能自)¶
　(止非有禮義以養其志中和以養其氣也至於一戰/而克自以為功矜其智能夸示臣下其氣小矣抑對)¶
　(盧之謀正太宗所謂上䇿者使/延夀從之則唐師豈不殆哉)集覽(耨薩髙䴡官名/猶唐之都督也)¶
　(耨字新史作傉並音奴篤反延夀惠眞並姓髙皆為/耨薩延夀主北部惠真主南部對盧髙䴡之官十有)¶
　(二級首曰大對盧馮婦搏虎以喻太宗用兵不已也/馮婦姓名勇而有力善搏虎故進以為士後於野外)¶
　(見虎欲復搏之其士之黨笑/其不知止也見孟盡心下)質實(一統志云安市漢/之縣名屬遼東郡)¶
　(唐太宗征髙䴡攻之不下薛仁貴白衣登城即此渤/海置鐵州金改為湯池縣屬葢州元省故址在遼東)¶
<pb:KR2o0020_WYG_055-36b>¶
　(葢州衛東北七十里皷譟注見宋文帝元嘉二十六/年薛仁貴河東龍門人駐蹕山即首山在遼東都司)¶
　(城西南十五里連海州衛界山頂平石之上有指掌/之状泉出其中挹之不竭晉司馬懿圍公孫淵於㐮)¶
　(平有星從首山墜城東南即此唐太宗征髙䴡嘗駐/蹕其顛數日勒石紀功因改為駐蹕山扼腕注見漢)¶
　(武帝元/朔元年)¶
秋七月張亮至建安城破髙麗兵¶
　(亮軍過建安城下壁壘未固髙麗兵奄至亮素怯踞/胡牀直視不言将士見之更以為勇相與撃髙䴡兵)¶
　(破/之)¶
　質實(胡牀注見周世/宗顯徳五年)¶
<pb:KR2o0020_WYG_055-37a>¶
九月薛延陀眞珠可汗死子多彌可汗㧞灼立¶
　(初真珠可汗請分國立其二子皆為可汗詔從之/至是㧞灼殺其兄曵莽而自立是為多彌可汗)質¶
　實(可汗夷狄之君之號注/見漢後主景耀四年)¶
帝攻安市城不下詔班師¶
　(上之克白巖也謂李世勣曰安市城險而兵精建安/兵弱而糧少若出其不意攻之必克建安下則安市)¶
　(在吾腹中此兵法所謂城有所不攻者也對曰建安/在南安市在北吾軍糧皆在遼東今踰安市而攻建)¶
　(安若賊斷吾運道将若之何上從之世勣遂攻安市/不下上怒世勣請克城之日男子皆坑之安市人聞)¶
　(之益堅守攻久不下髙延夀髙惠真共請曰烏骨城/主老耄不能堅守移兵臨之朝至夕克其餘小城必)¶
<pb:KR2o0020_WYG_055-37b>¶
　(望風奔潰然後收其資糧皷行而前平壌必不守矣/羣臣亦請召張亮㧞烏骨渡鴨緑水直取平壌上将)¶
　(從之長孫無忌以為天子親征異於諸将不可乗危/徼幸若向烏骨則建安新城之虜必躡吾後不如先)¶
　(取安市建安然後進乃止江夏玉道宗督衆築土山/以逼其城城中亦増城以拒之士卒交戰日六七合)¶
　(衡車礮石壊其樓堞城中隨立木柵以塞其缺晝夜/不息凡六旬用功五十萬山頽壓城城崩㑹守城傅)¶
　(伏愛私離所部髙䴡自缺城出戰遂奪土山塹而守/之上怒斬伏愛以狥命諸将攻之三日不能克上以)¶
　(遼左早寒草枯水凍士馬難久留且糧食将盡敕班/師先㧞遼蓋二州戸口渡遼乃耀兵於安市城下而)¶
　(旋城主登城拜辭上嘉其固守賜縑百匹以/勵事君還師渡遼暴風雪士卒沾濕多死者)集覽(衝/車)¶
　(礟石衝通作䡴陷陣車也礮俗作砲軍戰石也張晏/曰范蠡兵法飛石重十二斤為機法行三百歩礮盖)¶
<pb:KR2o0020_WYG_055-38a>¶
　(起此也事始曰諸葛亮起衝車郝昭/以繩連石磨四角車折即礮石也)質實(烏骨城未/詳處所鴨)¶
　(緑水注見隋煬帝大業八年平壌城名/注同上年班師注見陳後主禎明元年)¶
　　書法(嘗書進攻安市城矣上既書帝此復書帝何/為不下書也以萬乗之重攻一城而不克挫)¶
　　(威甚矣然則書詔班師何予知復也與上書大敗/下書帝還上書楊𤣥感起兵下書帝引兵還者又)¶
　　(異矣隋煬帝大/業八年九年)¶
　　發明(太宗遼東之行非特為髙䴡之逆命蘇文之/弑君其實欲騁所長以夸天下而已况其少)¶
　　(時親見隋煬之事固已技癢於中必思所以勝之/故因蘇文之罪假以親征耳不然帝於突厥吐渾)¶
　　(髙昌等國皆遣将平之何獨於髙䴡而必欲親征/哉惟其蔽於好勝之心是以利害是非之實皆不)¶
<pb:KR2o0020_WYG_055-38b>¶
　　(能見如李道宗乗虚取平壌之䇿髙延夀移兵烏/骨城之語皆不能聼此正魏相所謂驕兵貪兵者)¶
　　(也然則太宗是行逺與隋煬争勝近與臣下争功/必欲獨勝當世人皆莫及而不料小醜之能抗也)¶
　　(綱目於此書安市城不下而特以帝攻冠於其上/則見是城乃帝所自攻而非他人之責矣好勝不)¶
　　(止自取挫衂/可勝惜哉)¶
冬十月遣使祀魏徴復立所仆碑¶
　(凡征髙䴡㧞十城徙遼葢巖三州戸口入中國者七/萬人新城建安駐蹕三大戰斬首四萬餘級戰士死)¶
　(者幾三千人戰馬死者什七八上以不能成功深悔/之嘆曰魏徴若在不使朕有是行也命馳驛祀徵以)¶
　(少牢復立所製碑召其妻子詣行在勞賜之范氏曰/太宗玩武不已困於小夷無異於煬帝葢不能慎終)¶
<pb:KR2o0020_WYG_055-39a>¶
　(如始日新其徳而欲功過五帝地廣三王是以失之/然見危而思直臣知過而能自悔此其所以為賢也)¶
　質實(行在注見漢武/帝天漢二年)¶
　　書法(書羙悔過也是故樊豐敗而後祠楊震漢安/帝延光四年宦官敗而後祭陳竇漢靈帝中)¶
　　(平六年遼東敗而後祠魏徵是年漁陽反而後祭/九齡肅宗至徳二年皆事後之思也終綱目書祭)¶
　　(臣六詳漢明帝永平二/年祭比干墓不與焉)¶
帝還至營州祭戰亡士卒¶
　(上至營州詔戰亡士卒骸骨並集栁城命/有司具太牢上自作文以祭之臨哭盡哀)質實(太牢/牲名)¶
　(注見漢王/邦三年)¶
<pb:KR2o0020_WYG_055-39b>¶
　　書法(五年書遣使詣髙䴡𦵏隋戰士羙也此書祭/戰亡士卒羙之歟譏也其譏何帝之𦵏隋戰)¶
　　(士固有咎隋之心矣及其晚節不能自克躬自蹈/之殺其身而禮其鬼則何孟哉故前書隋戰士此)¶
　　(書戰亡士卒咎亡之者也帝之篇書恤死之政/四貞觀二年五年春及八月是年惟此為譏辭)¶
贖諸軍所虜髙䴡民萬四千口¶
　(上聞太子奉迎将至乃從飛騎三千人馳入臨渝闗/道逢太子上之發定州也指所御褐袍謂太子曰俟)¶
　(見汝乃易此袍耳在遼左雖盛暑流汗弗之易至是/太子進新衣乃易之諸軍所虜髙䴡民萬四千口安)¶
　(集幽州将以賞軍上愍其父子夫婦離㪚命有司/平其直悉以錢帛贖為民歡呼之聲三日不息)質¶
　實(臨渝闗注見隋文帝開皇十八/年幽州注見髙祖武徳四年)¶
<pb:KR2o0020_WYG_055-40a>¶
　　書法(前書贖突厥男女八萬口華人也此書贖髙/䴡民萬四千口予之歟予之也亦傷之也曷)¶
　　(為傷之髙䴡之俘得以生還何其幸也戰亡士卒/不可復贖矣何其不幸耶綱目聫書之予之之意)¶
　　(不如傷之/之深也)¶
十一月易州司馬陳元璹以罪免質實(易州注見周世/宗顯徳六年)¶
　(元璹使民於地室蓄火種蔬/而進之上惡其諂免元璹官)¶
十二月薛延陀宼夏州質實(薛延陀匈奴别種名注見/隋煬帝大業元年夏州注)¶
(見漢武帝元/朔元年朔方)○殺侍中劉洎¶
　(初上将東行謂侍中劉洎曰我今逺征爾輔太子安/危所寄宜深識我意對曰願陛下無憂大臣有罪者)¶
<pb:KR2o0020_WYG_055-40b>¶
　(臣謹即行誅上以其妄發怪之及上還不豫洎色悲/懼謂同列曰疾勢如此聖躬可憂或譛於上曰洎言)¶
　(國家事不足憂但當輔㓜主行伊霍故事大臣有異/志者誅之自定矣上以為然詔賜自盡孫氏曰劉洎)¶
　(之死據舊史所書由遂良之譛也然伐遼之行洎有/誅大臣之對矣及太宗不豫則洎初無是語也遂良)¶
　(不應以此譛之葢遂良後諫廢立被譴姦人從而譛/之故洎子訴寃李義府助之遂良譛洎之言當出於)¶
　(此又貞觀實錄敬播所修號為詳正許敬宗頗以愛/憎改易舊文則遂良譛洎之事安可信乎胡氏曰遂)¶
　(良王魏之亞豈肯譛人者而洎又直臣遂良以何事/言之邪孫甫辨之當矣然太宗殺洎甚遽大臣亦不)¶
　(聞有諫譬者何也太宗盛意伐髙䴡挫屈而歸慙怒/之氣無所發泄正爾卧疾而譛者觸其諱惡是故雷)¶
　(震霆擊不復思惟也故人主必以禮義養其/心志使氣合太和則喜無過差怒無暴悖矣)質實(侍/中)¶
<pb:KR2o0020_WYG_055-41a>¶
　(官名注見髙祖武徳七年伊霍/故事注見晉元帝太興元年)¶
　　發明(嗚呼是非天下之至理萬世之公論果可厚/誣也哉劉洎之死出於太宗一時之忿他時)¶
　　(洎子誣訴禇遂良之譛先儒既為之辨明至髙宗/欲雪其寃樂彦韋以為若雪洎罪則彰先帝用刑)¶
　　(不當之失其事遂寝是意葢欲掩覆太宗濫殺之/過耳然綱目於此書殺書爵亦不以其掩覆之故)¶
　　(而遂曲為之隠然則是非天下之至/理萬世之公論果可以厚誣也哉)¶
以馬周攝吏部尚書¶
　(周以四時選為勞請復十/一月選至三月畢從之)¶
　　書法(攝也其書何始罷四時選也唐世書吏部尚/書四馬周禇遂良裴光庭楊國忠自禇遂良)¶
<pb:KR2o0020_WYG_055-41b>¶
　　(外皆/譏辭)¶
(丙/午)二十年春正月夏州兵擊薛延陀大破之○遣大理¶
卿孫伏伽等廵察四方¶
　(遣大理卿孫伏伽等二十二人以六條廵察四方伏/伽等多所貶黜其人詣闕稱寃者前後相屬上令禇)¶
　(遂良類状以聞上親臨决以能進擢者二十/人以罪死者七人流以下除免者數百千人)集覽(以/六)¶
　(條廵察一察官人善惡二察户口流散籍帳隠沒三/察農桑不勤食廩減耗四察妖滑盗賊不事生業五)¶
　(察徳行孝弟茂材異等藏器晦迹應時用者六察黠/吏豪宗兼并縱暴貧弱寃苦不能自伸者見三宗觧)¶
　質實(大理官名注/見貞觀元年)¶
<pb:KR2o0020_WYG_055-42a>¶
帝還京師¶
　(上謂李靖曰吾以天下之衆困於小夷何也靖曰此/道宗所觧上顧問道宗具陳在駐蹕時乗虚取平壌)¶
　(之言上悵然曰當時悤悤吾不憶也胡氏曰太宗對/敵有嘉謀而不取何也道宗陳計正值太宗輕度延)¶
　(夀之時故不見答既克延夀又方驛報太子自伐為/将之功道宗故不敢復言也太宗於是志滿而氣驕)¶
　(所以親将大衆而/屈於小醜也與)質實(悤悤急/遽貎)¶
三月詔皇太子聼政考異(皇字□據二十三年/詔太子聼政無皇字)¶
　(上疾未全平欲專保養詔太子間日聼政於東宫既/罷則入侍藥膳不離左右禇遂良請遣太子旬日一)¶
　(還東宫與師/傅講論從之)質實(東宫注見宋文帝/元嘉二十七年)¶
<pb:KR2o0020_WYG_055-42b>¶
殺刑部尚書張亮¶
　(人告亮有反謀上命按之亮不服命百官議其獄皆/言亮反當誅獨将作少監李道裕言亮反形未具不)¶
　(當死上不聼斬之後嵗餘刑部侍郎缺上曰朕得其/人矣徃者李道裕議張亮獄朕雖不從至今悔之遂)¶
　(以為刑/部侍郎)¶
　　發明(按唐史叙亮私說相貎䜟緯及養假子五百/人稱其死有餘責今綱目乃書殺書官何耶)¶
　　(夫亮延納妖人妄論禍福罪固有之至於假子之/事乃出於告者之口前史亦不能閲實其罪故分)¶
　　(註皆削而不錄况亮身處刑曹非有兵權在手一/言詿誤遽陷極刑且亮既不服其辜而李道裕又)¶
　　(言反形未具姑從輕典可也殺/之過矣宜乎書法之所不予也)¶
<pb:KR2o0020_WYG_055-43a>¶
閏月朔日食質實(日莽食注見新/    天鳯元年)○夏五月髙麗遣使謝¶
罪却之¶
　(髙䴡王藏及莫離支葢金遣使謝罪并獻二羙女金/即蘇文也上以師還之後金益驕恣表辭詭誕待使)¶
　(者倨慢屢違詔攻新羅詔/勿受其朝貢復議討之)集覽(莫離支髙麗官名猶/唐之吏部尚書葢金)¶
　(即泉葢蘇文也/注見十六年)¶
　　書法(書郤之何譏也前書髙䴡遣使入貢郤之為/羙此則何以為譏葢蘇文弑逆懼討遣使貢)¶
　　(金所謂違亂之賂不受宜也於是髙䴡君臣遣使/謝罪復議討之是黷武矣書曰謝罪卻之所以病)¶
　　(帝/也)¶
<pb:KR2o0020_WYG_055-43b>¶
六月西突厥遣使入貢¶
　(西突厥乙毗射匱可汗遣使入貢且請昏上許之/使割龜兹于闐疎勒朱俱波蔥嶺五國以為聘禮)集¶
　覽(疎勒注見漢武帝/元鼎二年疎勒)質實(龜兹西域國名注見漢光/武建武十二年于闐西域)¶
　(國名注見漢武帝元狩元年朱俱波西域國名注見/貞觀十年蔥嶺西域國名注見漢武帝元鼎二年)¶
秋八月帝如靈州遣李世勣擊薛延陀降之敕勒諸部¶
遣使請吏考異(州下漏還/宫二字)¶
　(薛延陀多彌可汗猜褊好殺廢棄父時貴臣專用已/所親昵國人不附回紇諸部擊之大敗上詔江夏王)¶
　(道宗等将兵擊之國中驚擾多彌出走回紇殺之盡/據其地餘衆西走猶七萬餘口共立真珠兄子咄摩)¶
<pb:KR2o0020_WYG_055-44a>¶
　(支遣使奉表請居鬰督軍山之北詔遣使安集之敕/勒九姓酋長聞其來皆懼朝議亦恐其為磧北之患)¶
　(乃遣李世勣國之上自詣靈州招撫太子當從行少/詹事張行成以為不若使之監國接對百寮明習庶)¶
　(政上然之李世勣至鬱督軍山咄摩支降道宗兵既/渡磧薛延陀拒戰道宗擊破之遣使招諭敕勒諸部)¶
　(其酋長皆喜請入朝駕至浮陽回紇等十一姓各遣/使歸命乞置官司上大喜遣使納之詔曰朕聊命偏)¶
　(師遂擒頡利始𢎞廟略已滅延陀鐵勒百餘萬戸請/為州郡混元以降殊未前聞宜備禮告廟仍頒示普)¶
　(天上為詩曰雪耻酬百王/除兇報千古勒石於靈州)集覽(敕勒注見宋文帝元/嘉七年頡利前可汗)¶
　(之號廟畧注見漢宣帝神爵元年廟勝之/册混元太古之時元氣混然故曰混元)質實(回紇/匈奴)¶
　(别種名注見貞觀元年鬱督軍山注見貞觀二年酋/長注見漢帝𤣥更始二年磧北注見𤣥宗開元三年)¶
<pb:KR2o0020_WYG_055-44b>¶
　(一統志云靈州漢之縣名屬北地郡以縣在河之洲/上隨水髙下未嘗淪沒故名靈州隋改為靈武郡唐)¶
　(肅宗即位於此宋改為翔慶軍元仍為靈州本朝州/廢置守禦千户所故城在陜西寕夏衛城南浮陽縣)¶
　(名注見漢順帝永建元年鐵勒髙/車部號注見宋文帝元嘉七年)¶
　　書法(薛延陀嘗書㓂矣貞觀十九年此其再不書/討何自反而不縮也無故而許昏無故而絶)¶
　　(之其入宼宜矣於是而乗其弱未見其有名也故/延陀自未許昏以前書討而於此再書擊焉葢帝)¶
　　(自安市班師之後急於雪耻師出無名故綱/目惟髙䴡書伐餘皆書擊所以譏其遷戮也)¶
冬十月貶蕭瑀為商州刺史¶
　(瑀性狷介與同僚多不合嘗言房𤣥齡等朋黨不忠/但未反耳上不聼瑀内不自得因自請出家既而悔)¶
<pb:KR2o0020_WYG_055-45a>¶
　(之上以瑀反覆不平詔曰朕於佛教非意所遵梁武/簡文窮心釋氏覆亡不暇社稷為墟報施之徴何其)¶
　(謬也瑀踐覆車之餘軌襲亡國之遺風自請/出家尋復違異豈具瞻之量乎貶商州刺史)質實(商/州)¶
　(注見晋元帝/大興元年)¶
　　書法(自是至開元三年七十餘載書以為刺史者/四十蕭瑀李緯禇遂良栁奭韓瑗來濟杜正)¶
　　(倫李義府髙履行于志寕趙瓌李敬𤣥馮元常騫/味道李孝逸狄仁桀韋嗣立姚元之再書譙王重)¶
　　(福畢構張東之敬暉桓彦範袁恕已尹思貞宋璟/再書雷從一祝欽明郭山暉李暢宋王成器再書)¶
　　(幽王守禮薛□光張說劉幽求鍾紹京韋玢自/狄仁傑外皆以貶黜為之則刺史之任葢輕矣)¶
十二月帝生日罷宴樂¶
<pb:KR2o0020_WYG_055-45b>¶
　(上為長孫無忌等曰今日吾生日世俗皆為樂在朕/翻成傷感今君臨天下富有四海而承歡滕下永不)¶
　(可得此子路所以有負米之恨也詩云哀哀父母生/我劬勞奈何以劬勞之日更為歡樂乎因泣數行下)¶
　(左右/皆悲)集覽(膝下孝經故親生之滕下注滕下謂孩㓜/時子路所以有負米之恨子路曰昔者由)¶
　(也事二親之時常食藜藿之實為親負米於百里之/外親沒之後南遊於楚從車百乗積粟萬鍾願欲食)¶
　(藜藿為親負米/不可復得也)¶
　　書法(書宴多矣未有書罷宴者書罷宴樂何羙之也/以此貽謀猶有責諸道貢獻者矣代宗大厯元)¶
　　(年書生日始此終綱目書生日四是年𤣥宗開元十/七年代宗大歴元年徳宗建中元年書罷宴一而已)¶
　　發明(以文觀之生日念劬勞而罷宴樂誠羙事也以/實推之太宗自遼左之伐不得志而回凡所施)¶
<pb:KR2o0020_WYG_055-46a>¶
　　(為徃徃有不自聊頼之意故劉洎張亮皆以小故/被戮而勅勒請吏之事布告海内亦欲以此遣諸)¶
　　(胷中而終不能釋然也是以欎欎至此夫武定亂/畧文致太平貴為天子富有四海論功較徳直與)¶
　　(古帝王並驅争先而晚節末路反有不滿之懐由/其銳於好勝無理義以養其心故耳豈不深可惜)¶
　　(哉雖然太宗以生日罷宴樂而後世子孫乃以生/日侈宴樂寕不有愧於祖武書之于册其得失優)¶
　　(劣又可/觀矣吁)¶
幸房𤣥齡第¶
　(房𤣥齡嘗以㣲譴歸第禇遂良諫曰𤣥齡翼賛聖躬/冒死决䇿選賢立政勤力為多自非罪在不赦不可)¶
　(遐棄若以其衰老亦當退之以禮上然之因幸芙蓉/園𤣥齡敕子弟汛掃門庭曰乗輿且至有頃上幸其)¶
<pb:KR2o0020_WYG_055-46b>¶
　(第因載𤣥/齡還宫)質實(一統志云芙蓉園在西安府城南郭/外唐太宗嘗以賜魏王泰即此乗輿)¶
　(注見漢桓帝/延熹二年)¶
　　書法(書羙之也若帝可謂能念功矣終綱目書君/入諸臣之家五幸其府二詳漢安帝建光元)¶
　　(年皆譏辭也惟幸司徒導府晉成帝/咸康元年幸房𤣥齡第是年非譏辭)¶
(丁/未)二十一年春正月申公髙士亷卒考證(當分註/諡文獻)¶
　(士亷卒上将徃哭之房𤣥齡長孫無忌諫曰陛下餌/金石於方不得臨䘮奈何不為宗廟自重不聼無忌)¶
　(中道伏卧流涕固諫上乃還入東苑南/望而哭涕下如雨及柩出登樓望哭)集覽(餌金石/餌服食)¶
　(也服丹/砂之藥)質實(申縣名注見梁武帝太清二/年東苑在西安府城内東南)¶
<pb:KR2o0020_WYG_055-47a>¶
以敕勒諸部為州縣¶
　(回紇諸部皆來朝請吏詔以為六府七州各以其酋/長為都督刺史各賜金繒遣之諸酋長奏請以回紇)¶
　(以南突厥以北開一道謂之参天可汗道置六十八/驛上許之於是北荒悉平然回紇吐迷度已私自稱)¶
　(可汗官號皆如突厥故事范氏曰中國之有夷狄如/晝之有夜陽之有隂君子之有小人也中國失政則)¶
　(四夷交侵先王所以御之者亦可得而畧聞矣舜曰/而難任人蠻夷率服又曰無怠無荒四夷來王葢柔)¶
　(逺能邇治内安外而殊俗之民嚮風慕義不以利誘/不以威脅而自至矣故不勞民不費財至於後世之)¶
　(君或讐疾而欲殄滅之或愛恱而欲招來之是二者/皆非也何則彼雖夷狄亦人類也王者於天地間無)¶
　(所不養况人類而欲殘之乎殘之固不可况不能勝/而自殘其民乎仁人之所不為也為之者秦始皇是)¶
<pb:KR2o0020_WYG_055-47b>¶
　(也山川之所限風氣之所栘得其地不可居得其民/不可使列為州縣是崇虚名而受實弊也且得之既)¶
　(以為功則失之必以為恥不在於已則在子孫故有/征伐之勞餽餉之煩民不堪命而繼之以亡隋煬帝)¶
　(是也且中國地非不廣也民非不衆也曷若修徳行/政以惠養之使男有餘粟女有餘布兵革不試以致)¶
　(太平不亦帝王之盛羙乎夫有求於外如彼其難也/無求於外如此其易也然而人君常捨所易而行所)¶
　(難何哉忽近而喜逺厭故而謀新雖或未至於亡而/常與之同事其累徳豈細哉太宗好大無窮兼蓄夷)¶
　(夏非所以遺後嗣安中國之/道此當以為戒而不可慕也)集覽(叅天可汗道参覲/也先突厥上太宗)¶
　(尊號為天可汗而難任人書舜典注難拒任佞/也斥逺佞人則忠信昭於四夷皆相率而來服)¶
詔以來年仲春有事於泰山質實(泰山注見秦始/皇二十八年)○以¶
<pb:KR2o0020_WYG_055-48a>¶
牛進達李世勣為行軍大總管伐髙麗¶
　(上将復伐髙䴡朝議以為髙䴡依山為城攻之不可/猝下前大駕親征國人不得耕種大半乏食今若遣)¶
　(偏師更迭擾其疆埸使彼疲於奔命釋耒入堡數年/之間千里蕭條則人心自離鴨緑以北可不戰而取)¶
　(矣上從之遣牛進逹李世勣水陸並進以討之范氏/曰太宗以葢蘇文弑君故舉問罪之師誅其賊弔其)¶
　(人置君而去之則徳刑舉矣伐而不克益發忿/兵欲擾之使不得耕稼則是為冦非禦㓂也)集覽¶
　(釋耒入堡釋廢也耒耕曲木堡/小城也謂廢農事而入保城邑)質實(疆埸注見漢靈/帝建寕二年鴨)¶
　(緑水名注見隋/煬帝大業八年)¶
夏四月作翠㣲宫¶
<pb:KR2o0020_WYG_055-48b>¶
　(初上得風疾苦京師盛暑命修/終南山太和廢宫為翠㣲宫)質實(京師注見周顯/王二十五年終)¶
　(南山注見漢文帝三年南山一統志云翠㣲宫在西/安府城南八十里終南山上唐髙祖建名太和宫太)¶
　(宗改曰翠㣲内/有含風等殿)¶
以李素立為燕然都䕶¶
　(以李素立為燕然都䕶統瀚海等六府臯蘭等七州/素立撫以恩信夷落懐之共率馬牛為獻素立惟受)¶
　(其酒一杯餘悉還之○上問侍臣曰自古帝王雖平/中夏不能服戎狄朕才不逮古人而成功過之何也)¶
　(羣臣稱頌功徳上曰不然朕所以能及此者止由五/事耳自古帝王多疾勝巳者朕見人之善若已有之)¶
　(人之行能不能兼備朕常棄其所短取其所長人主/徃徃進賢則欲寘諸懐退不肖則欲推諸壑朕見賢)¶
<pb:KR2o0020_WYG_055-49a>¶
　(者則敬之不肖者則憐之人主多惡正直隂誅顯戮/無代無之朕踐祚以來正直之士比肩於朝未嘗黜)¶
　(責一人自古皆貴中華賤夷狄朕獨愛之如一故其/部落皆依朕如父母此五者朕所以成今日之功也)¶
　集覽(燕然注見漢武/帝征和三年)質實(李素立/髙邑人)¶
五月如翠㣲宫考異(如上漏/帝字)¶
　(冀州進士張昌齡獻翠㣲宫頌上愛其文命於通事/舍人裏供奉初昌齡與王公治皆有文名考功員外)¶
　(郎王師旦知貢舉黜之上問其故師旦曰二人文體/輕薄終非令器若置之髙第恐後進效之傷陛下雅)¶
　(道上善其言胡氏曰太宗於皇甫徳參則欲加以罪/於張昌齡則欲賞以官此可以見在位日久徳不加)¶
　(脩志已怠矣古之聖王慎終如始日新又新之徳太/宗葢有愧焉葢聖學不傳雖納諫自勉而不治其本)¶
<pb:KR2o0020_WYG_055-49b>¶
　(故無聖王成/徳之效也)集覽(通事舍人裏供奉未命以官故令/於通事舍人裏供奉若馬周起布)¶
　(衣詔令於監察御史裏行是也厥後/專以裏行名官公治一本作公謹)質實(冀州注見/秦二世二)¶
　(年信/都)¶
李世勣破南蘇城¶
　(世勣軍既渡遼歴南蘇數城髙䴡多/背城拒戰世勣破其兵焚羅郭而還)集覽(羅郭外郭/也俗呼外)¶
　(羅/城)質實(南蘇城注見隋/煬帝大業八年)¶
以李緯為洛州刺史¶
　(初上以緯為户部尚書時房𤣥齡留守京師有自京/師來者上問𤣥齡何言對曰𤣥齡但云李緯羙髭鬢)¶
<pb:KR2o0020_WYG_055-50a>¶
　(上遽改除/洛州刺史)質實(洛州注見秦荘/㐮王元年三川)¶
秋七月作玉華宫質實(玉華宫在西安/府城内東北)○牛進達㧞石¶
城質實(一統志云石城在遼東葢州衛東北一十五里/石城山上城中有泉世傳唐太宗征髙䴡土人)¶
(居此以/避兵)○八月詔停封禪質實(封禪注見秦始/皇二十八年)¶
　(以薛延陀新降土功/屢興河北水災故也)¶
　　書法(前書有星孛于太微罷封禪矣於是以河北/水災故則曷為不書不專為水災也時以薛)¶
　　(延陀新降土功屢興故停之然則前書罷封禅此/書停何停者未罷之辭也姑遲之云耳人之自克)¶
　　(誠難/哉)¶
<pb:KR2o0020_WYG_055-50b>¶
　　發明(天下之事惟見理之明者卓然不惑則守之/定而决之堅至於一出焉一入焉自以為是)¶
　　(而復以為非自以為不可而復以為可凡若此類/皆非見理之明者也太宗封禅之事自六年羣臣)¶
　　(有請之後至是凡七書于册其欲行也以臣民之/請其欲止也以事變所奪初未嘗以其非禮而已)¶
　　(之也惟太宗不能决然斷其非禮是以若子及孫/遂舉而行之豈非詒謀詔後無一定之說故其流)¶
　　(弊必至於此者乎書詔停封禅停者/暫止之詞暫止則必復舉矣惜哉)¶
骨利幹遣使入貢¶
　(骨利幹於鐵勒諸部為最逺晝長夜短日/沒後天色正曛煮羊胛適熟日已復出矣)質實(鐵勒/髙車)¶
　(部號注見宋文帝元嘉/七年胛古狎反背胛也)¶
<pb:KR2o0020_WYG_055-51a>¶
立皇子明為曹王考異(皇字羙按凡例注封立出於/天子不應自謂其子為皇子)¶
　(曹王明母楊氏巢刺王之妃也有寵於上文徳皇后/之崩也欲立為皇后魏徵諫曰陛下方比徳唐虞奈)¶
　(何以辰嬴自累乃止尋以明繼元吉後范氏曰太宗/殺弟而納其妃其瀆人倫甚矣又以明繼元吉後是)¶
　(彰其母之/為弟婦也)集覽(以辰嬴自累累玷也左傳文六年辰/嬴嬖於二君注辰嬴懐嬴也僖十七)¶
　(年晉太子圉質於秦秦以嬴氏妻之二十二年子圉/逃歸是為懐公故嬴氏號懐嬴二十三年晉公子重)¶
　(耳奔秦秦伯納女五人懐嬴與焉葢懐嬴重耳之姪/婦也今巢刺王之妃乃太宗之弟婦故魏徴以辰嬴)¶
　(為/喻)¶
　　書法(明者何巢刺王妃所生也太宗十四子/無不王者不悉書書曹王譏瀆淪也)¶
<pb:KR2o0020_WYG_055-51b>¶
發江南工人造大船¶
　(欲復征/髙䴡也)¶
冬十一月突厥車鼻可汗遣使入貢¶
　(車鼻本突厥同族頡利之敗諸部欲立之時薛延陀/方彊車鼻不敢當帥衆歸之薛延陀以車鼻貴種有)¶
　(勇畧恐其為後患欲殺之車鼻逃去建牙金山之北/自稱可汗突厥餘衆稍歸之及薛延陀敗車鼻勢益)¶
　(張遣子入見又請入朝/遣使徵之車鼻不至)集覽(車鼻可汗之號/也車昌遮反)質實(建/牙)¶
　(注見漢獻帝初平三年金山/注見隋㳟帝侗皇泰二年)¶
徙順陽王泰為濮王質實(濮郡名注見/周安王五年)○十二月遣阿¶
<pb:KR2o0020_WYG_055-52a>¶
史那社爾等擊龜兹¶
　(龜兹王訶黎布失畢寖失臣禮侵漁鄰國上怒/詔阿史那社爾契苾何力郭孝恪等将兵擊之)¶
(戊/申)二十二年春正月作帝範以賜太子¶
　(上作帝範十二篇以賜太子曰君體建親求賢審官/納諫去䜛戒盈崇儉賞罰務農閲武崇文且曰修身)¶
　(治國備在其中一旦不諱更無所言矣然汝當更求/古之哲王為師如吾不足法也夫取法於上僅得其)¶
　(中取法於中不免為下吾即位已來不善多矣顧𢎞/濟蒼生肇造區夏功大益多故人不怨業不墮然比)¶
　(之盡羙盡善固多愧矣汝無我之功勤而承我之富/貴竭力為善則國家僅安驕惰奢縱則一身不保且)¶
　(成遲敗速者國也失易得難者位也可不惜哉可不/慎哉○初羣臣或請集上文章上曰朕之辭令有益)¶
<pb:KR2o0020_WYG_055-52b>¶
　(於民者史皆書之足為不朽若其無益集之何用梁/武帝父子陳後主隋煬帝皆有文章何救於亡人主)¶
　(患無徳政文章/何為遂不許)質實(肇造區夏周書康誥篇肇造/我區夏注肇始也區夏猶言)¶
　(中/夏)¶
中書令馬周卒¶
　(上親為調藥/使太子臨問)¶
　以崔仁師為中書侍郎參知機務○遣薛萬徹伐髙麗¶
○以長孫無忌檢校中書令○結骨俟利發入朝¶
　(結骨人皆長大赤髪緑睛自古未通中國至是其俟/利發失鉢屈阿棧來朝請除一官詔以為堅昆都督)¶
<pb:KR2o0020_WYG_055-53a>¶
　(是時四夷君長争入獻見每元正朝賀常數百千人/上曰漢武帝窮兵三十餘年所獲無幾豈如今日綏)¶
　(之以徳使窮髪之/地盡為編戸乎)集覽(結骨注見漢宣帝黄龍元年/堅昆俟利發失鉢屈阿棧俟)¶
　(利發結骨君長之號失鉢屈阿棧結骨君長之名也/俟渠之反窮髪之地荘子逍遥遊篇窮髪之北成𤣥)¶
　(英疏云地以草木為髪毛北方寒極草木不生故曰/窮髪所謂不毛之地也列子湯問篇終髪北之北注)¶
　(髪猶毛也北極之北有不毛之地/林希逸口義云終髪即窮髪也)¶
如玉華宫考異(如上漏/帝字)¶
　(上營玉華宫務為儉約惟寝殿覆瓦餘皆茅茨然所/費已巨億計充容徐惠上疏曰今東征髙䴡西討龜)¶
　(兹營繕相繼服玩華靡夫以有盡之農功填無窮之/巨浪圖未獲之他衆䘮已成之我軍地廣非常安之)¶
<pb:KR2o0020_WYG_055-53b>¶
　(術人勞乃易亂之源也珍玩技巧乃䘮國之斧斤殊/玉錦繡實迷心之酖毒作法於儉猶恐其奢作法於)¶
　(奢何以制後上善/其言甚禮重之)集覽(充容徐惠充容九嬪之一徐/惠其姓名生五月能言四嵗)¶
　(通論語詩八嵗自曉屬文太/宗召為才人後進為充容)質實(徐惠孝徳之女唐/太宗朝為才人卒)¶
　(贈賢/妃)¶
崔仁師坐罪除名流連州考異(提要坐/作以)¶
　(坐有伏闕訴寃/者仁師不奏也)質實(連州注見隋文帝/開皇十四年陽山)¶
三月故隋后蕭氏卒¶
　(詔復其位號諡曰愍/使三品䕶𦵏江都)質實(江都縣名注見漢/獻帝興平元年)¶
<pb:KR2o0020_WYG_055-54a>¶
　　書法(蕭氏何煬后也亡國之后未有書卒者此其/書何羙存厚也於是隋亡唐興餘三十年矣)¶
　　(然則曷為不書崩隋失天下也是故失天下之王/書卒□周赧王失天下之后書卒綱目書故后卒)¶
　　(二是年故隋后五代/庚戌年故晉太后)¶
夏四月遣武候將軍梁建方擊松外蠻降之○西突厥¶
葉䕶賀魯來降¶
　(咄陸既奔吐火羅部落亡㪚其葉䕶阿史那賀/魯帥其餘衆數千帳内屬詔以為瑶池都督)集覽¶
　(咄陸十六年奔吐火羅葉䕶賀魯葉䕶突/厥大臣之稱賀魯其名也姓阿史那氏)質實(吐火/羅西)¶
　(域國名注見/貞觀十六年)¶
<pb:KR2o0020_WYG_055-54b>¶
五月遣右衛長史王𤣥䇿使天竺因襲擊之執其王以¶
歸¶
　(初中天竺兵最彊四天竺皆臣之王𤣥策奉使至其/國會其王卒其臣阿羅那順自立發胡兵攻𤣥䇿𤣥)¶
　(䇿脫身宵遁抵吐蕃西境徵鄰國兵吐蕃泥婆國皆/遣兵赴之𤣥策帥之進至中天竺連戰三日大破之)¶
　(城邑聚落降者五百八十/餘所俘阿羅那順以歸)集覽(泥婆即泥婆羅國在/吐蕃之西樂陵川)¶
　質實(中天竺西域國名注見漢武帝元狩/元年吐蕃西𦍑之屬注見貞觀八年)¶
　　書法(遣𤣥策者使天竺爾襲擊而執其王𤣥䇿之/罪也其不書𤣥策襲擊何據髙宗調露元年)¶
　　(裴行儉襲擊阿史那再書行儉病帝也帝自髙䴡/之挫思立邊功以雪此耻故敕勒之降至於備禮)¶
<pb:KR2o0020_WYG_055-55a>¶
　　(告廟頒示普天甚而作詩勒石以侈之𤣥䇿窺見/帝心所以敢有此事也而未聞薄行專命之罰則)¶
　　(帝之意可知矣綱目書曰遣王𤣥䇿使天竺因襲/擊之執其王以歸若帝遣之為此者所以深病帝)¶
　　(也/)¶
　　發明(以分註觀之天竺攻刼使者罪誠可誅以綱/目觀之則𤣥策出使有㫖乃擅襲人之國又)¶
　　(執其王以歸則非義矣王者不勤逺略務廣徳而/不務廣土烏可恃彊陵弱以生事邀功於絶域哉)¶
　　(書使天竺書因襲擊/書執以歸皆罪之也)¶
宋公蕭瑀卒¶
　(瑀卒太常議諡曰徳尚書議諡曰肅上曰諡者行之/迹當得其實可諡貞褊子銳嗣初銳尚上女㐮城公)¶
<pb:KR2o0020_WYG_055-55b>¶
　(主上欲為之營第公主固辭曰婦事舅姑當朝/夕侍側若居别第所闕多矣上命即瑀第營之)集覽¶
　(貞褊以其性忌/故諡曰貞褊)質實(宋縣名注見漢後主延熈十八/年㐮城郡名注見周赧王十五)¶
　(年/)¶
殺華州刺史李君羨¶
　(太白屢晝見太史占云女主昌民間又傳秘記云唐/三世之後女主武王代有天下上惡之以武衛将軍)¶
　(李君羡小名五娘而官稱封邑皆有武字出為華州/刺史御史復奏君羡謀不軌上遂誅之上嘗宻問太)¶
　(史令李淳風秘記所云信有之乎對曰臣仰稽天象/俯察厯數其人已在宫中自今不過三十年當王天)¶
　(下殺唐子孫殆盡其兆既成矣上曰疑似者盡殺之/何如對曰天之所命人不能違也王者不死徒多殺)¶
<pb:KR2o0020_WYG_055-56a>¶
　(無辜且自今以徃三十年其人已老庶幾頗有慈心/為禍或淺今借使得而殺之天或生壯者肆其怨毒)¶
　(恐陛下子孫無/遺類矣上乃止)集覽(太白晝見注見髙祖/武徳九年太白經天)質實(華州/注見)¶
　(玄宗開元十一年不軓/注見漢&KR0149;帝光和五年)¶
　　發明(隋以疑似而殺李渾然卒無益於事此太宗/之所親見也不以為戒而反襲其跡則亦同)¶
　　(歸於亂耳夫賊在宫中反乃求之逺外果何謂耶/書殺書爵亦徒以重濫殺之禍而已君羡之死可)¶
　　(哀也/哉)¶
司徒梁公房𤣥齡卒¶
　(𤣥齡留守京師疾篤上徵赴玉華宫肩輿入殿相對/流涕因留宫下候問不絶𤣥齡謂諸子曰吾受主上)¶
<pb:KR2o0020_WYG_055-56b>¶
　(厚恩今天下無事惟東征無已羣臣莫敢諫吾知而/不言死有餘責乃上表曰老子曰知足不辱知止不)¶
　(殆陛下威名功徳亦可足矣拓地開疆亦可止矣且/陛下每决一重囚必令三覆五奏膳素止樂者重人)¶
　(命也今驅無罪之士卒委之鋒刄之下使之肝腦塗/地獨不足愍乎向使髙䴡違失臣節誅之可也侵擾)¶
　(百姓滅之可也他日能為中國患除之可也今無此/三條而坐煩中國内為前代雪耻外為新羅報讐豈)¶
　(非所存者小所損者大乎願陛下許髙麗自新焚凌/波之船罷應募之衆自然華夷慶頼逺肅邇安臣旦)¶
　(夕入地儻䝉錄此哀鳴死且不朽上自臨視握手與/訣悲不自勝卒諡曰文昭栁芳曰𤣥齡佐太宗定天)¶
　(下及終相位凡三十二年天下號為賢相然無跡可/尋徳亦至矣故太宗定禍亂而房杜不言功王魏善)¶
　(諫諍而房杜譲其賢英衛善将兵而房杜行/其道理致太平善歸人主為唐宗臣固宜哉)集覽(凌/波)¶
<pb:KR2o0020_WYG_055-57a>¶
　(之船泛海之舟房杜房𤣥齡杜如晦王魏/王珪魏徴英衛英國公李勣衛國公李靖)質實(老子/注見)¶
　(宋營陽王景平元年新羅東夷國/名注見漢武帝元封二年朝鮮)¶
秋八月朔日食○九月以禇遂良為中書令○冬十月¶
帝還宫○雅眉卭州獠反¶
　(初上以髙䴡困弊議以明年發三十萬衆一舉滅之/或以劒南隋末無㓂屬者遼東之役又不預徴發百)¶
　(姓富庶宜使造舟上從之遣使發民造船役及山獠/於是三州獠反發隴右峽中兵二萬餘人以擊之蜀)¶
　(人苦造船之役州縣督迫嚴急民至賣田宅鬻子女/不能供榖價踊貴劒外騷然范氏曰惟兵者不祥之)¶
　(氣不得已而用之太宗伐髙䴡其得已而不已者乎/及其不服則又不能反已至欲傾天下之力以逞其)¶
<pb:KR2o0020_WYG_055-57b>¶
　(志何其迷而不復也夫天下如一身四方猶手足師/役手足之病也以髙䴡之役不及於蜀而必欲疲之)¶
　(是一支病而使别支皆/被其痛豈愛身之道乎)集覽(劒南元年以州郡頗多/分天下為十道其九曰)¶
　(劔南道今成都府梓州利州劍州是其地也/山獠獠本作䝤竹交反又音老西南夷名)質實(雅/眉)¶
　(卭三州名雅注見僖宗中和二年一統志云眉古地/名本秦蜀郡地漢為武陽南安二縣地屬犍為郡蜀)¶
　(漢及晉宋皆因之齊分置齊通郡梁立青州西魏改/眉州治通義縣後周復為青州尋改嘉州治蛾眉縣)¶
　(隋復為眉州大業初改眉山郡治龍遊縣唐復為嘉/州尋析嘉州别置眉州治通義縣天寳初改通義郡)¶
　(乾元初復為眉州宋因之改通義縣曰眉山以州屬/成都路元屬嘉定府以附郭眉山縣省入本朝初改)¶
　(為縣後復為州𨽻四川道卭注見僖宗中和二年髙/麗東胡種名注見漢武帝元封二年朝鮮劒南道名)¶
<pb:KR2o0020_WYG_055-58a>¶
　(注見晉武帝泰始八年益州隴右注見秦王政三/年隴西峽中注見漢獻帝建安二十四年峽口)¶
十一月奚契丹内屬質實(奚契丹東胡種名注○/見睿宗太極元年)回紇¶
吐迷度為其下所殺詔立其子婆閏考異(當書回紇弑/其可汗吐迷)¶
(度/)¶
　　書法(回紇始/見綱目)¶
○十二月阿史那社爾擊龜兹執其王布失畢¶
　(阿史那社爾引兵自焉耆之西趨龜兹北境分兵為/五道出其不意焉耆王奔龜兹社爾遣兵擊斬之進)¶
　(屯磧口龜兹王布失畢及相那利戰敗走保都城社/爾進軍逼之㧞其城使郭孝恪守之布失畢走保橃)¶
<pb:KR2o0020_WYG_055-58b>¶
　(換城社爾追擒之那利收合餘燼潜引西突厥之衆/襲殺孝恪驍衛将軍曹繼叔等擊那利獲之社爾破)¶
　(其大城五遣使諭降七百餘城立王弟葉/䕶為王西域震駭社爾勒石紀功而還)集覽(相那/利那)¶
　(利名也龜/兹之相)質實(焉耆西域國名注見漢安帝永寕/元年磧口注見𤣥宗開元三年)¶
(己/酉)二十三年春正月遣驍衛郎將擊突厥車鼻可汗¶
　　書法(郎将何以不名削之也帝自安市班師之後/急於雪耻思立竒功車鼻入貢未聞其犯塞)¶
　　(也而遽興師尤為無名矣故例書/擊而於其末也将不書名髙侃)¶
○三月帝有疾詔太子聼政○夏四月如翠㣲宫○五¶
月以李勣為疊州都督考異(李下漏/世字)¶
<pb:KR2o0020_WYG_055-59a>¶
　(上謂太子曰李世勣才智有餘然汝與之無恩我今/黜之若其即行俟我死汝用為僕射親任之若徘徊)¶
　(顧望當殺之耳乃左遷世勣為疊州都督世勣受詔/不至家而去范氏曰太宗以世勣為何如人哉以為)¶
　(愚也則不可託㓜孤而寄天下矣以為賢也當任而/勿疑乃憂後嗣之不能懐服先黜之而後用是以犬)¶
　(馬畜之也夫欲奪其心而折之以威欲得其力而懐/之以恩此漢祖馭黥彭狙詐之術五伯所不為也茍)¶
　(以是心待其臣則利禄之士可使也若夫禄之以天/下而不顧繫馬千駟而不視者豈得而使之哉孫氏)¶
　(曰君待臣以道臣以道報之君待臣以利臣以利報/之此必然之理也太宗以勣輔太子而為此詭計勣)¶
　(之機心豈不曉以利誘乎廢立之際不肯盡/忠雖勣無大臣之節亦太宗以利啟其心也)集覽(疊/州)¶
　(括地志云合州/屬郡也在隴右)正誤(疊州今按疊州西𦍑之地周武/帝置以山重疊名之唐地理志)¶
<pb:KR2o0020_WYG_055-59b>¶
　(隴右道疊州合川郡/合州疑即合川字誤)質實(徘徊不進貎低垂沉滯之/意一統志云疊州唐初所)¶
　(置武徳中析洮州之合川疊川樂川之地為之後廢/焉故域在陜西洮州衛軍民指揮使司城南界黔彭)¶
　(謂黥布彭越狙詐之術注見宋孝武帝大明/二年朝三暮四五伯注見漢武帝建元元年)¶
衛公李靖卒考證(當分註/諡景武)質實(衛州名注見秦/王政六年朝歌)○帝崩¶
長孫無忌禇遂良受遺詔輔太子還宫發䘮罷遼東兵¶
　(上苦痢増劇太子晝夜不離側或累日不食髪有變/白者上召長孫無忌禇遂良入卧内謂之曰太子仁)¶
　(孝善輔導之謂太子曰無忌遂良在汝勿憂天下又/謂遂良曰無忌盡忠於我我有天下多其力也我死)¶
　(勿令䜛人間之仍令遂良草遺詔有頃上崩秘不發/䘮無忌等請太子先還飛騎勁兵及舊将皆從大行)¶
<pb:KR2o0020_WYG_055-60a>¶
　(御馬輿繼至發䘮宣遺詔罷遼東之役及諸土木之/功四夷入仕及朝貢者數百人聞䘮皆慟哭剪髪&KR1603;)¶
　(面割耳流/血灑地)集覽(大行御馬輿大行注見漢昭帝元平/元年御乗也言臣下所進御也萬乗)¶
　(稱車輿以馬駕/車故曰馬輿)質實(遼東郡名注見/秦王政三年)¶
　　書法(賀善賛曰太宗令徳善政相望于册莫難於/再書出宫女三千書聘鄭氏為充華既而罷)¶
　　(之三事其失徳亦不少莫大於書殺大子建成齊/王元吉書帝自稱太上皇太子即位書立皇子明)¶
　　(為曹王三事綱目於太宗予/之之意不如惜之之深也)¶
以于志寜張行成為侍中髙季輔為中書令○六月太¶
子即位考證(太子作/太子治)¶
<pb:KR2o0020_WYG_055-60b>¶
　(髙宗初即位召朝集使謂曰朕初即位事有不便於/百姓者悉宜陳不盡者更封奏自是日引刺史十人)¶
　(入閤問以百姓疾苦及其政治嘗問大理卿唐臨繫/囚之數對曰見囚五十餘人惟二人應死上恱上嘗)¶
　(錄繫囚前卿所處者多號呼稱寃臨所處者獨無言/上怪問其故囚曰唐卿所處本自無寃上嘆息良久)¶
　(曰治獄者不當如是邪有洛陽人李泰𢎞誣告長孫/無忌謀反上立命殺之無忌遂良同心輔政上亦尊)¶
　(禮二人㳟已以聼之故永徽之/政百姓阜安有貞觀之遺風)集覽(朝集使注見陳/宣帝大建十三)¶
　(年録繫囚注見漢/明帝永平十四年)¶
改官名犯先帝諱者¶
　(先是太宗二名令天下不/連言者勿避至是始避之)¶
<pb:KR2o0020_WYG_055-61a>¶
　　發明(二名不偏諱禮也太宗名世民令天下不連/言者勿避是以其臣如李世勣虞世南之類)¶
　　(皆不復改易至是始令避之亦可謂有近古之風/矣自世俗諂䛕成風遂至舊諱嫌名稍渉疑似者)¶
　　(皆缺不用由是忌諱繁多名實混亂胡不觀諸綱/目所書李世勣之類而體倣之乎○丘濬曰周人)¶
　　(以諱事神故於先世之諱祭祀之際尤嚴焉然禮/不諱嫌名二名不偏諱詩書不諱後世乃至以理)¶
　　(易治以代易世諱晉而不稱進士之名諱桓而併/改音完之字則太甚矣雖然臨文讀書嫌名二名)¶
　　(固可以不諱也若夫命名之際則不可不謹焉夫/嫌名固不諱矣若姓同於國者名字偶有犯於嫌)¶
　　(音疑似之間可但已乎二名固不諱矣然以祖宗/廟諱為已之名稱及以命其子孫可乎故雖君上)¶
　　(不為之禁而凡為臣子者心有所不安/則耳有所不忍聞口有所不忍道也)¶
<pb:KR2o0020_WYG_055-61b>¶
以長孫無忌為太尉李勣為開府儀同三司並同三品¶
○秋八月地震¶
　(晉州尤甚壓/殺五千餘人)質實(晉州注見漢獻帝/建安七年河東)¶
　　書法(於是晉州尤甚壓死五千餘人綱目書地震/一百一詳秦王政十六年有言民死甚衆者)¶
　　(有言壓死四百餘人者有言四/千餘人者數未有多於此者也)¶
𦵏昭陵¶
　(阿史那社爾契苾何力請殉𦵏上遣人諭以先㫖不/許蠻夷君長為先帝所擒服者頡利等十四人皆琢)¶
　(石為象列於北司馬門内范氏曰太宗以武撥亂以/仁勝殘其材畧優於漢髙而規模不及也㳟儉不若)¶
<pb:KR2o0020_WYG_055-62a>¶
　(孝文而功烈過之矣迹其性本彊悍勇不顧親而能/畏義好賢屈巳從諫刻厲矯揉力於為善此所以致)¶
　(貞觀之治也夫賢君不世出自周武成康歴八百餘/年而後有漢漢八百餘年而後有太宗其所成就者)¶
　(如此豈不難得哉人君擇其善者而從之足以得師/其不善者以戒之足以為資矣胡氏曰太宗見隋煬)¶
　(拒諫而亡力反其道勉彊納諫自漢以後一人而已/可謂賢矣然前失雖更後失繼作其初讜言交至則)¶
　(治安之效著其後忠益向少則危亂之漸多其比太/甲之處仁遷義成王之懲前毖後豈直倍蓰哉當時)¶
　(以諫諍為己任而為太宗所畏敬者莫若魏徴然其/生也嘗欲殺之其死也竟納讒間太甲成王豈有是)¶
　(耶夫伊尹周公心傳堯舜之道而無差者也鄭文貞/公口言堯舜之道而或中者也然伊周能使太甲成)¶
　(王為商周之賢主而猶不能使之為湯武也則/魏徴格君與太宗所就止於如是無足怪矣)集覽¶
<pb:KR2o0020_WYG_055-62b>¶
　(殉𦵏以人從死也記檀弓陳子車死其妻與其家大/夫謀以殉𦵏定而後陳子亢至以告曰夫子疾莫養)¶
　(於下請以殉𦵏子亢曰以殉𦵏非禮也雖然則彼疾/當養者孰若妻與宰吾欲以二子者之為之也於是)¶
　(弗果用又陳乾昔寝疾屬其兄弟命其子曰如我死/則必大為我棺使吾二婢子夾我陳乾昔死其子曰)¶
　(以殉𦵏非禮也况又同棺乎弗果殺司馬門注見秦/二世三年倍蓰子本等曰倍五倍曰蓰蓰物數也孟)¶
　(子或相倍蓰注蓰音師又山綺反/鄭文貞公魏徴封鄭公諡曰文貞)質實(一統志云昭/陵在西安府)¶
　(醴泉縣九&KR0580;山有廟存焉陪𦵏諸王七公主二十七/妃嬪八又房𤣥齡杜如晦魏徵馬周岑文本崔敦禮)¶
　(李勣李靖温彦博蕭瑀髙士亷長孫無忌許敬宗凡/十三人皆以宰相陪唐儉姜晦李大亮虞世南杜正)¶
　(倫姚思廉禇亮薛收馬載叚綸張後𦙍孔志亮閻立/本房仁裕竇庭蘭盧貞松裴藝李珍等凡五十三人)¶
<pb:KR2o0020_WYG_055-63a>¶
　(俱以承郎三品陪阿史那忠尉遲敬徳秦叔寳/周䕶仁等凡六十四人俱以功臣大将軍陪)¶
九月以李勣為左僕射○冬十二月詔濮王泰開府置¶
僚屬¶
　　書法(髙宗於是為不宿/怨矣書羙之也)¶
(庚/戍)髙宗皇帝永徽元年春正月立妃王氏為皇后○詔¶
衡山公主俟䘮畢成昏¶
　(太宗女衡山公主應適長孫氏有司以為服既公除/欲以今就成昏于志寕言漢文立制本為百姓公主)¶
　(服本斬衰縱使服隨例除豈可情隨例改請俟三年/䘮畢成昏上從之范氏曰君䘮三年自古以來未之)¶
<pb:KR2o0020_WYG_055-63b>¶
　(改也漢文率情變禮雖欲自損以便人而不知使人/入於夷狄也自是以後民不知戴君之義而嗣君遂)¶
　(亦不為三年之服唐之人主鮮能謹於禮者故有公/除而議昏亮陰而舉樂忘父子之親固不可矣然如)¶
　(漢文之制志寕之議是亦有父子而無君臣也内無/父子外無君臣而欲教化行禮俗成難矣為國家者)¶
　(必務革漢文之薄制遵三代之隆禮教天/下以方䘮三年則衆著於君臣之義矣)集覽(漢文/立制)¶
　(漢文帝遺詔短䘮注見晉武帝泰始二年以日易月/亮隂注見漢昭帝元平元年諒闇方䘮三年記檀弓)¶
　(上事君有犯而無隠左右就養有方服勤至死/方䘮三年注方䘮資於事父凡此以義為制)質實¶
　(衡山縣名注見太宗貞觀十七/年斬衰注見漢昭帝元平元年)¶
　　書法(䘮畢成昏常禮也其書何唐俗以公/除昏嫁久矣於是始正故特書之)¶
<pb:KR2o0020_WYG_055-64a>¶
　　發明(昏禮未有不在從吉之後者何必特書于册/所以制有司之失著禮制之變耳綱目凡昏)¶
　　(姻常事不書其見於特書皆有得/失存乎其間觀者不可不察也)¶
秋九月髙侃擊突厥車鼻可汗擒之¶
　(侃至阿息山車鼻發諸部兵皆不應遂以數百騎走/侃追獲之送京師獻於廟社及昭陵而赦之置狼山)¶
　(都督於鬱督軍山統其餘衆於是突厥諸部盡為内/臣置單于瀚海二都䕶府十都督二十二州分綂之)¶
　(自是北邊無/宼三十餘年)質實(單于注見秦/王政三年)¶
冬十月李勣觧僕射仍同三品○以禇遂良為同州刺¶
史¶
<pb:KR2o0020_WYG_055-64b>¶
　(監察御史韋思謙劾奏遂良/抑買人地左遷同州刺史)質實(韋思謙鄭州人左/遷注見漢宣帝元)¶
　(康二年同州注見/𤣥宗開元十一年)¶
　　發明(遂良受遺輔政固當正身格君豈容買地以/自汙然顧命大臣非有大過豈宜輕於譴逐)¶
　　(坐是左遷亦既為之兆矣書遂良刺同州/而不言其過遂良尚可知進而不知退乎)¶
(辛/亥)二年春正月以黄門侍郎宇文節中書侍郎栁奭同¶
三品○秋七月西突厥賀魯殺射匱可汗自立為沙鉢¶
羅可汗詔武候大將軍梁建方等討之考異(討當/作擊)¶
　(瑶池都督阿史那賀魯招集離散廬帳漸盛聞太宗/崩以其衆叛擊破射匱可汗併其衆自號沙鉢羅可)¶
<pb:KR2o0020_WYG_055-65a>¶
　(汗西擊射匱滅之勝兵數十萬與乙毗咄陸連兵處/月處宻及西域諸國多附之至是進宼庭州攻陷金)¶
　(嶺城詔梁建方契苾何力發兵/三萬及回紇五萬騎以討之)集覽(廬帳漢書所謂/穹廬也顔師古)¶
　(曰穹廬旃帳也其形穹隆故曰穹廬處月處宻/處月與處宻皆西域國名也本西突厥之别部)質實¶
　(西域注見漢哀帝元夀二年庭/州注見齊明帝建武四年髙昌)¶
八月以于志寧張行成為僕射同三品高季輔為侍中¶
○冬十一月詔獻鷹隼犬馬者罪之¶
　　書法(書羙之也綱目書獻而却者四禁罷貢獻者/十四詳漢文帝元年莫嚴於罪之之詔者矣)¶
　　發明(是時髙宗初政清明故其施設如此夫罷獻/鷹犬已為盛徳况又從而罪之乎書法若是)¶
<pb:KR2o0020_WYG_055-65b>¶
　　(盖予/之也)¶
(壬/子)三年春正月吐谷渾新羅髙麗百濟並遣使入貢○¶
梁建方等大破處月朱邪於牢山¶
　(先是處月朱邪孤注殺招慰使與突厥賀魯相結建/方破之於牢山生擒孤注斬首九千級軍還御史劾)¶
　(奏建方逗遛髙徳逸敕令市馬而自取駿者上以其/有功釋不問大理卿李道裕奏請以其馬實中廐上)¶
　(曰道裕法官進馬非其本職妄希朕意豈朕行事/不為臣下所信邪朕方自咎故不復黜道裕耳)集¶
　覽(朱邪處月之别種西突厥苖裔本號朱邪世居金/婆山之陽蒲類海東其地有大磧名沙陀後因以)¶
　(沙陀為號以朱邪為姓唐憲宗時有朱邪盡忠始見/於中國其後有朱邪赤心懿宗時賜姓李名國昌克)¶
<pb:KR2o0020_WYG_055-66a>¶
　(用其子也/邪移遮反)質實(逗遛注見漢昭/帝元平三年)¶
以禇遂良為吏部尚書同三品○二月御安福門樓觀¶
百戲考異(御上漏/帝字)¶
　(上謂侍臣曰朕舊聞胡人善為擊鞠嘗一觀之昨初/升樓即有羣胡擊鞠意謂朕篤好之也帝王所為豈)¶
　(宜容易朕已焚此鞠冀杜胡人窺望之情亦因以自/誡范氏曰髙宗即位之初問民疾苦尊禮輔相察道)¶
　(裕希㫖而自責覩胡人進戯而自戒率是道也豈不/足為賢君哉不數年而悖謬昏惑卒成武氏之簒何)¶
　(哉初親賢後用/佞也可不戒哉)集覽(擊鞠崔豹古今注黄帝習兵之/勢或曰起戰國所以練武士因)¶
　(嬉戯而講習之案擊鞠猶今言打毬/謂騎而以杖擊之者又非蹋鞠之説)¶
<pb:KR2o0020_WYG_055-66b>¶
　　書法(凡觀譏也觀戯甚矣終綱目書觀十詳漢後/主建興十四年而書觀戯者三是年中宗神)¶
　　(龍元年景龍三/年作述一轍也)¶
三月以宇文節為侍中栁奭為中書令韓瑗為黄門侍¶
郎同三品○秋七月立陳王忠為皇太子質實(陳州名/注見周)¶
(赧王三/十六年)¶
　(王皇后無子其舅栁奭為后謀以忠/母㣲賤勸后請立為太子上從之)¶
九月以中書侍郎來濟同三品○冬十一月濮王泰卒¶
質實(濮州名注見/周安王五年)¶
<pb:KR2o0020_WYG_055-67a>¶
　　書法(卒濮王何善帝也髙宗/於是可謂以恩始終矣)¶
　　發明(前代宗親有疑似之迹者率皆不得良死濮/王泰乃窺伺儲位之人此正夫人所當致其)¶
　　(察者故前書開府置僚屬而此書其卒正以著其/始終無他于以見髙宗友愛保全之意矣亦豈無)¶
　　(故而書/之也哉)¶
(癸/丑)四年春二月散騎常侍房遺愛及髙陽公主謀反伏¶
誅遂殺荆王元景呉王恪流宇文節於嶺表¶
　(初房遺愛尚太宗女髙陽公主公主驕恣甚與浮屠/辯機等數人私通事覺怨望遂使掖庭令陳𤣥運伺)¶
　(宫省禨祥遺愛亦與駙馬都尉薛萬徹柴令武謀奉/荆王元景為主以舉事至是公主謀黜遺愛兄遺直)¶
<pb:KR2o0020_WYG_055-67b>¶
　(封爵使人誣告遺直罪上令長孫無忌鞫之更獲遺/愛及主反状吳王恪有文武才素為物情所向太宗)¶
　(欲立之無忌固争而止遂與無忌相惡無忌欲因事/誅之遺愛因言與恪同謀兾得免死於是遺愛萬徹)¶
　(令武皆斬元景恪髙陽巴陵公主並賜自盡恪且死/罵曰長孫無忌竊㺯威權搆害良善宗社有靈當族)¶
　(滅不乆宇文節江夏王道宗執失思力並坐與遺愛/交通流嶺表道宗素與無忌及禇遂良不恊故皆得)¶
　(罪罷𤣥齡配饗胡氏曰唐起晉陽裴劉之謀太宗承/綂房杜之䇿也是其富貴安榮當與有唐相為始終)¶
　(而禍敗之及或在其身或在其子孫何也裴寂以貧/賤為歎文静在縲紲之中賛唐公父子起事非有拯)¶
　(亂匡時之畧亦欲自免因圖富貴而已房杜之質固/非裴劉所敢班然太白經天之際宻進籌畫使太宗)¶
　(手剪凡弟并殺其子十人此不但陳平之隂禍而已/其宗嗣不延宜哉故四族既隕而唐之子孫亦幾殱)¶
<pb:KR2o0020_WYG_055-68a>¶
　(于武氏善惡之積各以類應反爾之戒酷亦甚矣然/後知聖人行一不義殺一不辜而得天下所不為者)¶
　(豈徒然哉又曰無忌因遺愛之獄濫及吳王遂良所/宜捄止也既不能然復以素不相協而斥道宗其不)¶
　(能保終而來讒口有以也夫又曰父子兄弟罪不相/及今以遺愛絀𤣥齡而無忌遂良奉承不諫其以為)¶
　(嫌乎抑以為是乎二/者必居一焉皆失也)集覽(浮屠辯機浮屠僧也辯機/僧之名禨祥注見隋文帝)¶
　(開皇十四年相惡左傳隠三年周鄭交惡注交惡兩/相疾惡也惡如字又定十三年韓簡子與中行文子)¶
　(相惡注惡如字又烏/路反執失虜複姓)質實(房遺愛臨淄人𤣥齡之子/髙陽縣名注見晉愍帝建)¶
　(興四年掖庭令官名注見漢景帝後元元年巴陵縣/名注見晉明帝咸和四年晉陽縣名注見周威烈王)¶
　(二十三年裴劉謂裴寂劉文静房杜謂房𤣥齡杜如/晦縲紲注見隋文帝開皇二十年太白經天注見髙)¶
<pb:KR2o0020_WYG_055-68b>¶
　(祖武徳/九年)¶
　　書法(四人之死一也或書伏誅或/書遂殺綱目有以斷斯獄矣)¶
　　發明(遺愛元景恪同以反誅而所書不同何也遺/愛謀奉荆王固非出於荆王首謀若恪則又)¶
　　(長孫無忌惡而濫殺之耳故特書遂殺者明其因/遺愛之反而遂因事以殺之也不然輕重是否幾)¶
　　(於無/别矣)¶
以李勣為司空○秋九月北平公張行成卒以禇遂良¶
為右僕射質實(北平縣名注見/漢髙帝七年)○冬十一月以崔敦禮¶
為侍中○十二月髙季輔卒○西突厥咄陸可汗死¶
<pb:KR2o0020_WYG_055-69a>¶
　(乙毗咄陸死其子頡苾達度設號真珠葉䕶/與沙鉢羅有隙擊破之尋復為沙鉢羅所併)¶
(甲/寅)五年春三月以太宗才人武氏為昭儀¶
　(初蕭淑妃有寵王后疾之上之為太子也入侍太宗/見才人武氏而恱之太宗崩武氏出為尼忌日上詣)¶
　(寺行香見之泣后聞之隂令長髪納之後宫欲以間/淑妃之寵武氏巧慧多權數初入宫屈體事后后數)¶
　(稱其羙未幾大幸拜為昭儀后及淑妃寵皆衰更相/與譛之上皆不納昭儀欲追贈其父而無名故託以)¶
　(褒賞功臣徧贈屈突/通等而武士彠與焉)集覽(大幸蔡邕曰妃妾之接於/寝曰御御之親愛者曰幸)¶
　質實(才人女官名南史曰晉武帝采漢魏之制三夫/人外有才人又云晉武所置而通典内命職漢)¶
　(有才人則疑漢置矣武氏名曌太原人士彠之女昭/儀女官名事物紀原云漢元帝置昭儀封后代或省)¶
<pb:KR2o0020_WYG_055-69b>¶
　(元魏置左右昭儀視大司馬北/齊文宣時比丞相唐為九嬪也)¶
　　書法(昭儀不書書武氏志禍始也直書太宗才人/而髙宗之慙徳不可掩矣故魏主以爾朱為)¶
　　(后則書肅宗嬪宋丙申年髙宗以武氏為昭儀則/書太宗才人是年皆惡其瀆倫也綱目之筆嚴矣)¶
　　(哉/)¶
　　發明(貞觀十一年書以武氏為才人距太宗之終/十有三年則武盖十三年在宫中侍太宗矣)¶
　　(當髙宗為太子入侍之時見而恱之已有無父淫/烝之意若以春秋誅心之法論之其去楊廣僅一)¶
　　(間耳時移地改浸浸忘之一旦忽見可欲此心勃/然而生葢其不善之念猶投種於地有待而發而)¶
　　(終不能改也夫人之異乎禽獸者以有禮義耳衞/公子頑通乎君母詩人疾之以為鶉鵲之不若漢)¶
<pb:KR2o0020_WYG_055-70a>¶
　　(史載諸王淫亂之事謂其為鳥獸行内亂今武氏/久侍太宗而髙宗納之後宫立為昭儀未幾遂正)¶
　　(位中宫母儀天下縱使無亂唐之事亦不可見于/宗廟臨於民上矣衛有鶉鵲之亂遂為狄人所滅)¶
　　(唐有聚麀之亂子孫殱滅幾盡自古淫汙内亂之/事未有不亡國敗家者綱目持以太宗才人武氏)¶
　　(書之則髙宗上烝父妾罪曉/然矣求免禍亂之作得乎)¶
夏閏四月帝在萬年宫夜大雨¶
　(上在萬年宫夜大雨山水衝𤣥武門衞士皆走郎將/薛仁貴曰天子有急敢畏苑乎登門桄大呼以警宫)¶
　(内上遽出乘髙俄而水/入寢殿漂溺三千餘人)集覽(門桄桄古黄反門之上/横木所以安户扉者謂)¶
　(之門桄猶/言門楣)質實(萬年宫注見隋文帝/開皇十三年仁壽宫)¶
<pb:KR2o0020_WYG_055-70b>¶
　　書法(書帝在何咎不明也三月立昭儀而閏四月/大水夜入寢殿漂溺三千餘人女寵之戒昭)¶
　　(昭矣綱目聫書之而特書帝在若曰天即其所而/戒之雖靣命不啻而帝不悟也其㫖深矣終綱目)¶
　　(書大水六十三詳漢文帝元年水入/宫者一而已水書夜者一而已是年)¶
　　發明(武氏入宫水沴隨之然太宗時洛溢在先固/未易以致察至髙宗時水變在後不出越水)¶
　　(之間而又溢入寢殿則其應曉然明矣彼昏不知/懵不加察尚可與之言乎綱目上書武氏為昭儀)¶
　　(下書帝在萬年宫夜大水其/為世鑒豈不深切著明也哉)¶
六月恒州大水¶
　(漂溺五千餘家胡氏曰謂治亂非天數邪則周秦卜/世漢家陽九隋蕭平仲唐李淳風之言不誣也謂皆)¶
<pb:KR2o0020_WYG_055-71a>¶
　(天數邪則髙宗正厥事周公代兄死宣王側身修行/旱不為災之應不誣也古先聖王所以不恃天命必)¶
　(盡人事如醫者療疾雖有死徴而必兾其生也唐太/宗有功在人無一世即亡之理故天於髙宗再三譴)¶
　(告庻其覺悟惜乎髙宗之不察也即位之嵗地震晉/陽武氏入宫水入寝殿雖父之詔子諄諄然命之不)¶
　(若是切矣髙宗既視之漠然大臣亦無以恐懼修省/告其君者豈天固欲中㣲唐室耶何人謀之忽不如)¶
　(天意之/昭也)集覽(漢家陽九陽九阸也漢律厯志三統閏/法初入元百六陽九凡四千六百一十)¶
　(七嵗為一元終注云所謂陽九之戹百六之㑹初入/元百六嵗有戹者則前元之餘氣也若餘分為閏也)¶
　(漢書音義曰一元之中有九戹陽戹五隂戹四陽為/旱隂為水即入元百六嵗有陽戹故曰百六之會文)¶
　(選呉都賦世濟陽九注易無妄曰災氣有九陽戹五/隂戹四合為九一元之中四千六百一十七嵗各以)¶
<pb:KR2o0020_WYG_055-71b>¶
　(數至陽戹又漢成帝時谷永曰陛下當/陽數之標季注孟康曰陽九之末季也)質實(恒州注/見漢光)¶
　(武建武九年常山髙宗正厥事商書髙宗彤日篇髙/宗彤日越有雊雉祖已曰惟先格王正厥事周公代)¶
　(兄死通鑑周武王二年王有疾周公為壇告太王王/季文王請代武王之死周公乃以卜書蔵於金縢櫃)¶
　(中王疾瘳宣王側身修行通鑑周宣王二十三年王/嘗宴起姜后脫簮珥待罪於永巷使其傅母通言於)¶
　(王曰王樂色而忘徳失禮而晏起亂之興自婢子始/敢請罪王曰寡人不徳實自生過非夫人之罪也自)¶
　(是側身修行勤於政事早朝宴罷/卒成中興之名諄諄誨語重複也)¶
栁奭罷¶
　(奭以王后寵/衰求罷許之)¶
<pb:KR2o0020_WYG_055-72a>¶
冬十月築長安外郭¶
　(雍州參軍薛景宣上言漢惠帝城長安尋晏駕今復/城之必有大咎于志寕等以景宣言渉不順請誅之)¶
　(上曰景宣雖狂妄若得罪恐絶言路遂赦之○上嘗/謂宰相曰聞所在官司行事互觀顔面多不盡公長)¶
　(孫無忌對曰此豈能無然亦不至肆情曲法至於小/小收取人情恐陛下亦不能免上嘉納之胡氏曰常)¶
　(情易私而難公况帝王位尊威福自我雖格以公道/猶肆於情欲也况為聞其私邪之路乎髙宗以官司)¶
　(不盡公問無忌無忌宜勸其君正身以率臣下其私/狥曲法者刑責加焉則朝廷正矣無忌乃導以收取)¶
　(人情其為蠧政豈有既邪○上嘗出畋遇雨問諫議/大夫谷那律曰油衣若為則不漏對曰以瓦為之必)¶
　(不漏上悦為之罷獵○引駕盧文操盗左藏物上命/誅之諫議大夫蕭鈞諫曰丈操情實難原然法不至)¶
<pb:KR2o0020_WYG_055-72b>¶
　(死上乃免之顧侍臣曰此真諫議也○上嘗謂五品/以上曰頃在先帝左右見五品以上論事或仗下面)¶
　(陳或退上封事終日不絶豈今日獨無事邪何公等/皆不言也范氏曰以髙宗之闇而求言如此由祖宗)¶
　(為之法也詩曰詒厥/孫謀太宗之謂矣)集覽(仗下而陳謂仗退之後而/說陳奏也按唐制侍御親)¶
　(兵及殿前兩司號曰三衙三衙畨上分為五仗一曰/供奉仗二曰親仗三曰勲仗四曰翊仗五曰散手仗)¶
　(皆帶刀捉仗列坐于東西廊下又每月以望十六日/立内廊閤外號曰内仗車馬之衆盛矣初貞觀之制)¶
　(中書門下及三品官奏事必使諫官史官隨之有失/則匡正羙惡必記之諸司皆正衙奏事御史弹百官)¶
　(服豸冠對仗讀弹文及許敬宗等用事奏事官多俟/仗下於御座前屏人宻奏監察御史及待制官逺立)¶
　(以俟其退諫官史官皆隨仗/出仗下後事不復預聞也)質實(雍州注見𤣥宗開/元十一年京兆晏)¶
<pb:KR2o0020_WYG_055-73a>¶
　(駕注見漢髙帝十二年谷那律魏州昌樂人左藏/庫名注見代宗大厯四年蕭鈞蘭陵人瑀之從子)¶
　　書法(外郭未有書者書此何重京都也終綱目書/築外郭四是年中宗嗣聖九年𤣥宗開元十)¶
　　(八年五代己/年皆都城也)¶
大稔¶
　(洛中粟米斗兩錢半秔米斗十一錢隋/開皇中戸八百七十萬今三百八十萬)質實(洛中注/見周顯)¶
　(王三年/洛陽)¶
　　書法(東魏嘗書大稔矣梁辛酉年於是再見終綱/目書大稔四梁辛酉年是年徳宗貞元三年)¶
　　(憲宗元和六年書大熟一晉武帝/太元七年書有年大有年不與焉)¶
<pb:KR2o0020_WYG_055-73b>¶
　　發明(是時君徳寖昏何以獲嵗登之效得非太宗/遺澤所及乎自是而後牝鷄司晨無復善治)¶
　　(天下日益多事矣不書有年而書大稔遂與東/魏同科葢亦予之而不盡予者也其㫖㣲矣)¶
以長孫無忌子三人為朝散大夫考異(子上當/有庶字)¶
　(王皇后蕭淑妃與武昭儀更相譛訴后不能曲事上/左右昭儀伺后所不敬者必傾心與相結由是后及)¶
　(淑妃動静昭儀必知之皆以聞於上后寵雖衰然上/未有意廢也㑹昭儀生女后憐而弄之后出昭儀潜)¶
　(扼殺之上至昭儀陽歡笑發被觀之女已死矣即驚/啼問左右左右皆曰皇后適來此上大怒曰后殺吾)¶
　(女昭儀因泣數其罪后無以自明上由是有廢立之/志又恐大臣不從乃與昭儀幸長孫無忌第酣飲極)¶
　(觀拜無忌寵姬子三人皆為朝散大夫仍載金寳繒/錦十車以賜無忌上因從容言皇后無子以諷無忌)¶
<pb:KR2o0020_WYG_055-74a>¶
　(無忌對以他語上與昭儀皆不恱而罷禮部尚書許/敬宗亦數勸無忌無忌厲色折之范氏曰大臣欲以)¶
　(義正君而先沒於利則不足以為重矣髙宗欲利誘/無忌使之從已無忌茍能辭官反賜使知大臣之不)¶
　(可誘以利亦足以格其非心矣不知出此卒致武后/之怨來姦臣之謀髙宗無足譏焉惜乎無忌之不學)¶
　(也/)集覽(陽觀笑陽與/佯通猶詐也)質實(從容注見漢宣/帝地節三年)¶
　　書法(金尚子瑋書名漢獻帝建安元年此其不名/何㓜也㓜固可略乎譏也君不自克而宻誘)¶
　　(之臣為不知而黙受之帝之狥欲長孫之無識皆/可譏矣當日以某子三人而不名譏其上也書長)¶
　　(孫無忌子三人為朝/散大夫譏其下也)¶
　　發明(匹夫無故而人予之十金則必愕然而怪&KR0822;/然而懼非惡十金之獲也無因至前是固夫)¶
<pb:KR2o0020_WYG_055-74b>¶
　　(人之所疑也長孫無忌身為大臣一旦天子無故/挾寵姬以臨其家而又賜以重賄餌以髙爵是雖)¶
　　(甚愚之人亦必知其有所為而為之矣况髙宗明/以皇后無子為言是其意向曉然可知為無忌者)¶
　　(亟當反其所賜力辭不受且叩頭避席泣告其君/若曰臣以庸虗猥承先帝㧞擢受遺輔政幸賴陛)¶
　　(下聖明中外乂安老臣若可少寛㣲責今承聖問/特以中宫無子為言竊惟先帝臨終屬臣以佳兒)¶
　　(佳婦玊音在耳弗敢㤀也陛下臨御于今五載子/孫千億福祚未艾中宫雖曰無子要為母儀天下)¶
　　(况皇太子忠已正位東宫三年矣臣非不知聖意/所在誠恐他時無以見先帝於地下願賜臣骸骨)¶
　　(屏歸田里恩賜雖榮萬死不敢祗受敢乞復歸内/帑如此則非惟髙宗知無忌之意不可回而昭儀)¶
　　(異日亦無所歸怨矣不是之思乃對以他語撫機/不發自蹈禍機故綱目於此書以無忌子三人為)¶
<pb:KR2o0020_WYG_055-75a>¶
　　(朝散大夫而不言其故則見無忌濫受無名之賞/深為可鄙此固書法之意也鳴呼無忌此機既失)¶
　　(他時黔州之禍/尚誰咎哉吁)¶
(乙/夘)六年春二月遣營州都督程名振等擊髙麗¶
　(髙麗與百濟靺鞨連兵侵新羅收三十三城新羅王/遣使求援遣程名振蘇定方發兵擊髙䴡既渡遼水)¶
　(髙䴡逆戰名振/等奮擊大破之)質實(營州注見漢獻帝建安十一年/栁城靺鞨北狄國名注見隋文)¶
　(帝開皇十八年蘇/定方冀州武邑人)¶
　　書法(髙䴡前皆書伐此其書擊何無辭也嘗書入/貢矣未聞其犯塞也而擊之斯師也為無名)¶
　　(矣/)¶
<pb:KR2o0020_WYG_055-75b>¶
夏五月屯衛大将軍程知節討沙鉢羅考異(屯上漏遣/字討當作)¶
(擊顯慶/元年同)質實(沙鉢羅部設號名注/見太宗貞觀四年)○以韓瑗為侍中來¶
濟為中書令¶
　(唐因隋制後宮有貴妃淑妃徳妃賢妃皆視一品上/欲特置宸妃以昭儀為之韓瑗來濟諫以為故事無)¶
　(之乃/止)質實(韓瑗三原人/仲良之子)¶
秋七月貶栁奭為榮州刺史質實(一統志云榮州本漢/南安縣地齊屬南安)¶
(郡隋置太牢縣屬資州唐折太牢置旭川縣以縣置榮/州天實初改和義郡乾元初又為榮州宋初因之治榮)¶
(徳縣後陞為紹熙府元復為榮州屬嘉定/路本朝初仍為州後改為縣改屬嘉定州)¶
<pb:KR2o0020_WYG_055-76a>¶
　(初武昭儀誣王后與其母為/厭勝禁不得入宫因并貶奭)集覽(厭勝注見漢章/帝建初七年)¶
以李義府為中書侍郎¶
　(中書舍人李義府為長孫無忌所惡左遷壁州司馬/義府問計於中書舍人王徳儉徳儉曰上欲立武昭)¶
　(儀恐宰臣異議君能建䇿立之則轉禍為福矣義府/然之叩閤表請上恱留之超拜中書侍郎於是衛尉)¶
　(卿許敬宗御史大夫崔義𤣥中丞/袁公瑜皆潜布腹心於昭儀矣)質實(李義府瀛州/人一統志云)¶
　(壁州本漢巴郡□渠縣地後魏置諾水縣屬萬州隋/為巴州始寕縣地唐析置通江縣又於縣置壁州宋)¶
　(省壁州以縣屬巴州元省入曾口縣後復置/本朝改屬保寕府崔義𤣥東武城人逞之後)¶
八月始置員外同正官¶
<pb:KR2o0020_WYG_055-76b>¶
　　書法(員外之/名始此)¶
○以裴行儉為西州長史¶
　(長安令裴行儉聞将立武昭儀以國家之禍必由此/始與長孫無忌禇遂良私議其事袁公瑜聞之以告)¶
　(昭儀母楊氏/行儉坐左遷)質實(西州注見齊明帝建武四年髙昌/長安縣名注見漢惠帝五年裴行)¶
　(儉絳州/聞喜人)¶
九月貶禇遂良為潭州都督¶
　(上召長孫無忌李勣于志寕禇遂良入内殿遂良曰/今日之召多為中宫上意既决逆之必死太尉元舅)¶
　(司空功臣不可使上有殺元舅功臣之名遂良起於/草茅無汗馬之勞致位至此且受顧託不以死争之)¶
<pb:KR2o0020_WYG_055-77a>¶
　(何以下見先帝勣稱疾無忌等入上曰武昭儀有子/欲立為后何如遂良對曰皇后名家子先帝為陛下)¶
　(娶之臨崩執陛下手謂臣曰朕佳兒佳婦今以付卿/非有大故不可廢也上不恱而罷明日又言之遂良)¶
　(曰陛下必欲立皇后請擇令族何必武氏武氏經事/先帝衆所共知萬代之後謂陛下為何如臣今忤陛)¶
　(下意罪當死因置笏於殿階叩頭流血曰還陛下笏/乞放歸田里上大怒命引出昭儀在簾中大言曰何)¶
　(不撲殺此獠無忌曰遂良受先朝顧命有罪不可加/刑于志寕不敢言韓瑗因泣涕極諫上不納瑗又上)¶
　(疏曰妲已傾殷褒姒滅周每覽前古常興歎息不謂/今日塵黷聖代陛下不用臣言臣恐宗廟不血食矣)¶
　(來濟上表曰王者立后上法乾坤必擇禮教名家幽/閑令淑副四海之望稱神祗之心漢成以婢為后卒)¶
　(使社稷傾淪惟陛下察之上皆不納他日李勣入見/上問之曰朕欲立武昭儀為后遂良固執以為不可)¶
<pb:KR2o0020_WYG_055-77b>¶
　(事當且已乎對曰此陛下家事何必更問外人上意/遂决范氏曰髙宗欲廢立而取决於李勣之一言勣)¶
　(若以為不可則武氏必不立矣勣非惟不諫乂勸成/之親賢遭禍唐室中絶皆勣之由其禍博矣太宗以)¶
　(勣為忠託以㓜孤而其大節如此書曰知人則哲惟/帝其難之信矣○許敬宗宣言於朝曰田舍翁多收)¶
　(十斛麥尚欲易婦况天子立一后何預諸人事而妄/生異議昭儀令左右以聞貶遂良為潭州都督其後)¶
　(韓瑗上疏為遂良訟寃曰遂良體國㤀家損身狥物/風霜其操鐵石其心社稷之舊臣陛下之賢佐無罪)¶
　(黜去内外咸嗟願鑒無辜稍寛非罪上不聼瑗復言/曰昔㣲子去而殷國以亡張華存而綱紀不亂陛下)¶
　(無故棄逐舊臣恐非國家之福上不納胡氏曰禇遂/良忠矣然昩於消息盈虚之理姤壯勿取之義毫釐)¶
　(不伐至用斧柯而無所及兹人謀有未盡不可歸之/天數也若當武氏長髪之時率協羣公上書皇后沮)¶
<pb:KR2o0020_WYG_055-78a>¶
　(止其事深諫髙宗割制邪慾勿干先帝之私悉意竭/忠不遺餘力其勢必可遏也當其時而不治及事既)¶
　(成雖叩首出/血無益矣)集覽(樸殺此獠樸弼角反樸殺投擲而/擊殺之獠音老又音爪西南夷曰)¶
　(獠遂良杭州人故云妲巳注見隋文帝開皇九年褒/氏索隠曰褒國名姓姒氏按禮婦人稱國及姓其女)¶
　(是龍漦所生妖子為人所收褒人納之于王故曰褒/姒括地志云褒國故城在梁州褒城縣東古褒國也)¶
　(塵黷國語晋司空季子謂文公曰男女不相及畏黷/也黷則生怨怨亂毓災毓災滅性又晉張華女史箴)¶
　(曰歡不可以黷寵不可以專張華晉武帝時人消息/盈虚易豐卦日中則昃月盈則食天地盈虚與時消)¶
　(息而况於人乎伊川先生傳曰盈虚謂盛衰消息謂/進退天地之運亦隨時進退也荘子秋水篇年不可)¶
　(舉時不可止消息盈虚終則有始郭象注云隂消陽/息夏盈冬虚氣序循環終而復始史記厯書太史公)¶
<pb:KR2o0020_WYG_055-78b>¶
　(曰黄帝建立五行起消息注正義曰皇侃云乾者陽/生為息坤者隂死為消姤壮勿取之義易姤卦女壯)¶
　(勿用取女注姤古豆反取七喻反伊川先生傳曰一/隂始生自是而長漸以盛矣是女之将長壮也隂長)¶
　(則陽消女壮則男弱故戒勿用取如是之女取女者/欲其柔和順從以成家道姤乃方進之隂漸壮而敵)¶
　(陽者是以不可取也女漸壮則失男女之正家道敗/矣姤雖一隂甚微然有漸壮之道所以戒也本義曰)¶
　(姤遇也一隂而過五陽則女徳不貞/而壮之甚也取以自配必害乎陽)質實(妲己傾殷/按史記妲)¶
　(己殷王紂之后有蘇氏之女也有寵於紂其言皆從/天下怨之周武王舉兵伐紂遂斬妲己褒姒滅周按)¶
　(史記褒姒周幽王之后褒人之女也王嬖褒姒廢申/后及太子宜臼宜臼召犬戎殺王及褒姒于驪山之)¶
　(下漢成以婢為后事在鴻嘉三年社稷注見新莽天/鳯元年潭州注見漢獻帝興平元年㣲子去而殷國)¶
<pb:KR2o0020_WYG_055-79a>¶
　(以亡微子紂之庶兄見紂無道去之以存宗祀張華/存而綱紀不亂張華范陽方城人事在晉武帝太康)¶
　(元/年)¶
　　書法(貶栁奭用義府黜行儉遂良皆為武/氏也屬辭比事髙宗之溺愛甚矣)¶
　　發明(前書以無忌子為大夫其責在無忌此書貶/遂良為都督其責在髙宗遂良前日左遷同)¶
　　(州不書貶黜今此特書貶者明其無罪見貶以重/髙宗之惡耳髙宗無故欲廢其后而立先君之妾)¶
　　(又以無罪而黜顧命大臣一舉而/三失具矣尚可與之有為哉吁)¶
冬十月廢皇后王氏為庶人立昭儀武氏為皇后¶
　(詔曰武氏門著勲庸地華纓黻徃以才行選入後庭/朕昔在儲貳常得侍從嬪嬙之間未曽迕目聖情鑒)¶
<pb:KR2o0020_WYG_055-79b>¶
　(悉每&KR0183;賞歎遂以賜朕事同政君可立為皇后后上/表曰陛下前以妾為宸妃韓瑗來濟面折庭争乞加)¶
　(褒賞上以表示之瑗等大懼屢請去不許百官朝后/於肅儀門故后王氏淑妃蕭氏並囚於别院上嘗念)¶
　(之間行至其所呼之王后泣對曰至尊若念疇昔使/得再見日月幸甚上曰朕即有處置武后聞之大怒)¶
　(遣人斷去手足投酒甕中曰令二嫗骨醉數日而死/又斬之后數見王蕭為&KR1090;如死時状故多在洛陽不)¶
　(敢歸長安胡氏曰孔子曰其身正不令而行其身不/正雖令不從太宗作帝範以訓太子其事備矣然皆)¶
　(空言也髙宗之所取法者太宗之所行爾武氏之立/其以納巢刺王妃為法乎故唐世無正家之法由太)¶
　(宗首/惡也)集覽(門著勲庸門閥因勲庸而著顯以后父武/士彠嘗從髙祖平京師也禮王功曰勲民)¶
　(功曰庸鄭𤣥曰王功謂輔成王業也勲者功之總名/王功至大故名曰勲民功謂法施於民也庸常也國)¶
<pb:KR2o0020_WYG_055-80a>¶
　(家為民立官故有功於民謂之庸地華纓黻地胄有/纓黻之榮華猶言簮纓名家也史炤曰纓冠系也黻)¶
　(以繒為之黑與青畫兩已相背象君臣可否相濟也/嬪嬙漢書注顔師古曰嬪嬙婦官也政君猶授君也)¶
　(殷本紀伊尹從湯言九主之事注劉向别錄曰九主/者有法君專君授君勞君等君寄君破君國君三嵗)¶
　(社君凡九品索隠曰按註劉向所稱九主載之七錄/名稱甚竒不知所憑據耳法君謂用法嚴急之君若)¶
　(秦孝公及始皇等也勞君謂勤勞天下若禺稷等也/等君等者平也謂定等威均禄賞若漢髙封功臣侯)¶
　(雍齒也授君謂人君不能自理而政歸其臣若燕王/噲授子之禺授益之比也專君謂專已獨斷不任賢)¶
　(臣若漢宣之比也破君謂輕敵致宼國滅身死若楚/伐吳濞等也寄君謂人困於下主驕於上離析可待)¶
　(故孟子謂之寄公也國君國當為固字之訛耳固謂/完城郭利甲兵而不脩徳若三苖智伯之類也三嵗)¶
<pb:KR2o0020_WYG_055-80b>¶
　(社君謂在襁褓而主社稷/若周平王漢昭平等是也)正誤(事同政君今按漢元/帝為太子時宣帝以)¶
　(後宫良家子王政君送太子宫生成帝元帝即位立/政君為后即元后也唐髙宗謂昔為太子時太宗以)¶
　(武氏賜朕其事與王政君同故立為皇后集覽不究/其然乃以九主為證亡慮二百六十餘字以為政君)¶
　(猶授君若燕王噲授子之之比然則髙宗立后/之初遽有授之以政之意乎其不達事體如此)質實¶
　(洛陽縣名注見/周顯王三年)¶
　　書法(凡廢立聫書所廢因所立也是故有隂氏而/後郭氏廢漢光武建武十七年有郁久閭氏)¶
　　(而後乙弗氏廢齊庚申年有武氏而后王氏廢是/年綱目皆聫書之著所因也然則武氏弑王后何)¶
　　(以不書畧之也昌為畧之武氏至於滅唐則弑后/不足言矣終綱目書廢后為庶人三晉賈氏唐王)¶
<pb:KR2o0020_WYG_055-81a>¶
　　(氏韋氏追/廢不與焉)¶
　　發明(王后之廢不以罪書是無故見廢也武氏之/立前已書太宗才人則此不必再書已知其)¶
　　(為先君之妾矣然則王后之死何以不書髙宗昏/於袵席動不由已故武氏一聞泣對之言殺之如)¶
　　(斃大豕綱目遂不復書于册者正以著髙宗愚闇/之失雖宫闈之内其故后為人所殺亦且不得而)¶
　　(知此則綱目不書之意也嗚呼髙宗至是/雖有心腹耳目已不得而自用矣哀哉)¶
以中書侍郎李義府參知政事¶
　(義府容貎温恭與人語必嬉怡㣲笑而狡險忌刻故/時人謂義府笑中有刀又以其柔而害物謂之李猫)¶
　集覽(忌刻忌嫉刻剥也一本刻作克史炤曰忌謂畏/忌憎惡克謂好勝賊害左傳今其言多忌克)¶
<pb:KR2o0020_WYG_055-81b>¶
　　發明(前書李義府為中書侍郎未見其附㑹之跡/至此上書廢王后立武氏下書以義府參知)¶
　　(政事則雖不必考之分註已知其主廢立之/謀矣事有不待貶黜而惡自見者此類是也)¶
(丙/辰)顯慶元年春正月以太子忠為梁王立代王𢎞為皇¶
太子考異(以當作廢按凡例正統廢/其后太子無罪曰廢某人)¶
　(𢎞武后所生也生四年初許敬宗奏曰在東宮者廟/所出本㣲今知國家已有正嫡必不自安恐非宗)¶
　(之福於是遂廢忠而立𢎞忠既廢官屬無敢/見者右庶子李安仁獨候見涕泣拜辭而去)質實(東/宫)¶
　(注見宋文帝元嘉二十七年梁州名注見周赧/王四年漢中代州名注見秦王政二年鴈門)¶
　　書法(太子廢書廢陳王成羙立為太子矣其廢也/雖復為陳王書廢未有書以者也此其書以)¶
<pb:KR2o0020_WYG_055-82a>¶
　　(何宜廢也忠則曷為宜廢帝之立之非也立子以/嫡無嫡以賢王后利忠母之易制而請之私也而)¶
　　(遽從之綱目於此書以不書廢所以見其宜廢也/是故忠不宜立則廢不書廢而書以為梁王是年)¶
　　(旦不宜立則廢不書廢而書以為皇嗣中宗嗣聖/七年終綱目書廢太子十一詳周赧王十六年皆)¶
　　(不宜廢者也惟梁王忠書以徳王裕書黜與書太/子廢者二魏太子恂唐太子承乾皆宜廢之辭也)¶
　　發明(武氏既立則其子不但為諸王而遂已故雖/太子忠已正儲極廢之猶若反掌此所以不)¶
　　(書廢太子而書以太子忠為梁王也嗚呼髙宗憫/王后之幽閉一言而速其死今又不能子其子則)¶
　　(亦寄生焉耳/可哀也哉)¶
二月贈武士彠司徒賜爵周國公考異(據神龍元年書/贈后父𤣥貞上)¶
<pb:KR2o0020_WYG_055-82b>¶
(洛王則此武/字當作后父)¶
　　書法(書贈賜爵何譏私也贈未有賜爵者於是始/見則士彠其人焉終綱目書贈官十一詳晉)¶
　　(明帝太寕三年贈賜爵三士彠/二韋𤣥貞惟贈賜爵皆譏辭)¶
○夏免山東丁役¶
　(上謂侍臣曰朕思養人之道未得其要來濟對曰君/之養人在省征役今山東役丁嵗别數萬役之則人)¶
　(大勞取庸則人大費願量公/家所湏外餘悉免之上從之)質實(山東道名注見宋/文帝元嘉二十五)¶
　(年/)¶
六月詔以髙祖配昊天於圜丘太宗配五帝於明堂質¶
<pb:KR2o0020_WYG_055-83a>¶
實(昊天注見隋㳟帝義寕二年圜丘注見漢後主建興/十五年五帝注見漢景帝中六年明堂注見漢武帝)¶
(建元/元年)○崔敦禮卒○秋七月貶王義方為萊州司户¶
　(李義府恃寵用事洛州婦人淳于氏羙色繋大理獄/義府屬大理丞畢正義枉法出之将納為妾事覺義)¶
　(府逼正義自縊以滅口上知而不問侍御史王義方/欲奏弹之先白其母曰義方為御史視姦臣不糾則)¶
　(不忠紏之則身危而憂及於親為不孝奈何母曰昔/王陵之母殺身以成子之名汝能盡忠以事君吾死)¶
　(不恨義方乃奏曰義府擅殺六品寺丞就云自殺亦/由畏義府威殺身以滅口如此則生殺之威不由上)¶
　(出漸不可長對仗叱義府令下義府顧望不退義方/乃三叱義府始趨出義方乃讀弹文上以義方毁辱)¶
　(大臣/貶之)質實(萊州注見漢安帝永初二年東萊洛州注/見秦荘㐮王元年三川王義方泗州漣水)¶
<pb:KR2o0020_WYG_055-83b>¶
　(人王陵之母殺身以成子/之名事在漢王邦三年)¶
九月括州暴風海溢質實(一統志云括州本秦會稽郡/地漢初為東甌國武帝時屬)¶
(會稽郡三國呉兼屬臨海郡晉屬永嘉郡隋廢郡置處/州治括蒼尋改括州大業初復為永嘉郡唐復立括州)¶
(治麗水天寳初改縉雲郡大歴中復為處州宋屬兩/浙東路元改為處州路本朝改為處州府𨽻浙江道)¶
冬十二月程知節討沙鉢羅不克免官¶
　(程知節引軍至鷹婆州遇西突厥前軍總管蘇定方/帥五百騎馳擊敗之副總管王文度害其功矯稱别)¶
　(得㫖以知節恃勇輕敵委文度節制遂收軍不許深/入定方言於知節曰上以公為大将必不更遣軍副)¶
　(專以號令請囚文度飛表以聞知節不從至恒篤城/有羣胡歸附文度欲殺之而取其資定方曰如此乃)¶
<pb:KR2o0020_WYG_055-84a>¶
　(自為賊耳何名伐叛文度竟殺之分其財獨定方不/受師旋文度坐矯詔減死除名知節亦坐逗遛免官)¶
　集覽(逗遛注見漢宣/帝本始三年)¶
(丁/巳)二年春正月遣蘇定方等復擊沙鉢羅¶
　　書法(前再書討矣此書擊何譏黷武也二/年不克又復用師故譏之書復擊)¶
○三月以禇遂良為桂州都督李義府兼中書令質實¶
(桂州注見秦始皇/三十三年桂林)○夏五月帝始隔日視事¶
　(上自即位每日視事宰相奏/天下無虞請隔日視事許之)¶
　　書法(宣帝五日一聼事不書此其書何女寵盛也/故書譏之是故魏主未嘗月一視朝則書始)¶
<pb:KR2o0020_WYG_055-84b>¶
　　(以為羙梁戊戌年詡唐世未嘗/隔日視事則書始以為譏是年)¶
　　發明(宣王睌朝姜氏請愆唐髙溺愛袵席荒怠已/甚是時李義府當國承望孽后之意請隔日)¶
　　(視事葢欲使之得以專意房帷之樂也髙宗失/徳固不足責直筆書之姑以著内荒之跡耳)¶
遣天竺方士歸國¶
　(天竺方士娑婆寐自言有長生之術太宗頗信之發/使詣婆羅門諸國采藥藥竟不就乃放還上即位復)¶
　(詣長安上復遣歸謂宰相曰自古安有神仙秦始皇/漢武帝求之卒無所成果有不死之人今皆安在李)¶
　(勣對曰此人再來容髪衰白已改/於前何能長生竟未及行而死)集覽(婆羅門注見/太宗貞觀十)¶
　(三/年)質實(天竺西域國名注見/漢武帝元狩元年)¶
<pb:KR2o0020_WYG_055-85a>¶
　　書法(太宗嘗遣之矣不書書髙宗何譏也方士以/長生為術帝方極意女寵方士之方必多禁)¶
　　(礙其不相入宜矣綱目上書隔日/視事下書遣方士歸非羙之也)¶
　　發明(髙宗專意房帷正欲得長生之樂何為銳於/罷遣方士若是之明决哉武氏意在恣肆固)¶
　　(非欲其君久於享國觀之晚年帝苦頭重之時武/氏怒絶醫者之語則可見矣然則斥遣方士髙宗)¶
　　(葢得之中㫖也事雖若羙而意則非是此/綱目所以書於隔日視事之下以見意也)¶
秋八月貶韓瑗來濟禇遂良皆為逺州刺史¶
　(許敬宗李義府誣奏韓瑗來濟與禇遂良潜謀不軌/以桂州用武之地授遂良欲為外援遂皆坐貶瑗振)¶
　(州濟台州遂良愛州栁奭象州○劉洎之子訟其父/寃言為遂良所譛而死李義府助之給事中樂彦瑋)¶
<pb:KR2o0020_WYG_055-85b>¶
　(曰劉洎自比伊霍不為無罪今雪洎罪則先帝為用/刑不當矣上然其言事遂寝胡氏曰父有失徳子不)¶
　(可揚而導之隠諱可也國家政刑治亂所繫茍不當/理而拂人心安得避嫌而不改改之所以掩之也避)¶
　(嫌而不改則其失常在天下非之萬世議之是豈所/以為孝乎劉洎之子欲雪父寃以禇令罪逐故假以)¶
　(為名庶其必行彦瑋之言雖為先帝盖用刑之失亦/恐遂良由此重獲罪耳其意則是其言則非不可不)¶
　(察/也)質實(不軌注見漢靈帝光和五年振州注見髙祖/武徳五年台州注見晉孝武帝太元二年臨)¶
　(海愛州注見梁武帝太清二年一統志云象州本秦/桂林郡地漢為鬱林郡中溜潭中二縣地陳置象郡)¶
　(隋罷郡置象州治馬平大業中廢州别置象縣屬始/安郡唐復置象州治陽夀縣天寶初改為象郡乾元)¶
　(初復為象州元改置象州路後復為州本朝以陽/夀縣省入𨽻桞州府伊霍注見晉元帝太興元年)¶
<pb:KR2o0020_WYG_055-86a>¶
　　書法(於是栁奭不書畧之也/至殺之則不可不書矣)¶
詔廢六天之祀合方丘神州為一祭集覽(廢六天之祀/自鄭𤣥以為)¶
(昊天上帝者天皇大帝北辰耀魄寳也及太微五帝由/是有六天之說葢出於春秋緯文曜鈎等書唐顯慶禮)¶
(猶著六天之說故禮部尚書許敬宗與禮官議黜之方/丘注見漢後主建興十五年神州注見晉懷帝永嘉五)¶
(年/)○以許敬宗為侍中杜正倫為中書令○冬十月蘇¶
定方擊沙鉢羅獲之分立興昔亡繼徃絶二可汗¶
　(蘇定方至曵咥河西沙鉢羅帥兵十萬拒戰定方擊/敗之斬獲數萬會大雪平地二尺軍中咸請俟晴而)¶
　(行定方曰虜恃雪深謂我不能進必且休息亟追之/可及也乃兼行至其牙帳縦兵擊之斬獲又數萬沙)¶
<pb:KR2o0020_WYG_055-86b>¶
　(鉢羅脫走趣石國定方於是息兵諸部各歸所居通/道路置郵驛掩骸骨問疾苦畫疆埸復生業凡為沙)¶
　(鉢羅所掠者悉給還之十姓安堵如故乃命蕭嗣業/将兵追沙鉢羅獲之分西突厥地置崑陵濛池二都)¶
　(䕶府以彌射為興昔亡可汗押五咄陸部/落步真為繼徃絶可汗押五弩失畢部落)集覽(曵咥/河西)¶
　(戎有河名曰曵咥曵羊列反咥音迭牙帳注見𤣥宗/開元八年石國在西域其先本康居國其攴庶分王)¶
　(之十姓初西突厥分其國為十部每部酋長各賜一/箭謂之十箭又分左右廂通謂之十姓見太宗貞觀)¶
　(十二年五咄陸見同/上五弩失畢見同上)質實(安堵注見晉懷/帝永嘉二年)¶
以洛陽宫為東都質實(東都注見秦荘/㐮王元年三川)¶
　　發明(此武氏志也武氏忌王蕭之死不居京師故/髙宗崇飾别都以處之此固綱目書法之意)¶
<pb:KR2o0020_WYG_055-87a>¶
　　(也/)¶
○詔禁僧尼受文母及尊者拜○以劉祥道為黄門侍¶
郎知選事¶
　(祥道以取士傷濫每年入流之數二千四百有餘内/外文武官萬三千四百六十五員約凖三十年則萬)¶
　(三千餘人畧盡矣若年别入流者五百人足充/所湏之數望有釐革而大臣惮於改作事遂寝)集覽¶
　(入流注見𤣥宗開/元十七年流外)質實(劉祥道魏州/人林甫之子)¶
　　書法(書知選事始此終綱目書知/選事三劉祥道李嶠宋昱)¶
(戊/午)三年春正月詔行新禮¶
<pb:KR2o0020_WYG_055-87b>¶
　(先是議者謂貞觀禮節文未備故命長孫無忌等修/之時許敬宗李義府用事所損益多希㫖學者非之)¶
　(博士蕭楚材等以為凶事非臣子所宜言/敬宗義府深然之焚國恤篇凶禮遂闕)¶
　　發明(禮之所重者父子君臣之分夫婦男女之别/閨門内外之防而已髙宗妻父之妾武氏淫)¶
　　(穢宫闈三綱已紊而乃詔行新禮又以許李/損益其間謬可知矣直筆書之盖譏之也)¶
夏五月徙安西都䕶府於龜兹¶
　(初龜兹王布失畢妻與其相那利私通由是君臣猜/阻互來告難上兩召之囚那利遣左領軍郎将雷文)¶
　(成送布失畢歸國龜兹大将羯獵顛發衆拒之詔屯/衞大将軍楊胄發兵討之擒羯獵顛誅之乃徙其安)¶
　(西都䕶府於龜兹髙/昌但為西州都督府)質實(安西都䕶注見永淳元年/髙昌西域國名注見齊明)¶
<pb:KR2o0020_WYG_055-88a>¶
　(帝建武四年西州/注同上年髙昌)¶
冬十一月貶杜正倫為横州刺史李義府為普州刺史¶
質實(縣統志云横州本秦桂林郡地漢為合浦郡髙梁/  地孫呉分置合浦北部晉屬寜浦郡梁又分立)¶
(簡陽郡隋廢郡置簡州治寧浦縣又改縁州大業初州/廢以縣隸鬱林郡唐復置簡州尋改南簡州又改横州)¶
(天寶初改寧浦郡乾元初復為横州宋因之元初改置/横州路尋復為州本朝初改隸潯州府尋改為横縣後)¶
(復為州改隷南寧府普州本漢資中牛鞞墊江徳陽四/縣地梁立普慈郡後周置普州治安岳及置多業縣隋)¶
(改為普慈縣唐復置普州尋增置樂至崇龕二縣改州/為安岳郡後復為普州宋因之廢崇龕普慈二縣寶祐)¶
(以後州縣俱廢元復置安岳縣併安居樂至入焉本朝/初復置普州領安岳縣後又併州入縣改屬潼川州)¶
<pb:KR2o0020_WYG_055-88b>¶
　(李義府有寵於上諸子孩抱者並列清貫而義府貪/冒無厭賣官鬻獄其門如市中書令杜正倫每以先)¶
　(進自處由是有隙訟/於上前上兩責之)集覽(並列清貫貫籍也皆布清/要之宦籍也貪冒注見晉)¶
　(惠帝永/康元年)¶
　　發明(李義府以貪冒見黜胡不書以罪貶葢寵而/用之者髙宗之私也杜正倫無罪亦例書貶)¶
　　(何哉正倫前朝舊徳不耻與小人同列又以私意/忿争不能斥言其姦是亦義府之流耳混而書之)¶
　　(夫豈/過哉)¶
以許敬宗為中書令辛茂將為侍中○鄂公尉遲敬徳¶
卒質實(鄂州名注見漢後/主建興七年武昌)¶
<pb:KR2o0020_WYG_055-89a>¶
　(敬徳晚年閒居學延年術不交/通賔客凡十六年卒諡忠武)¶
　　書法(書鄂公卒幸之也於是/功臣之善終者鮮矣)¶
愛州刺史禇遂良卒¶
　　書法(書幸之也其不與於四/年七月之詔為大幸矣)¶
(己/未)四年夏四月以于志寧同三品許圉師參知政事質¶
實(許圉師安州安/陸人紹之子)○削太尉趙公長孫無忌官封黔州¶
安置¶
　(武后以長孫無忌受重賜而不助已深怨之以于志/寕中立不言亦不恱令許敬宗伺其隙而陷之會人)¶
<pb:KR2o0020_WYG_055-89b>¶
　(告太子洗馬韋季方罪敕敬宗與辛茂将鞫之季方/自刺不死敬宗因誣奏季方欲與無忌謀反上驚曰)¶
　(舅為小人所間小生疑阻則有之何至於反敬宗曰/反状已具願陛下勿疑上泣曰我家不幸徃年髙陽)¶
　(公主與房遺愛謀反今元舅復然将若之何對曰遺/愛乳臭兒與一女子謀反勢何所成無忌與先帝謀)¶
　(取天下天下服其智為宰相三十年百姓畏其威若/一旦竊發内外響應陛下遣誰當之乎上曰朕决不)¶
　(忍加刑於無忌敬宗對曰漢文帝漢之賢主也其舅/薄昭止坐殺人帝使公卿哭而殺之後世不以為非)¶
　(今無忌謀移社稷其罪與昭不可同年而語陛下少/更遷延臣恐變生肘腋悔無及矣上以為然竟不引)¶
　(問詔削無忌官封黔州安置敬宗又奏無忌謀逆由/禇遂良桞奭韓瑗搆扇而成于志寕亦其黨也於是)¶
　(詔追削遂良官爵除奭瑗名免志寕官凉州刺史趙/持滿多力善射其舅長孫銓無忌之族弟也銓坐無)¶
<pb:KR2o0020_WYG_055-90a>¶
　(忌流巂州敬宗恐持滿作難誣以同反召至下獄訊/掠備至終無異辭曰身可殺也辭不可更吏乃代為)¶
　(獄辭結奏誅之屍於城西親戚莫敢視友人王方翼/收而𦵏之上聞之不罪也銓至流所縣令希㫖杖殺)¶
　(之/)集覽(乳臭兒言其穉孺猶餘乳哺臭氣也漢/書是口尚乳臭顔師古曰謂其㓜小也)質實¶
　(洗馬官名注見晉武帝泰始三年薄昭殺人帝使公/卿哭而殺之事在漢文帝十年社稷注見新莽天鳯)¶
　(元年黔州注見髙祖武徳三年凉州注見中宗景龍/二年嶲州注見漢武帝元鼎六年越嶲王方翼本州)¶
　人¶
六月改氏族志為姓氏録¶
　(初太宗脩氏族志升降去取時稱允當至是許敬宗/等以其書不叙武氏本望奏請改之以后族為第一)¶
<pb:KR2o0020_WYG_055-90b>¶
　(等其餘悉以仕唐官品髙下為凖於是士卒以軍功/至位五品者豫士流時人謂之勲格○初太宗族山)¶
　(東士人自矜門地既脩氏族志例降一等王妃主婿/皆取勲臣家而魏徴房𤣥齡李勣家皆盛與為婚常)¶
　(左右之由是舊望不減李義府為其子求婚不獲恨/之故以先帝之㫖勸上矯其弊詔山東六族不得自)¶
　(為婚姻然終不能禁其衰宗落譜/徃徃反自稱禁昏家益増厚價)¶
以許圉師為侍中○辛茂將卒○詔許敬宗議封禪儀¶
　(敬宗請以髙祖太宗俱配上帝/太穆文徳二后並配地祗從之)¶
　　書法(書議封禅儀有之矣皆公議也未有書詔某/人者書詔許敬宗譏偏聴也於是而父子姑)¶
　　(婦並配果/禮矣乎)¶
<pb:KR2o0020_WYG_055-91a>¶
秋七月殺長孫無忌栁奭韓瑗¶
　(七月詔御史追栁奭韓瑗枷鎻詣京師敬宗又遣袁/公瑜詣黔州再鞫長孫無忌逼令自縊詔斬瑗奭瑗)¶
　(已死發驗而還籍沒三家/近親皆流嶺南為奴婢)集覽(發驗發其屍/而驗其真偽)質實(嶺/南)¶
　(注見秦始皇三/十三年南海)¶
　　書法(於是瑗已先卒書殺何誅心也茍有誅意於/其臣雖先卒必書殺所以病髙宗也奭前與)¶
　　(瑗同貶不書此何以書重殺/也無忌三人不書官無官也)¶
　　發明(此三人者不以故官書之亦貶之乎曰非也/正以著髙宗不道既已盡削其官又從而殺)¶
　　(之耳書法如/此甚其惡也)¶
<pb:KR2o0020_WYG_055-91b>¶
貶髙履行為永州刺史于志寧為滎州刺史質實(永州/注見)¶
(晉武帝太康元年零陵/榮州注見永徽六年)¶
　(長孫氏栁氏縁無忌奭坐貶者十三/人于氏貶者九人自是政歸中宫矣)¶
冬十月思結反遣蘇定方討降之集覽(思結注見宋文/帝元嘉七年)¶
(庚/申)五年春二月帝如并州考異(下漏還/宫二字)¶
　(皇后宴親戚故舊鄰里於朝堂婦人於内殿頒/賜有差詔并州婦人年八十已上皆版授郡君)集覽¶
　(版授史炤曰版授謂不加誥命以版䇿授之/也漢書楊賜傳割用板之恩注板詔書也)質實(并/州)¶
　(注見齊明帝/建武四年)¶
<pb:KR2o0020_WYG_055-92a>¶
夏四月作合璧宫○六月朔日食○秋七月廢梁王忠¶
為庶人¶
　(梁王忠年寖長頗不自安或衣婦人服以備刺/客又數自占吉凶有告其事廢為庶人徙黔州)¶
　　書法(忠為太子廢不書廢此其書廢何甚帝也立/為太子固不審矣以為梁王可也而又廢之)¶
　　(為庶人故從無罪例書廢/所以甚之也况終殺之乎)¶
盧承慶免質實(盧承慶/幽州人)○遣蘇定方等伐百濟降之¶
　(初百濟恃髙麗之援數侵新羅新羅王上表求救詔/蘇定方等率水陸十萬以伐之定方引軍自成山濟)¶
　(海直趣其都百濟傾國來戰大破之百濟王義慈降/百濟故有五部分統三十七郡二百城七十六萬戸)¶
<pb:KR2o0020_WYG_055-92b>¶
　(詔以其地置熊津等五都督府郎将劉仁願/鎮百濟府城定方前後滅三國皆生擒其主)質實(成/山)¶
　(注見漢後主建興十年一統志云熊津在朝鮮/國城南故百濟海口唐置熊津都督府於此)¶
冬十月初令皇后决百司奏事¶
　(上初苦風眩不能視百司奏事或使皇后决之后性/明敏渉獵文史處事皆稱㫖由是始委以政事權與)¶
　(人主/侔矣)¶
　　書法(書太后决事有之矣秦芉氏齊太史氏未有/皇后决事者武氏之威髙宗成之也故書初)¶
　　(志之皇后决事綱/目一書而已矣)¶
　　發明(自永徽五年書立武氏為昭儀次年正位中/宫至是六七年間政事施設大率皆為武氏)¶
<pb:KR2o0020_WYG_055-93a>¶
　　(而發故夫栁奭罷逐縁王后也爵無忌子誘阿附/也用李義府從表請也貶黜遂良因廷争也廢太)¶
　　(子忠欲立𢎞也贈武士彠崇后父也貶王義方庇/義府也隔日視事專房幃也貶責來韓沮宸妃也)¶
　　(崇飾東都從武志也尊用敬宗賞主謀也竄殺無/忌追宿怨也改氏族志升武姓也黜逐于髙怒中)¶
　　(立也駕如并州宴后戚也凡若此類其見於綱目/所書者不一而足今又使之參决政事是則牝鷄)¶
　　(之晨固不待他年廢立而後見髙宗至是太阿已/去手矣書初令皇后决百司奏事謂之初令則是)¶
　　(髙宗命之也然則唐室之禍非武/氏能禍之也髙宗自禍之耳悲夫)¶
(辛/酉)龍朔元年夏四月遣兵部尚書任雅相等征髙麗考¶
異(按凡例用兵於臣子之僣叛曰征曰討於/夷狄曰伐曰攻曰擊此當書擊誤作征)¶
<pb:KR2o0020_WYG_055-93b>¶
　(任雅相等及諸胡兵凡三十五軍水陸並進上欲自/将大軍繼之皇后表諫乃詔班師蘇定方破髙䴡於)¶
　(浿江屢戰皆捷遂圍平壌城髙䴡葢蘇文遣其子男/生以精兵數萬守鴨緑水契苾何力至值氷大合引)¶
　(衆乗兵鼓譟而進髙䴡大潰斬首三/萬級餘衆悉降會有詔班師乃還)集覽(浿江浿普/葢反浿水)¶
　(出樂浪郡鏤方縣東入海一曰水出/浿水縣契苾注見太宗貞觀元年)質實(班師注見/陳後主禎)¶
　(明元年一統志云浿江一名大通江在朝鮮國平壌/城東舊名浿水中有朝天石唐蘇定方破虜兵於浿)¶
　(水即此平壌城注見隋煬帝大業八年鴨緑水/注同上年鼔譟注見宋文帝元嘉二十六年)¶
六月以西域諸國為州府¶
　(凡府八州/七十六)¶
<pb:KR2o0020_WYG_055-94a>¶
　徙潞王賢為沛王¶
　　(沛王賢聞王勃善屬文召為脩撰時諸王鬭鷄勃戲/為檄周王鷄文上見之怒曰此乃交搆之漸斥勃出)¶
　　(沛/府)集覽(戯為檄周王鷄文檄刑狄反尺書也一曰檄/者陳彼之惡說此之徳曉慰諸人之書也王)¶
　　(勃本傳作為/文檄英王鷄)質實(潞州名注見周赧王五十三年上/黨沛郡名注見秦二世二年王勃)¶
　　(絳州龍門人/福畤之子)¶
　鐵勒犯邊詔武衛將軍鄭仁泰等將兵討之考異(此亦/當作)¶
　(擊誤作討後上元元年書劉仁軌討新羅永/隆元年開耀元年書裴行儉討突厥並同)¶
　　(回紇同羅僕固犯邊詔以鄭仁/泰為鐵勒道行軍大總管討之)質實(回紇匈奴種名/注見太宗貞觀)¶
<pb:KR2o0020_WYG_055-94b>¶
　　(元年同羅匈奴種名注見上/年僕固匈奴種名注同上年)¶
　¶
　¶
　¶
　¶
　¶
　¶
御批資治通鑑綱目卷四十¶
