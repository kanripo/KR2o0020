# -*- mode: mandoku-view; -*-
#+TITLE: 御批資治通鑑綱目
#+DATE: 2015-08-24 22:56:33.434292
#+PROPERTY: ID KR2o0020
#+PROPERTY: BASEEDITION WYG    
#+PROPERTY: JUAN 卷五十四
<pb:KR2o0020_WYG_077-1a>¶
　欽定四庫全書¶
御批資治通鑑綱目卷五十四¶
　　(起丁夘/盡己夘)考異(提要起丁夘下有唐哀帝天祐四年盡/己夘下有晉王李存朂稱唐天祐十六)¶
　　(年梁貞/眀五年)凡十三年¶
　(丁/夘)四年(四月以後梁太祖皇帝朱晃開平元年西川稱/唐天復七年○是嵗唐亡梁晉岐淮南西川凡)¶
　(五國呉越湖南荆南/福建嶺南凡五鎮)春正月淮南牙将張顥徐温作亂¶
　　(楊渥既得江西驕侈益甚以故怨殺判官周隱将佐/皆不自安渥居䘮酣飲作樂燃十圍之燭以擊毬或)¶
　　(單騎出遊從者不知所之左右牙指揮使張顥徐温/泣諫渥怒顥温潜謀作亂一日帥牙兵二百露刃直)¶
<pb:KR2o0020_WYG_077-1b>¶
　　(入庭中渥曰爾果欲殺我邪對曰非敢然也欲誅王/左右亂政者爾因數渥所親信十餘人之罪曳下擊)¶
　　(殺之謂之兵諫諸将不與之同者稍以/法誅之於是軍政悉歸二人渥不能制)質實(淮南軍/名注見)¶
　　(漢武帝元朔五年楊渥廬州人行宻之子江西道/名注見梁孝元帝承聖二年徐温海州朐山人)¶
　　　書法(書曰作亂而後亂臣/不得以趙鞅藉口矣)¶
　　　發明(楊渥驕侈不道張顥徐温泣諌不從遂至帥/兵誅其嬖倖然而綱目俱以作亂書之者臣)¶
　　　(子事君有隕無二亦所/以為脇君者之戒也)¶
　三月唐遣使奉册寳如梁考證(唐當/作帝)¶
　　(梁王全忠自滄州還威望大沮恐中外離心欲速受/禪過魏有疾羅紹威恐全忠襲之說曰今唐室衰微)¶
<pb:KR2o0020_WYG_077-2a>¶
　(天命已改而四方稱兵者皆以興復為名王宜早正/位號以絶人望全忠然之乃歸大梁帝遣御史大夫)¶
　(薛貽矩至勞之貽矩請以臣禮見北而拜舞於庭還/言於帝曰元帥有受禪之意矣帝乃下詔禪位於梁)¶
　(遣宰相張文蔚楊渉及薛貽矩蘇循張策趙光逢等/奉玉册傳國寳帥百官備法駕詣大梁楊渉子直史)¶
　(館凝式言於涉曰大人為唐宰相而國家至此不可/謂之無過况手持天子璽綬與人雖保富貴奈千載)¶
　(何盍辭之涉大駭曰汝滅吾/族神色為之不寧者數日)質實(滄州注見晉穆帝/永和九年魏州名)¶
　(注見漢成帝綏和二年魏郡大梁郡名注見/周顯王二十九年法駕注見漢髙后八年)¶
　　書法(天寳之末遣使奉册寳如靈武書上皇此臣/其不書唐帝何罪唐臣也自温謀簒唐之)¶
　　(子未有能沮之者今也自洛如梁不為近矣非有/王舜之逼而不逺授人無難色書曰如梁所以深)¶
<pb:KR2o0020_WYG_077-2b>¶
　　(罪舉朝之臣子/也故止書唐)¶
　　發明(自曹馬以來移國者多矣未有書遣使奉册/如梁之詳且悉者何也張文蔚楊涉薛貽矩)¶
　　(之徒為唐大臣手持璽綬勸進逆賊曽不知恥書/法如此所以著唐臣之罪爾然則唐帝亦有責乎)¶
　　(當是之時大權已去何責之有故止書曰唐而不/曰唐帝則文蔚等賣國之罪不容於天地之間矣)¶
夏四月盧龍節度使劉仁恭為其子守光所囚¶
　(仁恭驕侈貪暴以大安山四面懸絶築館其上極壮/麗實以美女與方士煉藥其中悉斂境内錢瘞山巔)¶
　(令民間用堇泥為錢有愛妾羅氏其子守光通焉仁/恭杖守光而斥之至是梁遣李思安擊之直扺城下)¶
　(仁恭在大安城幾不守守光自外引兵入登城拒守/却之遂自稱節度使令部将李小喜攻大安虜仁恭)¶
<pb:KR2o0020_WYG_077-3a>¶
　(以歸囚於别室守/光弟守竒奔河東)質實(盧龍節度注見漢武帝元朔/二年肥如大安山一統志云)¶
　(在順天府房山縣北八十二里上有大安館相傳五/代時劉仁恭所建遺址尚存方士注見憲宗元和六)¶
　(年河東郡名注見/漢獻帝建安七年)¶
　　書法(為所囚何罪仁恭也未有父不失道而為子/所囚者也綱目澄源正本故書罪之然則守)¶
　　(光無罪歟子而囚父罪固不待貶/絶而自見矣故守文舉兵書討)¶
　　發明(書仁恭為子所囚而不書守光囚其父者仁/恭貪暴不臣之罪不可勝誅守光因其危而)¶
　　(乘之初非其子能囚之也仁恭自囚/爾若守光悖逆之罪亦固在其中矣)¶
梁王全忠更名晃稱皇帝奉唐帝為濟隂王考異(按凡/例註)¶
<pb:KR2o0020_WYG_077-3b>¶
(封其故君則曰廢而不/曰奉此奉字當作廢)考證(全忠當作/朱全忠)¶
　(張文蔚等至大梁梁王更名晃文蔚等乗輅奉册寳/至金祥殿王披衮冕即皇帝位文蔚等升殿讀册寳)¶
　(已降帥百官舞蹈稱賀梁主與之宴舉酒勞之曰北/皆諸公推戴之力也文蔚等皆慙伏不能對獨蘇循)¶
　(薛貽矩盛稱功徳宜應天順人梁主復與宗戚飲傳/宫中其兄全昱謂曰朱三汝本碭山一民也從黄巢)¶
　(為盜天子用汝為四鎮節度使富貴極矣奈何一旦/滅唐家三百年社稷他日得無滅吾族乎梁主不懌)¶
　(而罷奉唐帝為濟隂王遷於/曹州栫之以棘使甲士守之)集覽(碭山注見秦二世/元年芒碭山中栫)¶
　(之以棘廣韻注栫圍也左傳哀八年囚諸樓/臺栫之以棘注栫雍也栫在薦反雍於勇反)質實(衮/冕)¶
　(注見漢平帝元始五年社稷注見新莽天鳯元年濟/隂郡名注見漢光武建武八年曹州注同上年濟隂)¶
<pb:KR2o0020_WYG_077-4a>¶
　　書法(綱目自魏晉以下書稱皇帝廢帝為某公為/某王恒辭也此其不書廢何罪唐臣也唐則)¶
　　(奉冊寳如梁矣唐自廢其主也梁何與焉畧全忠/所以深罪唐臣也然則子梁乎書稱皇帝如魏晋)¶
　　(則固以簒目之矣終綱目廢/主書奉二惟徐知誥無譏焉)¶
　　發眀(賊温無道大非前代之比然書法甚恕畧不/見其簒奪之跡此皆専罪唐人挈國與賊之)¶
　　(意然則張文蔚/等可勝誅哉)¶
梁以汴州為東都開封府洛陽為西都長安為大安府¶
佑國軍質實(汴州注見周顯王二十九年大梁洛陽縣/名注同上三年長安縣名注見漢恵帝五)¶
(年佑國軍注見𤣥宗/開元十一年京兆)○梁以馬殷為楚王○梁以敬翔¶
<pb:KR2o0020_WYG_077-4b>¶
知崇政院事¶
　(梁以宣武掌書記太府卿敬翔知崇政院事以備顧/問参謀議于禁中承上㫖宣于宰相而行之宰相非)¶
　(時奏請皆因以聞後廢樞宻院以其職事歸之翔為/人沉深有智畧在幕府三十餘年盡心勤勞晝夜不)¶
　(寐自言惟馬上乃得休息梁主性暴戾難近人莫能/測惟翔能識其意有所不可未嘗顯言但微示持疑)¶
　(梁主已悟禪代/之際翔謀居多)質實(宣武軍名注見周顯王二十九/年大梁禁中注見宋孝武帝大)¶
　(眀六年幕府注/見秦王政三年)¶
梁以朱友文判建昌院事¶
　(初梁主為四鎮節度使凡倉庫之籍置建昌院以領/之至是以養子友文判院事掌凡國之金榖友文本)¶
<pb:KR2o0020_WYG_077-5a>¶
　(康氏/子也)¶
淮南西川移檄興復唐室¶
　(時惟河東鳳翔淮南稱天祐西川稱天復年號餘皆/禀梁正朔蜀王建與楊渥移檄諸道云欲與岐王晋)¶
　(王㑹兵興復唐室卒無應者建乃謀稱帝遺晋王書/云請各帝一方晋王復書不許曰誓于此生靡敢失)¶
　(節/)質實(鳳翔府名注見周顯王八年岐移檄檄注見/椘義帝元年西川道名注見晋武帝泰始八)¶
　(年益州正朔注見漢/獻帝建安十五年)¶
　　書法(興復不多書維劉縯嘗書之於是再見然則/予二國乎朱氏簒唐天下皆梁臣矣而淮南)¶
　　(西川猶仍唐厯首倡興復固不得不一予之予二/國所以罪天下也及其倡而不和二國亦復弛然)¶
<pb:KR2o0020_WYG_077-5b>¶
　　(西川反欲自帝而淮南則區區以争弹/丸之地其無意唐室眀矣子是終貶之)¶
　　發眀(唐有天下垂三百年是時征鎮散在四方者/莫不俛首事賊獨淮南西川猶能以興復為)¶
　　(詞故綱目亦書而予之且以著人心正理未盡/泯滅之意云爾夫豈果以興復之事望之哉)¶
岐王李茂貞開府¶
　(茂貞治軍寛簡無紀律兵羸地蹙不敢稱帝/但開岐王府置百官宫殿號令皆擬帝者)質實(岐/國)¶
　(名注見周/顯王八年)¶
契丹遣使如梁¶
　(初契丹有八部部各有大人推一人為王建旗鼔以/號令諸部三年一代以次為之及耶律安巴堅為王)¶
<pb:KR2o0020_WYG_077-6a>¶
　(尤雄勇奚及室韋達靼咸役屬之安巴堅恃其彊不/肯受代七部刼之安巴堅不得已傳旗鼓請帥種落)¶
　(居古漢城别自為一部漢城地宜五榖有鹽池之利/後稍以兵撃滅七部北侵室韋女真西取突厥故地)¶
　(東北諸夷皆畏服之是嵗帥衆三十萬冦雲州晋王/與之連和約為兄弟延之帳中縦酒盡歡約共擊梁)¶
　(或勸晋王擒之王曰讎敵未滅而失信夷狄自亡之/道也留之旬日厚贈遺之安巴堅既歸而背盟更附)¶
　(于梁晋王/由是恨之)集覽(耶律安巴堅契丹主姓耶律名安巴/堅五代史四夷附錄曰安巴堅本以)¶
　(所居横帳地名為姓曰錫里譯者謂之耶律也耶/餘遮反古漢城通鑑釋文曰故後魏滑鹽縣也)質¶
　實(契丹東胡種名注見晋安帝義熈二年奚東胡種/名注見陳宣帝太建十三年室韋契丹别種注見)¶
　(隋恭帝義寧二年逹靼北狄種名注見梁武帝大同十/一年突厥女貞東胡種名注見晋成帝咸康六年挹)¶
<pb:KR2o0020_WYG_077-6b>¶
　(婁突厥北狄種名注見梁武帝大同/十一年雲州注見秦王政三年雲中)¶
梁以錢鏐為吳越王¶
　(鎮海節度判官羅隠說鏐舉兵討梁曰縦無成功猶/可退保杭越自為東帝奈何交臂事賊為終古之羞)¶
　(乎鏐始以隠為不遇于唐必有怨/心及聞其言雖不能用心甚義之)質實(鎮海節度注/見憲宗元和)¶
　(二年杭州羅隐杭州新城人杭越二州名杭注見/憲宗元和二年越注見漢和帝永元元年㑹稽)¶
梁以髙季昌為荆南節度使¶
　(依政進士梁震唐末登第歸蜀過江陵髙季昌愛其/才識留之欲奏為判官震耻之欲去恐及禍乃曰震)¶
　(素不慕榮宦眀公不以為愚必欲使參謀議但以白/衣侍樽爼可也季昌許之震終身止稱前進士不受)¶
<pb:KR2o0020_WYG_077-7a>¶
　(髙氏辟署季昌甚重之/以為謀主呼曰先輩)集覽(依政卭州依政/縣在成都路)質實(依/政)¶
　(一統志云西魏縣名屬卭州隋屬雅州唐為卭州治/所宋金因之元省入卭縣故城在嘉定州卭縣東南)¶
　(五十五里進士注見𤣥宗開元十七年梁震卭州依/政人江陵郡名注見漢獻帝建安十三年南郡髙季)¶
　(昌陕州人荆南節度注見/漢獻帝建安十三年南郡)¶
梁主封其兄全昱為廣王¶
　(全昱不樂在京師常居碭山故里二子皆封王胡氏/曰人而盗竊四心盡亡猶知畏人則有不可亡者但)¶
　(不能充其類而已朱温為盗二十年卒竊唐室全昱/初無諌止預其利也及見温披衮稱帝則惕然驚駭)¶
　(發于言色所謂不亡之良心也全昱于此誠能審度/大小修短之數無寧堅守所志歸耕碭山則温之族)¶
<pb:KR2o0020_WYG_077-7b>¶
　(固滅而朱之宗必全矣見其不可而不勝其利欲蓄/疑行險既居王爵又封二子于是舉家為賊而參夷)¶
　(之罪勢必相及雖/居碭山安能免乎)集覽(四心盡亡盡亡謂俱亡也孟/子曰無惻隠之心非人也無)¶
　(羞惡之心非人也無辭譲之心非人也無是非之心/非人也注言無此四者當若禽獸非人心也為人則)¶
　(有之矣凡人但不能演用為仁爾充其類注見𤣥/宗開元二年参夷之罪夷滅三族也參音倉含反)質¶
　實(廣州名注見秦始皇三十三年南/海京師注見周顯王二十五年)¶
梁禮部尚書蘇循等致仕¶
　(循及其子楷自謂有功于梁朝夕望為相梁主薄其/為人敬翔李振亦鄙之言于梁主曰蘇循唐之鴟梟)¶
　(賣國求利不可以立于維新之朝詔循等十五人並/勒致仕楷斥歸田里循父子乃之河中依朱友謙胡)¶
<pb:KR2o0020_WYG_077-8a>¶
　(氏曰人莫難于自見蘇循求相與梁之簒國何/異朱温敬翔舍己鴟梟而謂人䲭梟循肯服邪)質實¶
　(䲭梟惡聲之鳥名梟與鴞同致仕注見憲宗元/和九年河中府名注見周赧王十二年蒲阪)¶
　　書法(勒致仕也其書之何書所以為賣國求利者/之戒也書之則何以為戒循等賣國志求相)¶
　　(位而官稱止此書曰梁禮部尚書蘇循等致仕以/見卒無其利而徒為是鴟梟也然則曷為不書詔)¶
　　(梁有慊也梁人知賣國之不忠而不/知簒國之為大惡書詔是予梁矣)¶
　　發眀(循故唐臣也而以梁書何哉賣國求利甘臣/逆賊是固逆賊之臣也以梁書之其罪自見)¶
　　(而不免勒令致仕者則亦使後之臣子安于義命/毋非覬以徼利爾然則鴟梟小人徒負不義之名)¶
　　(者果何益/之有哉)¶
<pb:KR2o0020_WYG_077-8b>¶
六月淮南遣兵擊楚楚大破之遂取岳州¶
　(楊渥遣其将劉存許𤣥應將水軍擊楚楚王殷懼軍/使楊定真賀曰我軍勝矣殷問其故定真曰夫戰懼)¶
　(則勝驕則敗今淮南兵驕而王有懼色吾是以知其/必勝也殷命指揮使秦彦暉黄璠帥戰艦撃之存等)¶
　(遇雨引兵還彦暉追之存數戰不利遺殷書詐降彦/暉使謂殷曰此必詐也勿受鼔譟而進存等走黄璠)¶
　(引兵合擊大破之執存㧞岳州𤣥應渥/之腹心也張顥徐温因其敗收斬之)質實(鼔譟注/見宋文)¶
　(帝元嘉二十六年岳/州注同上三年巴陵)¶
梁侵晉圍潞州晉遣周徳威等救之¶
　(梁遣康懷貞攻潞州晉李嗣昭閉城拒守懐貞晝夜/攻之半月不克乃築壘穿蚰蜒塹而守之内外㫁絶)¶
<pb:KR2o0020_WYG_077-9a>¶
　(晋王以周徳威為行/營都指揮使救之)質實(潞州注見周赧王五十三/年上黨蚰蜒塹未詳處所)¶
　(姑俟知者周/徳威馬邑人)¶
秋七月梁以劉守光為盧龍節度使¶
八月晉敗梁兵於潞州梁築夾寨守之¶
　(晋周徳威壁于髙河康懐貞遣親騎撃之不克梁主/遣李思安代之將兵西上至潞州城下更築重城内)¶
　(以防奔突外以拒援兵謂之夹寨調山東民饋軍糧/徳威日以䡖騎抄之思安乃自東南山口築甬道屬)¶
　(于夹寨徳威與諸將互徃攻之一晝/夜數十發梁兵疲于奔命閉壁不出)質實(山東道名/注見宋文)¶
　(帝元嘉二十五年甬/道注見漢王邦二年)¶
<pb:KR2o0020_WYG_077-9b>¶
九月蜀王王建稱帝¶
　(蜀王建議稱帝将佐皆以為然馮㳙獨獻議請以蜀/王稱制曰朝興則未爽稱臣賊在則不同為惡不従)¶
　(㳙杜門不出建用副使掌書記韋荘之謀即帝位以/王宗佶韋荘為宰相唐道襲為内樞宻使是時唐衣)¶
　(冠之族多避亂在蜀蜀主禮而用之使/修舉故事故其典章文物有唐之遺風)質實(朝興則/未爽稱)¶
　(臣爽失也言唐朝若能/中興我固不失臣節也)¶
　　發眀(前書淮南西川移檄興復唐室其名甚正然/繼書淮南撃楚而不聞有討賊之舉又書王)¶
　　(建稱帝而不聞有興復之謀則吴蜀竊義之名曉/然自見特比之甘心臣賊者差勝爾要未得為義)¶
　　(舉/也)¶
<pb:KR2o0020_WYG_077-10a>¶
十一月義昌節度使劉守文舉兵討其弟守光考異(十/字)¶
(上漏/冬字)¶
　(守文聞其弟守光幽其父集将吏大哭曰不意吾家/生此梟獍吾生不如死誓與諸將討之乃發兵撃守)¶
　(光互有勝負守文恐梁/乗虚&KR0670;其後遣使請降)集覽(梟獍注見晋元/帝太始元年)質實(義/昌)¶
　(節度注見晋穆帝/永和六年滄州)¶
梁赦軍士逃亡為盗者¶
　(初梁主在藩鎮用法嚴将校有戰没者所部兵悉斬/之謂之䟦隊斬士卒多亡乃命軍士皆文其面以記)¶
　(軍號逃輒執之無不死者由是亡者皆聚山澤為盗/至是赦其罪聽還鄉里盗减什七八胡氏曰文面始)¶
<pb:KR2o0020_WYG_077-10b>¶
　(于有苖至劉仁恭朱全忠而加甚籍民為兵無罪而/黥之使終身不能去非至不仁者莫忍為也其可以)¶
　(為故常而/無改易邪)集覽(文面始于有苗書伊訓篇臣下不匡其/刑墨孔氏曰鑿其額湼以墨也吕刑)¶
　(篇苖民爰始淫為劓刵椓黥孔氏曰三苖之主頑凶/苦民始大為截人耳鼻㭬隂黥面胡致堂曰然則文)¶
　(面之法起于有苖也湼其顙者五刑之正黥其面者/乃五虐之法也顙受墨湼若膚疾然雖刑而不害以)¶
　(字文面則/棄人矣)質實(藩鎮注見肅/宗上元二年)¶
(戊晋岐淮南稱唐天祐五年梁開平二年○蜀髙祖/辰王建武成元年○是嵗西川稱蜀凡五國五鎮)考¶
異(按嵗年例曰建國號國之大者朱注國名諡號姓名/年號小者朱注國名此年以後梁後唐晋漢周為大)¶
(國國名諡號姓名年號當白字岐淮南西川蜀北/漢南唐楚閩吴吴越荆南諸小國名亦當用白字)春正¶
<pb:KR2o0020_WYG_077-11a>¶
月晉王李克用卒子存朂立考異(立當/作嗣)考證(當去李姓/立當作嗣)¶
　(晋王病篤周徳威等退屯亂栁晋王命其弟克寧監/軍張承業大将李存璋吴珙掌書記盧質立其子晋)¶
　(州刺史存朂為嗣曰此子志氣逺大必能成吾事爾/曹善教導之謂存朂曰嗣昭厄于重圍吾不及見矣)¶
　(俟葬畢汝與徳威輩速竭力救之又謂克寧等曰以/亞子累汝亞子存勗小名也言終而卒克寧久総兵)¶
　(柄有次立之勢軍中多竊議者存勗懼以位譲之克/寧曰汝冡嗣也且有先王之命誰敢違之將吏欲謁)¶
　(見存勗存勗方哀哭久未出張承業入曰大孝在不/墜基業多哭何為因扶存勗出&KR0670;位為河東節度使)¶
　(晋王克寧首帥諸将拜/賀王悉以軍府事委之)質實(亂栁或疑地名未詳處/所晋州注見漢獻帝建)¶
　(安七年河東河東節/度注同上年河東)¶
<pb:KR2o0020_WYG_077-11b>¶
二月蜀以張格同平章事¶
　(蜀主登樓有僧抉一目以獻蜀主命飯僧萬人以報/之翰林學士張格曰小人無故自殘赦其罪已幸矣)¶
　(不宜復崇奨以敗風俗蜀主乃止至是為/相多迎合主意有勝已者必以計排去之)¶
晉兵馬使李克寧謀作亂晉王殺之¶
　(初晉王克用多養軍中壮士為子寵遇如眞子及存/勗立諸假子皆年長握兵心怏怏不服存顥隂說克)¶
　(寧曰兄終弟及自古有之以叔拜姪于理安乎克寧/曰吾家世以慈孝聞天下先王之業茍有所歸吾復)¶
　(何求汝勿妄言我且斬汝克寧妻孟氏素剛悍諸假/子各遣其妻入說之使迫克寧克寧心動存顥等謀)¶
　(奉克寧為節度使舉河東附梁執晉王及太夫人曹/氏送大梁帳下親信史敬鎔知之以告太夫人大駭)¶
<pb:KR2o0020_WYG_077-12a>¶
　(召張承業指晉王謂之曰先王把此兒臂授公等如/聞外間謀欲負之但置吾母子有地勿送大梁自他)¶
　(不以累公承業惶恐曰老奴以死奉先王之命此何/言也晉王以克寧之謀告且曰至親不可自相魚肉)¶
　(吾茍避位則亂不作也承業乃召李存璋等隂為之/備置酒府舍伏甲執克寧存顥于座晋王流涕數之)¶
　(曰兒曏以軍府譲叔父叔父不取今事已定奈/何復為此謀忍以吾母子遺仇讐乎遂殺之)質實¶
　(怏怏注見漢光武二年大梁/郡名注見周顯王二十九年)¶
　　書法(書謀亂矣不書討殺何克寧叔也亦既執/之待以不死而誅其黨可也殺之過矣)¶
　　發眀(言殺不言誅者存叔姪之分也而/曰謀作亂則克寧之罪自著矣)¶
梁主晃弑濟隂王¶
<pb:KR2o0020_WYG_077-12b>¶
　(追諡曰唐/哀皇帝)¶
夏五月晉王攻梁夹寨破之潞州圍解¶
　(李思安等攻潞州久不下亡将校四十餘人士卒以/萬計梁主疑晉王克用詐死欲召兵還恐晉人躡之)¶
　(乃議自至澤州應接歸師乃召匡國節度使劉知俊/為招討使削思安官爵斬監押楊敏貞晉李嗣昭固)¶
　(守踰年城中資用將竭梁主數遣使諭降之嗣昭焚/詔書斬使者梁主欲召兵還諸将以為李克用死晉)¶
　(兵且退上黨孤城無援請更留旬月以俟之梁主従/之初晉周徳威握重兵在外國人疑之晉王召徳威)¶
　(還四月徳威至晉陽留兵城外徒歩而入伏哭極哀/退謁嗣王甚恭衆心由是釋然梁夹寨奏晉兵已去)¶
　(梁主以為援兵不能復来還大梁夹寨亦不復設備/晉王與諸将謀曰上黨河東之藩蔽無上黨是無河)¶
<pb:KR2o0020_WYG_077-13a>¶
　(東也且朱温所憚者獨先王爾聞吾新立以為童子/未閑軍旅必有驕怠之心若簡精兵倍道趣之出其)¶
　(不意破之必矣取威定覇在此一舉不可失也張承/業亦勸之行乃大閱士卒以丁㑹為都招討使帥周)¶
　(徳威等發晉陽五月朔晉王伏兵三垂岡下詰旦大/霧進兵直抵夹寨梁軍無斥候將士尚未起晉王命)¶
　(周徳威李嗣源分兵為二道填坑燒寨鼔譟而入梁/兵大潰南走招討使符道昭馬倒被殺失亡将士萬)¶
　(計委棄資械山積徳威至城下呼嗣昭曰先王已薨/今王自来破賊賊已去矣可開門嗣昭不信曰此必)¶
　(為賊所得来誑我爾王自徃呼之嗣昭見王白服大/慟㡬絶城中皆哭遂開門初徳威與嗣昭有隙晋王)¶
　(克用臨終謂存勗曰進通忠孝吾愛之深今不出重/圍豈徳威不忘舊怨邪汝為吾以此意諭之若潞圍)¶
　(不解吾死不瞑目進通嗣昭小名也存勗以告徳威/徳威感泣由是戰甚力既相見歡好如初梁主聞夹)¶
<pb:KR2o0020_WYG_077-13b>¶
　(寨不守大驚既而歎曰生子當如李亞子克用為不/亡矣至如吾兒豚犬爾胡氏曰䘮不二事故春秋于)¶
　(背䘮而即戎者皆深譏之惟其門庭之㓂存亡繋焉/然後従權制而無避此費誓所以得列于典謨命誥)¶
　(之後也若李存勗夹寨之戰君子深有取者與是類/爾梁置夹寨距晋陽不百里可謂危急之勢矣使存)¶
　(勗于是焉執哀戚之常情忽國家之大計上黨淪陷/則晋陽不存又豈所以為孝是以審緩急量輊重出)¶
　(竒制勝以走梁師然後霸基/復安君子美之垂訓大矣)集覽(費誓所以得列于/典謨命誥之後記)¶
　(曾子問篇三年之喪卒哭金革之事無辟也者非與/孔子曰昔者魯公伯禽有為為之也魯有徐夷為冦)¶
　(魯公帶絰征之于費地誓衆故以費誓名篇孔子/序書以魯有治戎征討之備故以繫帝王書之後)質¶
　實(澤州注見梁武帝中大通六年建州匡國節度注/見唐𤣥宗開元十一年同州上黨郡名注見周赧)¶
<pb:KR2o0020_WYG_077-14a>¶
　(王五十三年晋陽縣名注見周威烈王二十三年軍/旅注見梁武帝中大通二年三垂岡莫詳處所惟潞)¶
　(州潞城縣西二十里有三垂山或疑即此未知是否/詰旦注見梁武帝大同二年斥候注見漢武帝元封)¶
　(元/年)¶
晉師攻梁澤州不克¶
　(周徳威乗勝進趣澤州梁統軍牛存節將兵應接潰/兵至天井闗謂其衆曰澤州要害地不可失也雖無)¶
　(詔㫖當救之衆皆不欲曰晋人勝氣方銳且衆寡不/敵存節曰見危不救非義也畏敵彊而避之非勇也)¶
　(遂舉䇿引衆而前至澤州城中人已欲應晋存節至/乃定晋兵尋至攻之存節晝夜拒戰凡旬有三日劉)¶
　(知俊引兵救之/徳威退保髙平)質實(要害注見漢文帝十一年天井/闗注見唐武宗㑹昌三年髙平)¶
<pb:KR2o0020_WYG_077-14b>¶
　(縣名注見周赧王/五十三年長平)¶
晉王歸晉陽¶
　(晋王歸晋陽休兵行賞命州縣舉賢才黜貪殘寛租/賦撫孤窮伸寃濫禁姦盗境内大治訓練士卒令騎)¶
　(兵不見敵無得乗馬部分已定無得相踰越及留絶/以避險分道並進期㑹無得差晷刻犯者必斬初唐)¶
　(昭宗許晋王克用承制封拜時方鎮多行墨制王耻/與之同毎除吏必表閒至是存勗始承制除吏兄事)¶
　(張承業升堂拜母賜遺甚厚潞州圍守歴年士民死/者大半嗣昭勸課農柔寛租緩刑數年之間軍城完)¶
　(復/)¶
淮南張顥徐温弑其節度使楊渥温復攻顥殺之¶
<pb:KR2o0020_WYG_077-15a>¶
　(張顥徐温専制軍政𢎞農威王心不能平欲去之而/未能二人不自安共謀弑王分其地以臣于梁顥遣)¶
　(其黨弑王集将吏于府庭列白刃厲聲問曰嗣王暴/薨軍府誰當主之三問莫應氣色益怒幕僚嚴可求)¶
　(前宻啟曰軍府至大四境多虞非公主之不可然今/日則恐太速顥曰何也可求曰劉威陶雅皆先王之)¶
　(等夷必不肯為公下不若立幼主輔之諸将孰敢不/従顥黙然可求因屏左右急書一紙置袖中麾同列)¶
　(詣使宅賀衆莫測其所為既至可求跪讀之乃太夫/人史氏教也大要言先王創業艱難嗣王不幸早世)¶
　(隆演次當立諸將宜無負楊氏善輔導之辭㫖眀切/顥氣色皆沮以其義正不敢奪遂奉王弟隆演稱留)¶
　(後既罷副都統朱瑾詣可求曰瑾年十六七即横戈/躍馬衝犯大敵未嘗畏懾今日對顥不覺流汗公面)¶
　(折之如無人乃知瑾匹夫之勇不及公逺矣因以兄/亊之顥以徐温鎮潤州可求說温曰公捨牙兵而出)¶
<pb:KR2o0020_WYG_077-15b>¶
　(顥必以弑君之罪歸公温驚曰奈何可求曰顥剛愎/而暗于事請為公圖之乃徃見顥曰公出徐公于外)¶
　(人皆言公欲奪其兵權而殺之多言亦可畏也顥曰/右牙欲之非吾意也業已行矣奈何可求曰止之易)¶
　(耳眀日可求邀顥詣温可求瞋目責温曰古人不忘/一飯之恩况公楊氏宿将今幼嗣初立多事之時乃)¶
　(求自安于外可乎温謝曰茍諸公見容温何敢自専/由是不行顥知可求隂附温夜遣盗刺之可求知不)¶
　(免請為書辭府主盗執刀臨之可求操筆無懼色盗/見其辭旨忠壮曰公長者吾不忍殺掠其財以復命)¶
　(温與可求謀宻結将軍鍾泰章等壮士三十人斬顥/于牙堂暴其弑君之罪初顥與温謀弑威王温曰参)¶
　(用左右牙兵心必不一不若獨用吾兵顥不可温曰/然則獨用公兵顥従之至是窮治逆黨皆左牙兵也)¶
　(由是人以温為實不知謀隆演以温為左右牙都指/揮使軍府事咸取决焉以可求為揚州司馬温性沉)¶
<pb:KR2o0020_WYG_077-16a>¶
　(毅自奉簡儉雖不知書使人讀獄訟之辭而决之皆/中情理立法度禁强暴政舉大綱軍民安之温以軍)¶
　(旅委可求以財賦委支/計官駱知章皆稱其職)質實(𢎞農威王楊行宻卒子/渥嗣封𢎞農王諡曰威)¶
　(陶雅合肥人潤州注見晋成帝咸和三年京口業已/行矣注見椘義帝元年揚州注見漢武帝元朔五年)¶
　(淮/南)¶
　　書法(節度為下所殺多矣未有書弑者此其書弑/何唐亡也上無天子節鎮専地為之屬者皆)¶
　　(其臣矣書弑所以正君臣之分也然則温能殺顥/何以不書討温既與弑則賊殺賊而已矣安得以)¶
　　(討予之自是終綱目節/度書弑二趙王鎔楊渥)¶
　　發眀(節度使未有書弑而此書之者顥温固渥之/臣也顥有弑逆之罪而温殺之不得為討者)¶
<pb:KR2o0020_WYG_077-16b>¶
　　(已亦預弑之人爾眀年書温自領昇州刺史則温/簒奪之跡始彰彰乎不可掩此則書法之意也)¶
蜀岐晉㑹兵攻梁雍州梁遣忠武節度使劉知俊拒却¶
之質實(雍州注見唐𤣥宗開元十一年/京兆忠武節度注同上年同州)¶
　　書法(西川嘗書移檄興復矣于是不書討書攻何/夷蜀于梁也曷為夷之蜀稱帝號則不足以)¶
　　(言討矣故與/岐晋皆書攻)¶
○六月梁殺其金吾將軍王師範夷其族¶
　(朱友寜妻泣訴于梁主曰陛下化家為國宗族皆䝉/榮寵妾夫獨不幸因王師範叛死于戰場今仇讐猶)¶
　(在妾誠痛之梁主曰朕㡬㤀此賊遣使族之師範盛/陳宴具與宗族列坐謂使者曰予不欲使積屍長幼)¶
<pb:KR2o0020_WYG_077-17a>¶
　(無序酒既行命自幼及/長以次就死凡二百人)¶
秋七月楚收茶稅¶
　(湖南判官髙郁請聽民自采茶賣于北客收其征以/贍軍楚王殷従之請于梁置回圖務運茶于河南北)¶
　(賣之以易繒纊戰/馬而歸由是富贍)質實(湖南道名注見宋/文帝元嘉十六年)¶
　　書法(自徳宗書初稅茶至文宗而増重其法茶之/為民害也多矣王涯既敗始詔罷焉于是楚)¶
　　(復收之害未有/已也故謹書之)¶
淮南将吏推楊隆演為節度使¶
　(淮南将吏請于李儼承制授/隆演淮南節度使𢎞農王)質實(淮南郡名注見漢/武帝元朔五年淮)¶
<pb:KR2o0020_WYG_077-17b>¶
　(南節度注/同上文)¶
九月淮南遣兵攻吴越圍蘇州¶
　(淮南遣指揮使周本擊吴越圍蘇州吴越攻㧞東洲/淮南遣柴再用復取之再用方戰舟壊僅而得濟家)¶
　(人為之飯僧千人再用悉取其食/以犒部兵曰士卒濟我僧何力焉)質實(周木宿松人/瑜之後蘇州)¶
　(注見漢獻帝建興三年東洲一統志云鎮名本漢海/陵縣東境地五代置海門縣屬通州以僻在海隅之)¶
　(處因名宋元仍舊國/朝因之改屬揚州府)¶
冬十月華原賊帥温韜發唐諸陵質實(華原一統志云/漢之縣名隋為)¶
(宜君郡治所唐屬耀州元省之故城在西安府城北一/百八十里耀州境内唐諸陵注見唐懿宗咸通四年)¶
<pb:KR2o0020_WYG_077-18a>¶
　　書法(盗發必書重山陵也終綱目書/盗發山陵七詳椘義帝元年)¶
○十一月晉遣兵擊劉守文敗之¶
　(劉守文攻幽州劉守光求救于晋晋王遣兵五千助/之守文敗還胡氏曰朱温助守光以子囚其父悖天)¶
　(理甚矣然温弑君簒國之人也又何責焉晋王兵以/義動當討守光助守文一舉而父子兄弟之道皆得)¶
　(今乃救守光抑守文人之稱斯師也/謂之何哉其異于朱温所為㡬希矣)質實(幽州注見/唐髙祖武)¶
　(徳四/年)¶
　　書法(梁撃趙以救燕書救癸酉年罪梁也于是守/光求救晉遣兵助之不書救何為晋諱也當)¶
　　(是時唯晋大國而稱唐正朔故綱目于晋多予辭/不書救不以守光之黨累晋也然守文舉兵書討)¶
<pb:KR2o0020_WYG_077-18b>¶
　　(而晉撃之直書其/事意亦不隠矣)¶
(已晉岐淮南稱唐天祐六年梁開/已平三年○是嵗凡五國五鎮)春正月梁遷都洛陽¶
質實(洛陽縣名注見/周顯王三年)○二月朔日食質實(日食注見新/莾天鳳元年)¶
○梁攻岐取丹延鄜坊四州質實(丹延鄜坊四州按一/統志丹本後周丹陽)¶
(縣地唐改為丹州元省之故城在延安府宜川縣東北/二十九里延註見梁武帝普通六年統萬鄜注見漢獻)¶
(帝建安十七年坊注/見唐肅宗上元元年)淮南徐温自領昇州刺史¶
　(徐温以金陵形勢戰艦所聚乃自以淮南行軍副使/領昇州刺史留廣陵以其假子元従指揮使知誥為)¶
　(昇州防遏兼樓/船副使徃治之)集覽(元従注見唐肅/宗至徳二載)質實(金陵郡名/注見漢獻)¶
<pb:KR2o0020_WYG_077-19a>¶
　(帝興平二年昇州注同上文/廣陵縣名注同上元年江都)¶
夏四月梁以王審知為閩王¶
　(審知儉約常躡麻屨府舍卑陋未嘗/營葺寛刑薄賦公私富實境内以安)質實(閩國名注/見漢武帝)¶
　(建元三/年閩中)¶
吴越撃淮南兵破之¶
　(淮南兵圍蘇州推洞屋攻城吴越將孫琰置輪于竿/首垂絙投錐以揭之攻者盡露礟至張網以拒之吴)¶
　(越王鏐遣指揮使錢鏢等救之蘇州有水通城中淮/南軍張網綴鈴縣水中魚鼈過皆知之吴越虞候司)¶
　(馬福欲潜行入城故以竿觸網敵聞鈴聲舉網福因/得過入城由是城中號令與援兵相應敵以為神鏐)¶
<pb:KR2o0020_WYG_077-19b>¶
　(嘗遊府園見園卒陸仁章樹藝有智而志之至是使/仁章通信入城果得報而返吴越兵内外合撃淮南)¶
　(兵大破之擒其将三/十餘人周本夜遁)集覽(洞屋俗呼鵞車洞其形如/屋隠兵卒于中推之使前)¶
　(以攻/城)¶
五月梁殺其佑國節度使王重師夷其族¶
　(王重師鎮長安數年梁主怒其貢賦不時以劉/捍為留後捍譛之云與邠岐通賜自盡夷其族)質實¶
　(邠岐謂王行/瑜李茂貞)¶
劉守光執其兄守文進攻滄州¶
　(劉守文以重賂招契丹吐谷渾之衆合四萬屯薊州/守光逆戰為所敗守文單馬立于陣前泣謂其衆曰)¶
<pb:KR2o0020_WYG_077-20a>¶
　(勿殺吾弟守光将元行欽識之直前擒之滄徳兵皆/潰守光囚之别室乗勝進攻滄州滄州判官吕兖孫)¶
　(鶴推守文子延祚/為帥乗城拒守)質實(吐谷渾西羌種名注見晋元/帝建武元年薊州注見秦王)¶
　(政三年漁陽滄徳二州名滄注見晋穆帝/永和六年徳注見陳宣帝太建八年安徳)¶
六月梁劉知俊叛奔岐¶
　(知俊功名浸盛以梁主猜忌日甚内不自安及王重/師誅益懼梁主急徴知俊欲以為河東行營都統知)¶
　(俊弟知浣宻使人語知俊云入必死知俊遂以同州/附于岐遣兵&KR0670;華州守潼闗遣人以重利㗖長安諸)¶
　(將執劉捍送于岐殺之梁主遣近臣諭知俊曰朕待/卿甚厚何忽相負對曰臣不背徳但畏族耳詔削知)¶
　(俊官爵遣楊師厚劉鄩等討之鄩至闗東獲知俊伏/路兵使為前導闗吏納之鄩兵直進遂克潼闗知俊)¶
<pb:KR2o0020_WYG_077-20b>¶
　(舉族奔岐岐兵據長安城師厚以竒/兵克之岐王厚禮知俊以為中書令)質實(同州注見/唐𤣥宗開)¶
　(元十一年華州注同上年潼闗注見漢獻帝建安十/六年長安縣名注見漢恵帝五年楊師厚潁州斤溝)¶
　(人長安城注見隋/煬帝大業十三年)¶
秋七月梁以劉守光為燕王質實(燕國名注見唐髙/祖武徳四年幽州)○¶
淮南盡取江西地¶
　(撫州刺史危全諷帥撫信袁吉之兵攻洪州淮南守/兵纔千人節度使劉威宻遣使告急于廣陵日召僚)¶
　(佐宴飲全諷聞之屯象牙潭不敢進楚王殷遣指揮/使苑玫圍髙安以助全諷徐温問将于嚴可求可求)¶
　(薦周本乃以本将兵七千救髙安本以前攻蘇州無/功稱疾不出可求即其卧内彊起之本曰蘇州之後)¶
<pb:KR2o0020_WYG_077-21a>¶
　(敵不能勝我但主將權輕爾今必見用願無置副貳/乃可可求許之本曰椘人為全諷聲援爾非欲取髙)¶
　(安也吾敗全諷援兵必還乃疾趣象牙潭或曰全諷/兵强君宜觀形勢本曰賊衆十倍于我我軍聞之必)¶
　(懼不若乗其銳而用之全諷營柵臨溪亘數十里本/隔溪布陣先使羸兵嘗敵全諷兵渉溪追之本乘其)¶
　(半濟縦兵擊之全諷兵大潰本分兵㫁其歸路擒全/諷乗勝克袁州歙州刺史陶雅遣兵&KR0670;饒信饒州刺)¶
　(史唐寳棄城走米志誠敗苑玫于上髙吉州刺史彭/玕帥衆奔楚信州刺史危仔倡奔吴越吴越以為淮)¶
　(南節度副使更其姓曰元氏䖍州刺史盧光稠/以州附于淮南于是江西之地盡入于楊氏)質實¶
　(危全諷南城人撫信袁吉四州名撫注見晋安帝隆安/二年臨川信注見唐僖宗乾符五年袁注見唐髙宗)¶
　(儀鳳元年吉注見晋安帝元興元年洪州注見漢武/帝元鼎五年豫章象牙潭一統志云在南昌府城南)¶
<pb:KR2o0020_WYG_077-21b>¶
　(八十里晋鍾離真君故宅在其上髙安古地名漢為/建城縣東漢時以上蔡民分徙于此析置上蔡縣孫)¶
　(吴又析置陽樂宜豐二縣晋改上蔡曰望蔡陽樂曰/康樂隋廢三縣入建城屬洪州唐改曰髙安縣為靖)¶
　(州治所後屬洪州宋瑞州治此元仍舊國朝因之為/瑞州府治所仍屬焉歙州注見漢獻帝建安十三年)¶
　(新都饒州注見梁武帝太清元年鄱陽上髙本漢豫/章郡建城縣地名晋為望蔡縣隋省入建城唐以故)¶
　(望蔡縣地置上髙鎮南唐易鎮為場尋陞為上髙縣/宋元俱仍舊國朝因之屬瑞州府危仔倡南城人全)¶
　(諷之弟䖍州注見梁簡文帝大寳元年南康盧光/稠上猶人江西道名注見梁孝元帝承聖二年)¶
冬十月蜀行永昌厯¶
　(司天監胡秀/林所獻也)¶
<pb:KR2o0020_WYG_077-22a>¶
十一月岐遣劉知俊攻梁靈州梁遣兵救之大敗而還¶
　(岐王欲取靈州以處劉知俊使自将兵攻之朔方節/度使韓遜遣使告急于梁梁主遣康懐貞㓂彦卿将)¶
　(兵攻邠寧以救之克寧衍二州㧞慶州南城遊兵及/涇州之境知俊聞之解圍引還梁主急召懐貞等還)¶
　(知俊據險邀之左龍驤軍使王彦章力戰懐貞等乃/得過至昇平知俊伏兵山口懐貞大敗僅以身免岐)¶
　(王以知俊為彰義節度使鎮涇州彦章驍勇絶倫毎/戰用二鐵鎗皆重百斤一置鞍中一在手所向無前)¶
　(時人謂之/王鐵鎗)質實(靈州注見唐太宗貞觀二十年朔方/郡名注見漢武帝元朔元年邠寧軍)¶
　(名注見唐肅宗上元元年寧衍二州寧州注同上年/衍州未詳沿革姑缺之涇州注見漢光武建武元年)¶
　(安定慶州注見周顯王四十一年義渠王彦章夀張/人昇平縣名注見唐順宗永貞元年彰義節度注見)¶
<pb:KR2o0020_WYG_077-22b>¶
　(唐憲宗元/和四年)¶
蜀蜀州刺史王宗弁罷質實(蜀州注見宋文帝/元嘉九年崇慶)¶
　(宗弁稱疾罷歸杜門不出蜀主疑其怨望加檢校太/保不受謂人曰㢘者足而不憂貪者憂而不足吾小)¶
　(人致位至此足矣豈可求進/不已乎蜀主嘉其志而許之)¶
　　書法(刺史未有書罷者書宗弁何美知止也五/季之世若宗弁者不多見矣故特書之)¶
(庚晋岐吴稱唐天祐七年梁開平四/午年○是嵗淮南稱吴凡五國五鎮)春正月劉守光克¶
滄州殺其兄守文¶
　(滄州城中食盡吕兖選男女羸弱者烹之以給軍食/正月劉延祚力盡出降守光使大將張萬進周知裕)¶
<pb:KR2o0020_WYG_077-23a>¶
　(輔其子繼威鎮滄州族吕兖而釋孫鶴兖子琦年十/五門下客趙玉紿監刑者曰此吾弟也勿妄殺遂挈)¶
　(以逃琦足痛不能行玉負之變姓名乞食于路僅而/得免琦感家門殄滅力學自立晋王聞其名署代州)¶
　(判官守光使人殺守文/歸罪于殺者而誅之)質實(代州注見秦王/政三年雁門)¶
二月岐王承制加楊隆演嗣吳王質實(岐州名注見周/顯王八年吴國)¶
(名注見漢武帝/元朔五年淮南)¶
　　書法(岐王承制爾何以書予隆演也唐室亡矣隆/演渥弟也次立無譏矣故綱目自是従稱吴)¶
　　(王是故茍義當嗣隆演雖承制書吴王義不當/嗣守光雖梁命止書守光雖自帝止書守光)¶
○夏四月梁夏州亂殺節度使李彛昌以其族父仁福¶
<pb:KR2o0020_WYG_077-23b>¶
代之質實(夏州注見漢武帝/元朔元年朔方)○梁宋州獻瑞麥¶
　(梁宋州節度使衡王友諒獻瑞麥一莖三穂梁主曰/豐年為上瑞今宋州大水安用此為詔除本縣令名)¶
　(遣使詰責友諒以/恵王友能代之)質實(宋州注見漢後/主延熙十八年)¶
梁貶冦彦卿為遊擊将軍¶
　(梁左金吾大将軍冦彦卿入朝有民不避道投諸欄/外而死彦卿自首梁主以彦卿有功命以私財遺死)¶
　(者家以贖罪御史司憲崔沂劾奏請諭如法梁主命/彦卿分析彦卿對令従者舉置欄外不意誤死梁主)¶
　(欲以過失論沂奏在法以勢力使令為首下手為従/不得歸罪従者不闘而故毆傷人加傷罪一等不得)¶
　(為過失乃責授彦卿遊撃將軍彦卿揚言有得崔沂/首者賞萬緡梁主使人謂彦卿曰崔沂冇毫髪傷吾)¶
<pb:KR2o0020_WYG_077-24a>¶
　(當族汝時功臣/驕横由是稍肅)集覽(欄外天井橋/上欄于外)¶
五月梁天雄節度使羅紹威卒以其子周翰代之質實¶
(天雄節度注見漢成/帝綏和二年魏郡)○六月梁匡國軍節度使馮行襲¶
卒質實(匡國節度注見唐𤣥/宗開元十一年同州)¶
　(行襲疾篤請代許州牙兵皆秦宗權餘黨梁主深以/為憂命崇政院直學士李珽馳徃視行&KR0670;珽至謂将)¶
　(吏曰天子握百萬兵去此數舍爾馮公忠純勿使上/有所疑汝曹赤心奉國何憂不富貴由是衆莫敢異)¶
　(議行&KR0670;欲使人代受詔珽曰東首加朝服禮也乃即/卧内宣詔謂行&KR0670;曰公勿視事子孫之福也行&KR0670;泣)¶
　(謝遂解印授珽使代掌軍府/行&KR0670;卒以珽權知匡國留後)集覽(東首加朝服論語/疾君視之東首加)¶
<pb:KR2o0020_WYG_077-24b>¶
　(朝服/拖紳)質實(許州注見漢後主/建興十年許昌)¶
梁以楚王殷為天䇿上将軍¶
　(楚王殷求為天䇿上將/始開府以弟賨存為相)¶
秋七月岐晉合兵攻梁夏州梁遣兵拒却之¶
　(岐王遣使告晋請合兵攻定難節度使李仁福晋王/遣周徳威将兵㑹圍夏州梁主恐晉兵&KR0670;西京遣兵)¶
　(分屯河陽三原遣李遇邀其歸路岐晉兵皆解去胡/氏曰晉之所圖莫重于梁次則燕也李仁福豈能為)¶
　(河東病晋王狥三鎮之請為之遣師徳威又不諌止/豈欲收三鎮心不得不然耶不然則持國之道踈矣)¶
　質實(西京注見唐𤣥宗開元十一年京兆河陽縣名/注見漢帝𤣥更始二年孟津定難節度未詳沿)¶
<pb:KR2o0020_WYG_077-25a>¶
　(革三原縣名注見/晉孝武大元五年)¶
八月呉越築捍海石塘廣杭州城¶
　(由是錢塘富/庶盛於東南)質實(捍海石塘一統志云在杭州府城/東三里舊志云江挾海潮為杭人)¶
　(患梁開平中錢武肅王始建候潮通江門潮水衝激/版築不就因命强弩數百以射潮頭既而潮水漸向)¶
　(西陵乃積石植木為塘捍之城基始定土人相傳呉/越王箭所射止處嘗立鐵幢因名鐵幢浦今其鐵箭)¶
　(尚存錢塘縣名注見/漢獻帝興平元年)¶
　　書法(城不書必闗要而後書非闗要則京都也終/綱目書廣城四是年抗州  夘年晉徳勝壬)¶
　　(辰年徐知誥金陵乙夘年周大梁杭州大梁都/城也徳勝闗要也惟金陵知誥未都先城之)¶
<pb:KR2o0020_WYG_077-25b>¶
冬十一月蜀主立其假子宗裕等為王¶
　(初唐末宦官典兵者多養軍中壮士為子以自强由/是諸将亦效之而蜀主尤多至百二十人雖冒姓連)¶
　(名而不/禁婚姻)¶
　　書法(封子不書主此其書何假子也而悉封王甚/矣故斥主譏之終綱目封子書主五詳陳己)¶
　　(夘年惟此/為譏辭)¶
梁遣兵襲鎮州取深冀鎮定推晉王為盟主晉遣兵救¶
之¶
　(梁主疑趙王鎔貳於晉且欲因鄴王紹威卒除移鎮/定㑹燕王守光發兵侵定州遣供奉官杜廷隱丁延)¶
<pb:KR2o0020_WYG_077-26a>¶
　(徽監魏博兵三千分屯深冀聲言助趙守禦趙将石/公立戍深州白鎔拒之鎔不従公立出門指城而泣)¶
　(曰朱氏滅唐社稷三尺童子知其為人而我王猶恃/姻好以長者期之此所謂開門揖盗者也惜乎此城)¶
　(之人今為虜矣深冀民見魏博兵入奔走驚駭未㡬/廷隠等閉門盡殺趙戍兵乗城拒守鎔始命公立攻)¶
　(之不克乃遣使求援于燕晋與義武節度使王處直/共推晋王為盟主合兵攻梁晋王㑹将佐謀之皆曰)¶
　(鎔久臣朱温輸賂結昬其交深矣此必詐也王曰彼/亦擇利害而為之爾王氏在唐猶或臣或叛况肯終)¶
　(為朱氏之臣乎今救死不贍何顧昬姻我若疑而不/救正堕朱氏計中乃遣周徳威将兵出井陘屯趙州)¶
　(鎔使者至幽州守光方獵孫鶴馳詣野謂曰趙人乞/師此天欲成王之功業也守光曰何故對曰比常患)¶
　(其與朱温膠固温之志非盡吞河朔不已今彼自為/讐敵王若與之併力破梁則鎮定皆歛袵而朝燕矣)¶
<pb:KR2o0020_WYG_077-26b>¶
　(不早出師但恐晋人先我矣守光曰王鎔數負約今/使之與梁自相斃吾可以坐承其利又何救焉不為)¶
　(出兵自是鎮定復稱唐天祐年/號梁主命王景仁等将兵撃之)集覽(除移鎮定除移/除代而移徒之)¶
　(也鎮州本漢常山郡今真定府是定州本漢中山郡/今中山府是分屯深冀分屯分兵屯守二州也深州)¶
　(本漢博陵郡冀即禹貢冀州也二州俱在河/北東路先我注見唐徳宗興元元年先人)正誤(先我/今按)¶
　(此言但恐晋人/先我救趙也)質實(鄴國名注見漢獻帝建安十五/年鎮定二州名鎮注見漢光武)¶
　(建武九年常山定注見周威烈王二十三年中山深/冀二州名深注見唐穆宗長慶二年冀注見秦二世)¶
　(二年信都義武節度注見周威烈王二十三年中山/趙王鎔趙國名注見漢景帝三年鎔成徳節度王景)¶
　(崇之姪梁初封為趙王井陘縣名注見秦王政/十八年趙州注見漢景帝三年王景仁合肥人)¶
<pb:KR2o0020_WYG_077-27a>¶
十二月梁定律令格式行之○梁進軍逼鎮州晉王救¶
之次于髙邑¶
　(梁王景仁等進軍柏鄊趙王鎔復告急于晋晋王自/将東下王處直遣将将兵五千以従至趙州與周徳)¶
　(威合獲梁芻蕘者問之曰梁主戒上将云鎮州反覆/終為子孫之害今悉以精兵付汝鎮州雖以鐵為城)¶
　(必為我取之晋王命送于趙進軍距柏鄉三十里遣/周徳威等以胡騎迫梁營挑戰梁兵不出進距柏鄉)¶
　(五里營于野河之北又遣胡騎迫梁營馳射且詬之/梁将韓勍等将歩騎追之鎧胄鮮華光彩炫耀晋人)¶
　(望之奪氣徳威謂李存璋曰梁人志不在戰徒欲曜/兵耳不挫其銳則吾軍不振乃徇于軍曰彼皆汴州)¶
　(屠酤傭販之徒爾衣鎧雖鮮十不能當汝一擒獲一夫/足以自富乃竒貨不可失也帥精騎千餘撃其兩端)¶
<pb:KR2o0020_WYG_077-27b>¶
　(獲百餘人且戰且却距野河而止言于晉王曰賊勢/甚盛宜按兵以待其衰王曰吾孤軍逺来救人之急)¶
　(三鎮烏合利于速戰公乃欲按兵持重何也徳威曰/鎮定之兵長于守城短于野戰且吾所恃者騎兵利)¶
　(于平原廣野可以馳突今壓賊壘門騎無所展其足/且衆寡不敵使彼知吾虚實則事危矣王不恱退卧)¶
　(帳中諸将莫敢言徳威徃見張承業曰大王驟勝而/輕敵不量力而務速戰今去賊咫尺所限者一水爾)¶
　(彼若造橋以薄我我衆立盡矣不若退軍髙邑誘賊/離營彼出則歸彼歸則出别以輕騎掠其饋餉不過)¶
　(踰月破之必矣承業入褰帳撫王曰此豈王安寝時/邪徳威老将知兵其言不可忽也王蹶然而興曰予)¶
　(方思之梁兵有降者詰之曰景仁方造浮橋王謂徳/威曰果如公言是日㧞營退保髙邑胡氏曰晋王雖)¶
　(善将兵而不善将将欲功自己出而短于用人髙邑/之役非承業啟其意則徳威必死矣存勗資性如此)¶
<pb:KR2o0020_WYG_077-28a>¶
　(莫之能改他日胡栁陂竟違徳威之謀遂失良将故/君子有言必心不外乃能統大衆智不鑿乃能處大)¶
　(事晋王鑿智自私而心不/廣此功名所以不遂歟)集覽(薄我注見齊和帝中/興元年薄之他日胡)¶
　(柳陂晉與梁戰于胡栁陂周徳/威敗死在梁主瑱貞眀四年)質實(柏鄉縣名注見/唐憲宗元和十)¶
　(一年芻蕘芻草也蕘薪也挑戰注見漢王邦四年野/河未詳處所惟真定府井陘縣東南一十五里有甘)¶
　(淘河一名冶河源發平定州松嶺流經縣界合綿蔓/河又東南流至平山縣入滹沱河或疑即此汴州注)¶
　(見周顯王二十九年大梁髙邑縣名注見漢光武建/武元年鄗邑浮橋注見周世宗顯徳二年浮梁胡栁)¶
　(陂未詳/處所)¶
　　書法(凡救書次譏也此其譏歟羙従諌也于是徳/威請止髙邑晋王不恱承業諌而従之知難)¶
<pb:KR2o0020_WYG_077-28b>¶
　　(而退君子所許也美惡不嫌同辭終綱目救書次/五晋鄙武陵王紀王琳晋王戊申年唐遣兵惟王)¶
　　(琳晋王/非譏詞)¶
(辛晋岐吴稱唐天祐八年梁乾化元年/未○蜀永平元年○是嵗凡五國五鎮)春正月朔日食¶
質實(日食注見新/莽天鳳元年)¶
　　書法(日食正朔大變也終綱目書日食三百六十/七而正朔日食者二十八詳周安王十五年)¶
　　(及漢恵帝七年舍是/無書正朔食者矣)¶
○晉王伐梁軍于柏鄉大破之¶
　(柏鄉比不儲芻梁兵刈芻自給晋人抄之梁兵不敢/出剉屋茅坐席以餉馬馬多死周徳威與别将史建)¶
<pb:KR2o0020_WYG_077-29a>¶
　(塘李嗣源将精騎三千壓梁壘門而詬之王景仁韓/勍怒悉衆而出徳威等轉戰而北至髙邑南李存璋)¶
　(以歩兵陳于野河之上梁兵横亘數里競前奪橋鎮/定歩兵禦之勢不能支晋王謂指揮使李建及曰賊)¶
　(過橋則不可復制矣建及力戰却之王登髙丘以望勝/曰梁兵争進而囂我兵整而静我必勝戰自己至午)¶
　(負未决王謂徳威曰兩軍已合勢不可離我之興亡在/此一舉我為公先登公可繼之徳威叩馬諌曰觀梁)¶
　(兵之勢可以勞逸制之未易以力勝也彼去營三十/餘里雖挟糗糧亦不暇食日昳之後饑渴内迫矢刃)¶
　(外交士卒勞倦必有退志當是時我以精騎乗之必/大㨗今未可也王乃止至晡梁軍未食果引却徳威)¶
　(疾呼曰梁兵走矣晋兵大譟争進梁兵驚怖大潰李/存璋引歩兵乗之呼曰梁人亦吾人也父兄子弟餉)¶
　(軍者勿殺于是戰士皆解甲投兵而棄之囂聲動天/地趙人以深冀之憾不顧剽掠但奮白刃追之梁之)¶
<pb:KR2o0020_WYG_077-29b>¶
　(精兵殆盡棄糧食資械不可勝計凡斬首二萬級河/朔大震晋王收兵屯趙州杜廷隠等棄深冀而去)¶
　集覽(比不儲芻比毘至反猶言/比年也毎嵗也儲積聚也)質實(史建塘雁門人/河朔二州名注)¶
　(見唐𤣥宗天/寳十五載)¶
　　書法(前書梁&KR0670;鎮州罪梁也故晋書救至是/而大書伐梁軍則予晋之為盟主矣)¶
　　發眀(前此梁晋交攻屢矣至是始稱伐者或解圍/或救援非直與梁對壘故爾今焉正其名義)¶
　　(則眀晋之為唐復讐而著梁之有罪也然則何以/不書討曰討大矣晋非純乎義者特假之而行耳)¶
　　(權其輕重書之以伐且著其破梁之功則亦足少/伸大義于天下而使三綱之理未盡泯也嗚呼微)¶
　　(矣/)¶
<pb:KR2o0020_WYG_077-30a>¶
晉師圍邢魏梁兵救之晉師還¶
　(晋王遣周徳威史建塘趣澶魏張承業李存璋攻邢/州自以大軍繼之移檄河北州縣諭以利害自攻魏)¶
　(州不克梁主以羅周翰年少且忌其舊将佐以李振/為天雄節度副使命杜廷隠将兵千人衛之間道夜)¶
　(入魏州助周翰城守晋王觀河于黎陽梁兵将度皆/棄舟而去徳威㧞夏津髙唐東武朝城澶州刺史棄)¶
　(城走進政黎陽㧞臨河淇門逼衛州掠新鄊共城梁/主帥親軍屯白司馬阪以備之劉守光淫虐滋甚每)¶
　(刑人必置諸鐵籠以火逼之又以鐵刷刷人面聞梁/兵敗使人謂趙王鎔及王處直曰聞二鎮與晋王破)¶
　(梁兵舉軍南下僕亦有精騎三萬欲自将之為諸公/啟行然四鎮連兵必有盟主僕若至彼何以䖏之鎔)¶
　(告于晉王晉王笑曰趙人告急守光不能出一卒以/攻之及吾成功乃復欲以兵威離間二鎮愚莫甚焉)¶
<pb:KR2o0020_WYG_077-30b>¶
　(諸将曰雲代與燕接境彼若擾我城戍動揺人情亦/腹心之患也不若先取守光然後可以専意南討王)¶
　(曰善㑹梁楊師厚引兵救邢魏晉王解圍去師厚留/屯魏州趙王鎔来謁晉王大犒將士自是遣其養子)¶
　(徳眀将三十七都常従晉王征討徳眀本姓/張名文禮晋王歸晉陽㽞周徳威等戍趙州)集覽(澶/魏)¶
　(澶本漢頓丘縣地唐宋皆名澶州取古澶淵為名今/開州是魏州在澶州北一百六十二里今大名府是)¶
　質實(澶魏二州名澶注見隋恭帝皇泰二年魏注見/漢成帝綏和二年邢州注見楚義帝元年㐮國)¶
　(黎陽縣名注見漢成帝綏和三年夏津縣名注見隋/煬帝大業七年鄃髙唐縣名注見周顯王十四年東)¶
　(武縣名注見秦王政十四年武城朝城縣名注見隋/文帝開皇十二年臨河縣名注見唐昭宗大順二年)¶
　(淇門縣名注同上年衛州注見秦王政六年朝歌新/鄉縣名注見均王龍徳二年共城縣名注同上年白)¶
<pb:KR2o0020_WYG_077-31a>¶
　(司馬阪未/詳䖏所)¶
三月梁清海節度使劉隠卒弟巖知㽞後質實(清海節/度注見)¶
(秦始皇三十/三年南海)○夏四月岐攻興元蜀兵擊卻之¶
　(蜀主之女普慈公主嫁岐王従子繼崇繼崇驕矜嗜/酒蜀主召公主歸寧㽞之岐王怒始與蜀絶至是岐)¶
　(王聚兵宼蜀興元/唐道&KR0670;撃郤之)集覽(歸寜詩葛覃篇歸寧父母注/寧安也謂問安也父母在則)¶
　(有時歸寧爾泉水篇序父母終思歸寧而不得注/國君夫人父母在則歸寜沒則使大夫寧于兄弟)質¶
　實(普慈縣名注見唐髙宗顯慶三年普/州興元府名注見周赧王四年漢中)¶
晉王推劉守光為尚父梁亦以為采訪使¶
<pb:KR2o0020_WYG_077-31b>¶
　(守光嘗衣赭袍顧謂将吏曰今天下大亂英雄角遂/吾兵强地險亦欲自帝何如孫鶴曰今内難初平公)¶
　(私困竭太原窺吾西契丹伺吾北遽謀自帝未見其/可大王但飬士愛民訓兵積榖徳政既修四方自服)¶
　(矣守光不恱又使人諷鎮定求尊已為尚父趙王鎔當/以告晋王晋王怒欲伐之諸將皆曰是為惡極矣行)¶
　(族滅不若陽為推尊以稔之乃與鎔及義武王䖏直/昭義李嗣昭振武周徳威天徳宋瑶六節度使共奉)¶
　(冊推守光為尚書令尚父守光不寤益驕表梁主曰/晋王等推臣臣荷陛下厚恩未之敢受不若陛下授)¶
　(臣河北都統則并鎮不足平矣梁主亦知其狂愚乃以/守光為河北道采訪使遣使冊命之守光命僚屬草)¶
　(受冊儀僚屬取唐冊太尉儀獻之守光問何得無郊/天改元之事對曰尚父人臣也安有郊天改元者乎)¶
　(守光怒投之扵地曰我地方二千里帶甲三十萬直/作河北天子誰能禁我尚父何足道哉命趣具即帝)¶
<pb:KR2o0020_WYG_077-32a>¶
　(位之儀械繫梁及諸道/使者于獄既而皆釋之)集覽(尚父注見唐肅/宗寳應元年)質實(赭袍/天子)¶
　(之服也赭音者赤黄色太原府名注見齊眀帝建武/三年并州昭義軍名注見周赧王五十三年上黨振)¶
　(武軍名注見秦王政三年雁門天徳軍名注見唐憲/宗元和八年并鎮二州名并注見齊眀帝建武三年)¶
　(鎮注見漢光武建武九年常山陛/下注見漢光武建武二十七年)¶
　　書法(尚父有書尊者矣郭子儀有書號者矣王行/瑜此其書推何六鎭所推也尚父天子所以)¶
　　(尊大賢也豈鎮使得用之乎而用之守光無父之人/益非矣雖曰以稔其惡終非正也書交譏之諸鎮)¶
　　(不書書晋王何/専咎盟主也)¶
　　發眀(守光囚父殺兄晋王前日助之已為非義今/又従而尊之何哉然守光自囚其父而使他)¶
<pb:KR2o0020_WYG_077-32b>¶
　　(人尊已為尚父固其狂愚無足道者怒而欲伐晉/王可謂審于知義矣陽為推尊晉之諸臣何不思)¶
　　(之甚乎揭書晋王是/亦制命在君之義也)¶
秋七月梁主避暑于河南尹張宗奭第¶
　(宗奭即全義也梁改其名梁主避暑其第亂其婦女/殆徧宗奭子繼祚不勝憤耻欲弑之宗奭止之曰吾)¶
　(家頃在河陽為李罕之所圍㗖木屑以度朝/夕頼其救我得有今日此恩不可㤀也乃止)質實(河/南)¶
　(府名注見秦荘/㐮王元年三川)¶
　　書法(避暑何久辭也與㽞飲十日者又異矣終綱/目書幸諸臣之家五幸其府二詳漢安帝建)¶
　　(光元年譏莫/甚于此也)¶
<pb:KR2o0020_WYG_077-33a>¶
　　發眀(君臣為謔禮典有經朱温假避暑之行凟亂/男女向使張繼祚得行其謀則其及也固不)¶
　　(俟友珪之變矣然温本故盗賊初/無足責書之姑以著其遺臭云爾)¶
梁遣楊師厚将兵屯邢州趙王鎔㑹晉王于承天軍考¶
異(此前未書封鎔/為趙王疑漏)¶
　(趙王鎔以楊師厚在邢州甚懼會晋王于承天軍晋/王謂鎔父友也事之甚恭謂曰朱温之惡極矣天将)¶
　(誅之雖有師厚輩不能救也脫有侵軼僕自帥衆當/之叔父勿以為憂鎔奉巵為夀謂晋王為四十六舅)¶
　(晋王許以女妻其幼子昭/誨由是晋趙之交遂固)集覽(侵軼注見晋穆帝永/和二年奉巵為夀史)¶
　(記漢髙本紀奉玉巵為太上皇夀注巵鄉飲酒禮器/也受四升灌夫傳起為夀注上酒為稱夀非大行酒)¶
<pb:KR2o0020_WYG_077-33b>¶
　質實(承天軍未詳/沿革姑缺之)¶
八月燕王劉守光稱帝¶
　(守光將稱帝将吏多竊議以為不可守光乃置斧質/于庭曰敢諌者斬孫鶴曰滄州之破鶴分當死䝉王)¶
　(生全以至今日敢愛死而㤀恩乎竊以為今日之帝/未可也守光怒伏諸質上令軍士冎而噉之鶴呼曰)¶
　(百日之外必有急兵守光命以土窒其口寸斬之遂/即位改元應天受册之日契丹陷平州燕人驚擾)¶
　集覽(斧質注見秦二/世三年伏鐵質)質實(燕國名注見唐髙祖武徳/四年幽州契丹北狄種名)¶
　(注見晋安帝義熈二年平州/注見秦王政三年右北平)¶
　　書法(守光簒父綱目一再削爵矣此其書燕王何/不書燕王無以知稱帝之為燕帝也雖書稱)¶
<pb:KR2o0020_WYG_077-34a>¶
　　(帝綱目終不以燕主書之然守光稱帝孫鶴諌死/則曷為不書曰鶴之死當于殺守文時也守文舉)¶
　　(義不克見殺鶴佐吏也乃復忍耻事/讐扵是而死則已晚矣故綱目畧之)¶
岐王使劉知俊攻蜀圍安逺軍¶
　(岐王使知俊李繼崇将兵撃蜀蜀將王/宗侃大敗奔安逺軍知俊繼崇追圍之)質實(安逺軍/未詳䖏)¶
　(所王宗侃/夀張人)¶
九月梁主如相州¶
　(梁主聞晋趙謀南伐自将拒之至衛州方食軍前奏/晋軍已出井陘遽命輦北趣邢洺晝夜倍道兼行至)¶
　(相州聞晋兵不出乃止刺史李思安/不意梁主猝至落然無具坐削官爵)集覽(落然落寥/落也蕭索)¶
<pb:KR2o0020_WYG_077-34b>¶
　(貌/)質實(相州注見漢元帝建昭二年魏郡井陘縣名/注見秦王政十八年邢洺二州名邢注見椘)¶
　(義帝元年㐮國洺注見/漢武帝元狩四年廣平)¶
冬十月晉遣李承勲使于燕¶
　(晋王聞劉守光稱帝大笑曰俟彼十年吾當問其鼎/矣張承業請遣使致賀以驕之晋王遣太原少尹李)¶
　(承勲徃用鄰藩通使之禮燕典客欲使稱臣庭見承/勲曰吾受命于唐朝為太原少尹燕王豈得而臣之)¶
　(乎守光怒囚之數日竟不能屈胡氏曰晋諸将請尊/劉守光以稔其惡張承業請賀其稱帝以驕其心自)¶
　(詐謀而論則用兵之善計自義而論則不若晋王欲/伐之之為正也昔湯嘗事葛矣教之以禮導之以善)¶
　(一不従冄不従而終不悛也然後伐之方守光圖為/僣竊晋王宜遣使為言人倫不可悖天命不可干囚)¶
<pb:KR2o0020_WYG_077-35a>¶
　(父殺兄僣居大號天下其孰容之守光長惡迷復于/是致討必師渉燕地而變生肘腋矣此其舉措豈不)¶
　(賢于承業諸/人之計乎)集覽(問其鼎注見梁武帝大通元年湯/嘗事葛葛夏之諸侯嬴姓國也湯)¶
　(居亳與葛為鄰葛伯放而不祀/湯先助之故孟子曰湯事葛)¶
十一月梁主還洛陽¶
　(梁主發相州至洹水邉吏言晋趙兵南下梁主即時/進軍至魏縣或告云沙陀至矣士卒忷懼多逃亡嚴)¶
　(刑不能禁既而復告云無寇上下始定梁主以夹寨/柏鄉屢失利故力疾北巡思一雪其耻意欝欝多躁)¶
　(忿功臣宿将徃徃以小過被誅衆心益懼既而晋趙/兵竟不出梁主南還納懐州刺史段眀逺妹為羙人)¶
　(眀逺饋獻豐備梁主/悅至洛陽疾復作)質實(洹水地名注見漢成帝綏/和二年魏縣注同上年沙)¶
<pb:KR2o0020_WYG_077-35b>¶
　(陀處月别種注見唐睿宗太極元/年懐州注見宋順帝昇眀元年)¶
幽州參軍馮道奔晉¶
　(劉守光謀攻易定道以為未可繫獄得免/亡奔晋張承業薦之晋王以為掌書記)質實(幽州/注見)¶
　(唐髙祖武徳四年馮道瀛州樂夀人伉之曾孫也易/定二州名易注見周世宗顯徳六年定注見周威烈)¶
　(王二十三/年中山)¶
　　書法(奔者何危不早也守光囚父殺兄僣稱大號/道不聞直諌而區區于易定之後道所以自)¶
　　(全也而不免而/後奔故書危之)¶
蜀主自將撃岐兵大破之¶
<pb:KR2o0020_WYG_077-36a>¶
　(蜀王宗弼王宗播再敗岐兵蜀主如興元安逺軍望/其旗王宗侃等鼓譟而出與援軍夹攻岐兵大破之)¶
　(㧞二十一寨斬其将李廷志等岐兵解圍遁去唐道/&KR0670;先伏兵于斜谷邀撃又破之岐王左右䜛劉知俊)¶
　(岐王奪其兵李繼崇曰知俊壮士窮来歸/我不宜以䜛廢之知俊舉族居于秦州)質實(斜谷/注見)¶
　(漢獻帝初平二年秦州注/見漢光武建武元年天水)¶
劉守光冦易定晉遣兵救之¶
　　書法(兩鎮相加書攻擊恒也此其書㓂何守光囚故/父殺兄又僣大號是真賊矣于是犯晋同盟)¶
　　(㓂之而/下書伐)¶
(壬晉岐呉稱唐天祐九年梁乾/申化二年○是嵗凡五國五鎮)春正月晉師及鎮定之¶
<pb:KR2o0020_WYG_077-36b>¶
兵伐幽州二月梁主救之大敗走還¶
　(晉周徳威東出飛狐與趙将王徳眀義武將程巖㑹/于易水攻燕祁溝闗下之圍涿州刺史劉知温城守)¶
　(劉守竒之客劉去非大呼于城下謂知温曰河東小/劉郎来為父討賊何與汝事而堅守邪守竒免胄勞)¶
　(之知温遂降周徳威疾守竒之功譛諸晋王守竒恐/獲罪與去非及進士趙鳳奔梁梁主以為博州刺史)¶
　(先是守光籍境内丁壮悉文面為兵雖士人亦不免/鳳詐為僧奔晋守竒客之徳威遂至幽州城下守光)¶
　(求援于梁梁主自将救之従官以梁主誅戮無常多/憚行梁主怒至白馬頓賜従官食多未至遣騎趣之)¶
　(散騎常侍孫隲等三人後至撲殺之至武陟段眀逺/供饋有加于前帝追思李思安前事貶栁州司戸告)¶
　(曰觀眀逺之忠勤如此見思安之悖慢何如尋長流/崖州賜死眀逺後更名凝梁主至魏州命楊師厚李)¶
<pb:KR2o0020_WYG_077-37a>¶
　(周彛圍棗彊賀徳倫袁象先圍蓨縣書夜兼行至下/博遇趙将符習引數百騎巡邏或告曰晋兵大至矣)¶
　(梁主棄行幄亟引兵趣棗彊與師厚軍合師厚亟攻/棗彊數日不下城壊復脩死傷萬數城中矢石將竭)¶
　(謀出降有一卒奮曰賊自柏鄉喪敗以来視我鎮人/裂眥今徃歸之如自投虎狼之口爾我請獨徃試之)¶
　(夜縋出降周彛召問之對曰非半月未易下也因請/一劍效死周彛不許使荷擔従軍卒得間舉擔擊周)¶
　(彛首踣地救至得免梁主愈怒命師厚晝夜急攻屠/之徳倫攻蓨晋将李存審謂史建塘李嗣肱曰吾王)¶
　(方有事幽薊無兵此来使賊得蓨必西侵深冀患益/深矣當與公等以竒計破之存審乃引兵扼下博橋)¶
　(使建塘嗣肱分道擒生遇梁軍之樵芻者皆執之獲/數百人殺之留數人斷臂縦去曰為我語朱公晋王)¶
　(大軍至矣時梁主引師厚兵攻蓨未及置營建塘嗣/肱各将三百騎效梁軍旗幟服色與樵芻者雜行暮)¶
<pb:KR2o0020_WYG_077-37b>¶
　(至營門縦火大譟弓矢亂發營中大擾不知所為斷/臂者復来曰晋軍大至矣梁主大駭燒營夜遁迷失)¶
　(道委曲行百五十里蓨之耕者皆荷鋤奮梃逐之委/棄資械不可勝計既而復遣騎覘之曰晋軍實未来)¶
　(此乃史先鋒遊騎爾/梁主慙憤病遂増劇)集覽(飛狐注見漢王邦三年蜚/狐祁溝闗禹貢冀州之域)¶
　(祁或作岐今易州涞水縣岐溝鎮是白馬頓頓館舍/也今滑州白馬縣是孫隲等三人孫隲與張衍張雋)¶
　(李思安前事在去年九月棗彊縣名也漢地志清河/郡有棗彊縣今𨽻冀州蓨縣注見隋煬帝大業七年)¶
　(蓨人下博注見漢帝𤣥更始二年裂眥眥目眶也裂州南/破目眶言其怒之甚幽薊幽禹貢冀州之域舜以冀)¶
　(北廣逺分燕北地置幽州以在北方幽隂之地也今/大興府是薊本幽州漁陽縣秦置漁陽郡唐武徳以)¶
　(後析幽州三縣置/薊州薊本作&KR2085;)質實(易水注見秦王政二十二年/涿州注見漢帝𤣥更始二年)¶
<pb:KR2o0020_WYG_077-38a>¶
　(趙鳳幽州人博州注見漢光武建武八年東都白馬/縣名注見漢獻帝建安五年武陟縣名注見周烈王)¶
　(六年懐崖州注見漢武帝元鼎六年朱崖栁州注見/唐中宗嗣聖元年棗彊一統志云漢之縣名屬清河)¶
　(郡東漢省魏復置晋析置廣川縣屬渤海郡北齊省/廣川縣入棗彊其地棗木彊盛故名隋唐皆屬冀州)¶
　(宋省為鎭尋復置金元俱仍舊國朝/因之改屬真定府史先鋒謂史建塘)¶
　　書法(殊鎭定何尊盟主也柏鄉之師晋書伐矣于/是再書伐皆予之也晋仍唐厯舉事近義故)¶
　　(綱目多/予辭)¶
　　發眀(劉守光囚父殺兄僣竊大號今又進㓂易定/然晋人舉兵乃僅以伐書何哉始焉助之次)¶
　　(焉推尊之終焉又遣使賀之晋人之失亦既多矣大/義不眀不足以盡誅討之實故綱目予之而不盡)¶
<pb:KR2o0020_WYG_077-38b>¶
　　(予者良有以也若夫朱温黨惡固自均為/逆賊大敗走還盖亦天誅之也何足道哉)¶
滄州人殺劉繼威¶
　(義昌莭度使劉繼威年少淫虐類其父淫于都指/揮使張萬進家萬進怒殺之梁以萬進為節度使)質¶
　實(義昌節度注見晋/穆帝永和六年)¶
　　書法(繼威何莭度使也曷為不書削之也繼威淫/虐指揮張萬進殺之綱目澄源正本不書萬)¶
　　(進書人垂/戒深矣)¶
　　發眀(劉繼威為張萬進所殺而以滄州人書/之者眀繼威淫虐州人皆欲殺之云爾)¶
晉師克瓦橋闗¶
<pb:KR2o0020_WYG_077-39a>¶
　(周徳威遣裨將攻瓦橋闗其将吏及莫州刺史李嚴/皆降嚴渉獵書傳晋王使傅其子繼岌嚴固辭王怒)¶
　(将斬之教練使孟知祥諌曰彊敵未滅大王豈宜以/一怒戮嚮義之士乎乃免之知祥李克讓之壻也)¶
　質實(瓦橋闗一統志云在保定府雄縣為三闗之一/莫州注見周世宗顯徳六年孟知祥邢州人)¶
夏四月晉師克瀛州質實(瀛州注見漢帝𤣥/更始二年河間)¶
　　書法(澤雍夏皆書梁某州此其不書梁瀛州何取/之也取之則曷為不書不以取非其有為晉)¶
　　(王病也曷為不以取非其有為晉病河北唐之河/北晉稱天祐則猶唐臣也以唐臣取唐地何病焉)¶
　　(凡晉之攻梁地不克則書梁某州克則不書梁某/州是故瀛州不書梁徳州不書梁澶州不書梁衛)¶
　　(磁不書梁洺州不書梁相邢二州不書梁滄州不/書梁貝州不書梁梁取晉地則書晉某地是故攻)¶
<pb:KR2o0020_WYG_077-39b>¶
　　(晉魏州書晉攻晉徳勝南城書晉晉臣降梁書叛/是故潞州降梁以叛書梁臣降晉則不書叛是故)¶
　　(朱友謙再降晉不書叛隰州降晉不書叛魏人降/晉不書叛張萬進降晉不書叛皆所以重予晉也)¶
　　(其予晉何也梁簒國/臣唐予晉抑梁正也)¶
○五月梁主至洛陽¶
　(梁主至洛陽疾甚謂近臣曰我經營天下三十年不/意太原餘孽更昌熾如此吾觀其志不小天復奪我)¶
　(年我死諸兒非彼敵也吾無/葬地矣因哽咽絶而復蘇)質實(洛陽縣名注見周/顯王三年太原餘)¶
　(孽謂晋王/李存勗)¶
　　書法(前書如相州繼書還洛陽次書救幽州敗走/繼書至洛陽八九月間梁主之奔走亦疲矣)¶
<pb:KR2o0020_WYG_077-40a>¶
　　(一一書之志/晋之興也)¶
劉守光遣兵出戰晉人擊敗之擒其將考異(據提要将/字下有單)¶
(廷珪/三字)¶
　(守光遣其将單廷珪将精兵萬人出戰與周徳威遇/于龍頭岡曰今日必擒周楊五以獻楊五徳威小名)¶
　(也既戰單騎逐之槍及徳威背徳威側身避之奮檛/反擊廷珪墜馬擒之燕兵退走引騎乗之斬首三千)¶
　(級廷珪燕之驍将/也燕人失之奪氣)質實(龍頭岡未/詳䖏所)¶
吳徐温攻宣州克之殺其觀察使李遇¶
　(吴鎮南節度使劉威歙州觀察使陶雅宣州觀察使/李遇常州刺史李簡皆武忠王舊将有大功以徐温)¶
<pb:KR2o0020_WYG_077-40b>¶
　(秉政内不能平李遇尤甚館驛使徐玠使于吳越温/使說遇入見新王曰公不爾人謂公反遇怒曰君言)¶
　(遇反殺侍中者非反邪温怒以王檀為宣州制置使/數遇不入朝之罪遣柴再用徐知誥副之遇不受代)¶
　(再用攻之踰月不克遇少子為淮南牙将温執之至/城下示之遇不忍戰乃請降温斬之夷其族于是諸)¶
　(将始畏温莫敢違其命知誥以功遷昇州刺史知誥/事温甚謹温特愛之毎謂諸子曰汝輩事我能如知)¶
　(誥乎時諸州長史多武夫専以軍旅為務不恤民事/知誥獨選用㢘吏脩眀政教招延四方士大夫洪州)¶
　(進士宋齊丘好縦横之術謁知誥知誥竒之辟為推/官與判官王令謀參軍王翃専主謀議以牙吏馬仁)¶
　(裕曹悰/為腹心)集覽(縦横之術蘇秦張儀之術也注見周安/王十五年縦横王翃姓名也翃音胡萌)¶
　(反/)質實(宣州注見漢眀帝永平十三年丹陽常州注/見隋煬帝大業十二年毘陵武忠王楊行宻)¶
<pb:KR2o0020_WYG_077-41a>¶
　(卒諡曰武忠王洪州注見漢武帝/元鼎五年豫章宋齊丘萬載人)¶
　　書法(遇不朝吴斥徐温何温私也/故不書討書攻不書誅書殺)¶
六月梁郢王友珪弑其主晃而自立¶
　(梁主長子郴王友裕早卒次假子博王友文梁主特/愛之常留守東都次郢王友珪其母亳州營娼也為)¶
　(控鶴指揮使無寵次均王友貞為東都指揮使初張/后嚴整多智梁主敬憚之后殂梁主恣意聲色諸子)¶
　(雖在外常徴其婦入侍友文婦王氏色羙尤寵之欲/以友文為太子友珪心不平梁主疾甚命王氏召友)¶
　(文欲付以後事友珪婦張氏知之宻告友珪曰大家/以傳國寳付王氏懐徃東都吾屬死無日矣夫婦相)¶
　(泣左右或說之曰事急訃生何不改圖六月朔梁主/命敬翔出友珪為莱州刺史友珪恐易服微行入左)¶
<pb:KR2o0020_WYG_077-41b>¶
　(龍虎軍見統軍韓勍以情告之勍亦見功臣多被誅/懼不自保遂相與合謀以牙兵従友珪雜控鶴士中)¶
　(夜斬闗入至寝殿梁主驚起曰我固疑此賊恨不早/殺之汝悖逆如此天地豈容汝乎友珪曰老賊萬段)¶
　(友珪僕夫馮廷諤刺梁主腹刃出于背以敗氊裹之/瘞于寝殿遣供奉官丁昭溥馳詣東都命友貞殺友)¶
　(文矯詔稱友文謀逆賴友珪忠孝将兵誅之宜令友/珪權主軍國之務韓勍為友珪謀多出金帛賜諸軍)¶
　(及百官以取恱乃發喪即位胡氏曰朱温雖簒逆無/道若其用兵則雄長一時矣及晚節末路平日狡桀)¶
　(畧不復施何也温本羣盗豈嘗有天下之志一旦據/非所據意滿氣得豐殖乎貨財沉溺乎子女精銳之)¶
　(&KR0289;勢自銷耎皎厲之智/浸以昏昧何足怪哉)集覽(老賊萬叚唐段秀實罵/朱泚曰吾恨不斬汝萬)¶
　(叚即/此)質實(郴州名注見楚義帝元年郢州名注見齊/和帝中興元年亳州注見漢獻帝建安十)¶
<pb:KR2o0020_WYG_077-42a>¶
　(五年譙邑均州名注見齊元帝建武元年武當大家/注見陳宣帝太建三年萊州注見漢安帝永初十二)¶
　(年刺史官名注見漢成帝建始四年部/刺史東都注見秦荘襄王元年三川郡)¶
　　發眀(朱温簒唐其兇暴悖逆世所未有至其末年/禍亦不小且温既能以臣弑君故友珪亦能)¶
　　(以子弑父其屠戮之慘殆與禄山無異此皆天理/昭昭之報也况其淫汙雜揉又禄山之所無者乎)¶
　　(據事書之/理自見矣)¶
梁忠武軍亂殺節度使韓建¶
　　書法(唐亡節度書弑矣此其曷為書/殺梁鎮也故不従淮南趙例)¶
○秋七月梁以楊師厚為天雄節度使¶
<pb:KR2o0020_WYG_077-42b>¶
　(天雄節度使羅周翰幼弱楊師厚軍于魏州久欲圖/之憚梁主威嚴不敢發至是引兵入牙城據位視事)¶
　(梁以師厚為天雄節/度使徙周翰鎮宣義)質實(宣義軍名注見隋/恭帝皇泰二年)¶
梁加吳越王鏐尚父質實(尚父注見唐肅/宗寳應元年)○梁遣兵擊¶
河中節度使朱友謙降晉¶
　(友珪既簒立諸宿將多憤怒雖曲加恩禮終不恱䕶/國節度使冀王友謙泣曰先帝數十年開創基業前)¶
　(日變起宫掖聲聞甚惡吾備位藩鎮心竊耻之友珪/加友謙侍中且徴之友謙謂使者曰先帝晏駕不以)¶
　(理吾且至洛陽問罪何以徴為友珪遣/韓勍討之友謙以河中附于晋以求救)質實(䕶國節/度注見)¶
　(周赧王十二年蒲阪晏/駕注見漢髙帝十二年)¶
<pb:KR2o0020_WYG_077-43a>¶
　　書法(書爵何予友謙也曷為予之友珪弑□友謙/欲討而力不逮雖降晋可也几梁臣降晋不)¶
　　(書叛降晉則曷為不書叛梁氏簒國晉仍/唐㦄則猶唐也挈唐土歸唐人何叛之有)¶
梁以敬翔同平章事¶
　(友珪以敬翔太祖腹心恐其不利于己欲解其内職/恐失人望遂以為相以李振充崇政院使翔多稱疾)¶
　(不預/政事)¶
吳以徐温領鎮海節度使¶
　(吳劉威為帥府所忌徐温将討之威幕客黄訥說威/曰公受謗雖深反本無状若輕舟入覲則嫌疑皆亡)¶
　(矣威従之陶雅亦懼與威偕詣廣陵温待之甚/恭如事武忠王之禮皆遣還鎮由是人皆重温)質實¶
<pb:KR2o0020_WYG_077-43b>¶
　(鎮海節度注見晋成/帝咸和三年京口)¶
冬十月晉王救河中梁兵敗走¶
　(朱友謙告急于晋晋王自将而西遇梁將康懐貞大/破之梁兵解圍退保陕州友謙至猗氏詣晋王帳拜)¶
　(之為舅晋王夜置酒張樂友謙大醉晋王留宿/帳中友謙安寝鼾息自如眀旦復置酒而罷)集覽¶
　(猗氏猗於宜反漢書注河東府猗氏縣古猗頓城也/今𨽻河中府鼾息鼾音侯旰反鼾睡也息鼻息出入)¶
　(者/也)質實(陕州注見周顯王四十五年猗氏一統志云/古郇國地周文王子所封後為晋令狐地漢)¶
　(置猗氏縣屬河東郡因猗頓居為名西魏改曰桑泉/後周復曰猗氏屬汾隂郡隋屬蒲州自故城徙今治)¶
　(唐屬河中府宋金元仍舊/國朝因之改屬平陽府)¶
<pb:KR2o0020_WYG_077-44a>¶
梁楊師厚入朝¶
　(楊師厚既得魏博又兼都招討使宿衛勁兵多在麾/下諸鎮兵皆得調發威勢甚重心輕友珪専行不顧)¶
　(友珪患之發詔召之師厚将行其腹心曰往必不測/師厚曰吾知其為人矣乃帥精兵萬人度河友珪大)¶
　(懼至都門留兵于外與十餘人入/見友珪喜遜詞恱之厚賜遣還)質實(麾下注見漢/王邦三年)¶
　　書法(凡書入朝必予辭也師厚聞召而行其予之/歟罪師厚也曷為罪之友珪弑逆師厚所部)¶
　　(皆號勁兵諸鎮又得調用既以精兵萬人至洛問/罪討賊無難矣乃立其讐耻朝覲如儀受賜而歸)¶
　　(其罪大矣故書/之而削其官)¶
　　發眀(友珪弑逆已五閱月師厚據大鎮擁彊兵不/能伏義致討乃反委身朝賊故特筆書之以)¶
<pb:KR2o0020_WYG_077-44b>¶
　　(著其黨惡/之罪也)¶
梁隰州降晉質實(隰州注見晋懐帝/永嘉二年蒲阪)¶
(癸晋岐呉稱唐天祐十年梁主瑱/酉乾化三年○是嵗凡五國五鎮)春正月晉㧞燕順薊¶
州安逺盧臺軍質實(順薊二州名順注見唐髙祖武徳/九年燕州薊注見秦王政三年漁)¶
(陽安逺盧臺二軍名安逺未詳沿革盧臺唐初所置屬/幽州五代時陷入契丹故城在河間府青縣衛河西南)¶
(岸周圍三/十二里)○二月梁均王友貞起兵討賊友珪伏誅友¶
貞立于大梁更名瑱友謙復歸梁¶
　(友珪遽為荒淫内外憤怒駙馬都尉趙巖犨之子太/祖之壻也龍虎統軍袁象先太祖之甥也巖奉使至)¶
<pb:KR2o0020_WYG_077-45a>¶
　(大梁均王友貞宻與之謀誅友珪巖曰此事成敗在/楊令公得其一言諭禁軍吾事立辦均王乃遣腹心)¶
　(說師厚曰郢王簒弑人望屬在大梁公若因而成之/此不世之功也且許事成之日賜犒軍錢五十萬緡)¶
　(師厚與将佐謀之曰方郢王弑逆吾不能即討今君/臣之分已定無故改圖可乎或曰郢王親弑君父賊)¶
　(也均王舉兵復讐義也奉義討賊何君臣之有彼若/一朝破賊公將何以自䖏乎師厚驚曰吾㡬誤訃乃)¶
　(遣其将王舜賢至洛陽隂與袁象先謀巖歸洛陽亦/與象先定計先是龍驤軍戍懐州者潰亂友珪搜捕)¶
　(其黨獲者族之經年不已有戍大梁者友珪徴之均/王因使人激怒其衆曰天子追汝輩欲盡阬之其衆)¶
　(皆懼見均王泣請可生之路王曰先帝與汝輩三十/餘年征戰經營王業今先帝尚為人所弑汝輩安所)¶
　(逃死乎因出太祖畫像示之而泣曰汝能自趣洛陽/雪讐耻則轉禍為福矣衆皆踊躍呼萬嵗象先等率)¶
<pb:KR2o0020_WYG_077-45b>¶
　(禁兵數千人突入宫中友珪令馮廷諤先殺妻次殺/已廷諤亦自剄象先巖齎傳國寳詣大梁迎均王王)¶
　(曰大梁國家創業之地何必洛陽乃即位于大梁追/廢友珪為庶人復博王友文官爵梁主更名鍠久又)¶
　(更名瑱加楊師厚兼中書令賜爵鄴/王遣使招撫朱友謙友謙復稱藩)集覽(犨蚩周反/鍠胡肓反)¶
　(瑱他/見反)質實(趙巖青州人楊令公謂楊師厚/懐州注見宋順帝昇眀元年)¶
　　書法(君弑書討多矣未有書討賊者書討賊予義/也立于大梁何不以自立累友貞也然則魏)¶
　　(齊王嗣西秦熾磐皆討賊而立者也何以書自立/嫡子故無嫌也非嫡也而書自則疑于奪矣友謙)¶
　　(書復歸善之也不敵而降晋/賊討而復歸可謂善䖏矣)¶
　　發眀(歴代討賊者多矣未有書法如此眀者盖以/均王正名伏義詞㫖暴白故特茟予之豈以)¶
<pb:KR2o0020_WYG_077-46a>¶
　　(朱温之故而廢/討賊之法哉)¶
二月晉師徇山後八軍及武州皆下之¶
　(劉守光命元行欽募山北兵以應契丹又以騎将髙/行珪為武州刺史晋李嗣源分兵徇山後八軍皆下)¶
　(之進攻武州行珪以城降行欽引兵攻行珪行珪使其/弟行周質晋軍以求救嗣源救之行欽力屈亦降嗣源)¶
　(愛其驍勇養以為子攻儒州㧞之以行珪為代州刺/史行周留事嗣源常與嗣源假子従珂分將牙兵以)¶
　(従従珂本王氏子母魏氏為嗣源妾故嗣源以/従珂為子及長以勇健善戰知名嗣源愛之)質實¶
　(武州一統志云禹貢冀州之域戰國屬燕秦為上谷/郡地漢為下落縣地屬幽州東漢魏因之晋末為馮)¶
　(䟦所據後魏于此置文徳縣厯後周不改唐陞為武/州仍置縣乾元中改為毅州五代時唐復為武州晋)¶
<pb:KR2o0020_WYG_077-46b>¶
　(以賂遼遼改為歸化州後為徳州金天眷初改為宣/徳州屬大同府大定中又改宣化州尋復為宣徳州)¶
　(元初改為宣寧州尋改為山東路総管府中統初改/為宣徳府屬上都路至元中改為順寧府領宣徳宣)¶
　(平順聖三縣國朝初盡徙其民于闗内府縣俱廢後/置萬全都指揮使司直𨽻京師契丹北狄種名注見)¶
　(晋安帝義熈二年儒州注/見晋懐帝永嘉五年廣寗)¶
夏四月晉師逼幽州㧞平營州¶
　(晋周徳威進軍逼幽州南門劉守光遣使致書請和/語甚悲哀徳威曰大燕皇帝尚未郊天何雌伏如是)¶
　(邪予受命討有罪者結盟繼好非所聞也/不答其書别将劉光濬㧞平州營州降)質實(平州/注見)¶
　(秦王政三年右北平營州注/見晋武帝太康二年昌黎)¶
<pb:KR2o0020_WYG_077-47a>¶
梁擊趙以救燕晉分兵拒之¶
　(楊師厚與劉守竒将兵十萬大掠趙境至鎮州燔其/闗城周徳威遣騎將李紹衡㑹趙将王徳眀同拒梁)¶
　(軍/)質實(鎮州注見漢光武/建武九年常山)¶
六月蜀以道士杜光庭為諌議大夫¶
　(光庭博學善屬文蜀/主重之頗與議政事)¶
　　書法(嘗書道士加三品階矣又書以道士為崇𤣥/館學士矣未有為諌議者書道士為諌議大)¶
　　(夫譏非人也終綱目書諫議大夫十六詳漢光/武建武五年惟吴通𤣥韋渠牟杜光庭為譏焉)¶
　　發眀(既曰道士而乃任以諌議則亦名實自/相戾矣蜀之用人如此于光庭乎何誅)¶
<pb:KR2o0020_WYG_077-47b>¶
蜀主殺其太子元膺¶
　(元膺猳喙齙齒目視不正而警敏知書善騎射性狷/急猜忍蜀主命杜光庭選純静有徳者侍東宫光庭)¶
　(薦儒者許寂徐簡夫太子未嘗與之交言日與樂工/羣小嬉戯無度僚屬莫敢諌至是召諸王大臣宴飲)¶
　(集王宗翰内樞宻使潘峭翰林承㫖毛文錫不至太/子怒曰集王不来必峭與文錫離間也白蜀主貶之)¶
　(少保唐道&KR0670;蜀主嬖臣也太子素惡之屢相譛毁至/是言于蜀主曰太子謀作亂欲召諸将諸王以兵錮)¶
　(之然後舉事爾蜀主疑焉道&KR0670;請召兵入衛内外戒/嚴太子初不為備聞道&KR0670;召兵乃以天武甲士自衛)¶
　(捕峭文錫囚之軍使徐瑶常謙各帥所部奉太子攻/道&KR0670;斬之内樞宻使潘炕言于蜀主曰太子與道&KR0670;)¶
　(爭權爾無他志也陛下宜靣諭大臣以安社稷蜀主/乃召王宗侃等使發兵討瑶殺之謙與太子亡匿艦)¶
<pb:KR2o0020_WYG_077-48a>¶
　(中舟人以告蜀主遣宗翰徃慰撫之比至已為衛士/所殺蜀主疑宗翰殺之大慟不已㑹張格呈慰諭軍)¶
　(民榜讀至不行斧鉞之誅将誤社稷之計蜀主收/涕曰朕何敢以私害公于是下詔廢元膺為庶人)集¶
　覽(畨炕姓名也/炕音口浪反)質實(猳喙猳古瑕反牡豕也喙詡穢/反口喙也左傳深目而猳喙齙)¶
　(齒齙歩交反露齒也東宫注見宋文帝元嘉二十七/年集州名一統志云唐初所置治難江縣五代因之)¶
　(宋省州以難江縣屬巴州元廢之故城在保/寜府巴縣境内社稷注見新莽天鳳元年)¶
　　書法(殺元膺者天武衛士也罪蜀主何元膺之困/道&KR0670;之譛也春秋之法前有䜛而不見後有)¶
　　(賊而不知則罪其君蜀主于是不得辭其責矣終/綱目書殺其太子三趙太子邃魏太子恂蜀太子)¶
　　(元/膺)¶
<pb:KR2o0020_WYG_077-48b>¶
晉克瀛莫州○梁賜髙季昌爵渤海王¶
　(季昌造戰艦五百艘治城塹繕器械為攻守/之具招聚亡命交通吴蜀朝廷浸不能制)質實(渤/海)¶
　(郡名注見晋穆/帝永和六年)¶
冬十月蜀立宗衍為太子考異(立下漏/子字)¶
　(蜀潘炕屢請立太子蜀主以雅王宗輅類已信王宗/傑才敏欲擇一人立之鄭王宗衍最幼其母徐賢妃)¶
　(有寵使唐文扆諷張格表請立之格夜以表示王宗/侃等詐云受宻㫖衆皆署名蜀主不得已許之曰宗)¶
　(衍幼懦能堪其任乎宗衍受冊畢炕稱疾請老蜀主/不許涕泣固請乃許之國有大疑常遣使就第問之)¶
　質實(雅州名注見唐僖宗中和二年信州名注見漢/獻帝建安十九年巴東鄭州名注見梁武帝普)¶
<pb:KR2o0020_WYG_077-49a>¶
　(通六年/鄭城)¶
　　書法(五季舍唐蜀無立太子者太/子國本也雖僣國謹書之)¶
十一月晉王入幽州執劉仁恭及守光以歸¶
　(盧龍巡屬皆入于晉守光求援于契丹契丹以其無/信不救屢請降于晉晉人疑其詐亦不許至是登城)¶
　(謂周徳威曰俟晉王至吾則開門泥首聽命十一月/晋王单騎抵城下謂守光曰朱温簒逆余本欲與公)¶
　(合河朔之兵興復唐祚公謀之不臧乃效彼狂僣鎮/定二帥皆俛首事公而公曽不之恤是以有今日之)¶
　(役丈夫成敗湏决所向公将何如守光曰今日爼上/肉爾惟王所裁王憫之與折弓矢為誓曰但出相見)¶
　(保無他也先是守光愛將李小喜多賛成守光之惡/至是守光将出降小喜止之是夕踰城出降且言城)¶
<pb:KR2o0020_WYG_077-49b>¶
　(中力竭晋王督諸軍四靣攻城克之擒劉仁恭守光/帥妻子亡去王入幽州以周徳威為盧龍節度使李)¶
　(嗣本為振武節度使守光将奔滄州迷失道為人所/擒送晋軍晋王發幽州仁恭父子皆荷校于露布之)¶
　(下至行唐趙王/鎔迎謁于路)集覽(泥首以物䝉其頭如刑人之状/也荷校荷下可反負也校居效)¶
　(反說文木囚也易荷校滅耳此桎也荷校滅趾梏也/露布注見晋恭帝元熈二年行唐地名在幽州境)¶
　質實(鎮定二帥謂趙王鎔王處直一統志云行唐秦/之縣名漢為常山國晋屬中山國隋屬恒山郡)¶
　(唐置王城縣長夀初又改為章武縣神龍初復名行/唐縣大厯初改置泫州尋廢以縣屬恒州五代梁改)¶
　(為彰武縣晋改為永昌縣尋復為行唐縣宋金俱/屬真定府元屬保定路國朝因之改屬真定府)¶
　　書法(晋之伐為守光也書執守光可矣書仁恭何/皆罪人也曷為不書仁恭父子罪各異也故)¶
<pb:KR2o0020_WYG_077-50a>¶
　　(書及以/殊之)¶
十二月梁遣兵侵吳吳人撃敗之¶
　(梁以王景仁為淮南招討使將兵萬餘侵廬夀吴徐/温朱瑾帥諸将拒之遇于趙歩徴兵未集温戰不勝)¶
　(而却景仁乗之吴吏士皆失色将軍陳紹援槍大呼/曰誘敵太深可以進矣躍馬還闘衆随之梁兵乃退)¶
　(温賜之金帛紹悉以分麾下吴兵既集復戰于霍丘/梁兵大敗梁之渡淮而南也表其可渉之津霍丘守)¶
　(將朱景浮表于木徙置深淵及梁/兵敗還望表而渉溺死者大半)質實(廬夀二州名/廬注見漢景)¶
　(帝三年廬江夀注見秦王政六年夀春趙歩或疑地/名未詳處所淮南郡名注見漢武帝元朔五年麾下)¶
　(注見漢王邦三年淮水名注見漢後主建/興二年霍丘縣名注見梁武帝天監五年)¶
<pb:KR2o0020_WYG_077-50b>¶
(甲晋岐吴稱唐天祐十一年梁乾/戍化四年○是嵗凡五國五鎮)春正月劉仁恭劉守¶
光伏誅¶
　(晋王以練&KR1438;劉仁恭父子凱歌入于晋陽獻于太廟/自臨斬劉守光守光呼曰教守光不降者李小喜也)¶
　(小喜瞋目叱守光曰汝内亂禽獸行亦我教邪王怒/其無禮先斬之乃斬守光械仁恭至代州刺其心血)¶
　(以祭先王墓/然後斬之)集覽(以練&KR1438;廣韻玉篇皆無此&KR1438;字惟/通鑑釋文音昌者反無訓觧疑即)¶
　(拖拽之義凱歌注見陳/宣帝太建九年凱樂)正誤(紤今按丁度集韻充/夜切以繩維持之也)¶
　　書法(守光之罪著矣仁恭也而並書伏誅何仁恭/為下則攻其帥為臣則忍其君非罪乎綱目)¶
　　(之法間無事則䝉上文晋王入幽州之後間有事/矣仁恭伏誅曷為不以晋誅書不以仁恭父子之)¶
<pb:KR2o0020_WYG_077-51a>¶
　　(誅為晋王私也若曰仁恭父子得罪于天下而天/下誅之云爾非咎晋而不予以討與晋撃守文非)¶
　　(矣然綱目不以救燕書其伐燕也殊晋師而書以/伐其非不予晋可知也然則仁恭守光各再書劉)¶
　　(何再書劉所以見其皆可/誅而非相及以罪者也)¶
　　發眀(守光死有餘辜若仁恭既為其子所囚併書/伏誅何哉仁恭本幽州偏校攻其主帥奔敗)¶
　　(僅免藉河東之力遂得盧龍既而乗輿播越克用召/兵入援傲然拒之吞噬鄰境至謂旌節自有驕侈)¶
　　(貪暴罪盈釁積此固王法所必誅者豈以其見/囚于子而遂末減其罪乎書法如此初非過也)¶
鎮定推晉王為尚書令始置行臺¶
　(或說趙王鎔曰大王所稱尚書令乃梁官也大王既/與梁為讐不當稱其官且自太宗踐祚以来無敢當)¶
<pb:KR2o0020_WYG_077-51b>¶
　(其名者今晋王為盟主不若以尚書令譲之鎔乃與/王處直各遣使推晋王為尚書令晋王三譲然後受)¶
　(之始開府置行/臺如太宗故事)¶
　　書法(推者何相尊也唐室亡矣諸國有不臣梁者/于是相推以爵則亦不亡唐室之意也故綱)¶
　　(目悉書之始置行臺晋于是乎知節矣彼移檄興/復不半載而稱帝者亦何人哉特書始予晋也)¶
髙季昌攻蜀䕫州不克¶
　(髙季昌以䕫萬忠涪四州舊𨽻荆南興兵取之先攻/䕫州刺史王成先逆戰季昌縦火船焚蜀浮橋蜀将)¶
　(張武舉鐵絙拒之船不得/進焚溺甚衆季昌遁還)質實(䕫萬忠涪四州䕫注/見漢獻帝建安十九)¶
　(年巴東萬注見唐代宗大厯十二年南浦忠注見唐/𤣥宗開元十八年涪注見晋恵帝大安二年涪陵)¶
<pb:KR2o0020_WYG_077-52a>¶
夏四月楚人襲吳黄州克之¶
　(楚岳州刺史許徳勲将水軍巡邊夜分南風暴起都/指揮使王環乗風趣黄州大掠而還徳勲曰鄂州將)¶
　(邀我宜備之環曰我軍入黄州鄂人不知奄過其城/彼自救不暇安敢邀我乃展旗鳴鼔而過鄂人不敢)¶
　(逼/)質實(黄州注見晋懐帝永嘉元年黄國/鄂州注見漢後主建興七年武昌)¶
五月梁朔方節度使韓遜卒以其子洙代之質實(朔方/節度)¶
(注見漢武帝/元朔元年)○秋七月晉伐梁邢州不克¶
　(晋王既克幽州乃謀伐梁㑹趙王鎔及周徳威攻邢/州李嗣昭引昭義兵㑹之梁楊師厚引兵救而却之)¶
　質實(昭義軍名注見周赧/王五十三年上黨)¶
<pb:KR2o0020_WYG_077-52b>¶
八月蜀以毛文錫判樞宻院¶
　(峡上有堰或勸蜀主乗夏秋江漲决之以灌江陵文/錫諌曰季昌不服其民何罪陛下方以徳懐天下忍)¶
　(以鄰國之民為魚/鱉食乎蜀主乃止)質實(峡上有堰峡即三峡注見漢/昭烈章武二年堰壅水為埭)¶
　(也江陵縣名注見漢/獻帝建安十三年)¶
冬十一月南詔冦蜀蜀遣兵擊敗之考異(冦當/作侵)¶
　(南詔冦黎州蜀主遣兵擊敗/之俘斬數萬級溺死數萬人)質實(南詔南夷國名注/見唐太宗貞觀二)¶
　(十六年黎州注見漢/武帝元鼎六年沈黎)¶
十二月蜀攻岐階州破長城闗質實(階州注見漢武帝/元鼎六年長城闗)¶
<pb:KR2o0020_WYG_077-53a>¶
(未詳處所/姑缺之)¶
(乙晋岐吴&KR0091;唐天祐十二年梁貞/亥眀元年○是嵗凡五國五鎮)春二月梁分天雄為¶
兩鎮夏四月魏人降晉六月晉王入魏¶
　(梁天雄節度使楊師厚矜功恃衆擅割財賦置銀槍/效節都數千人欲以復故時牙兵之盛梁主雖外加)¶
　(尊禮内實忌之及卒租庸使趙巖判官邵賛言于梁/主曰魏博為唐腹心之蠧三百餘年紹威師厚據之)¶
　(朝廷皆不能制陛下不乗此時為之計安知来者不/為師厚乎宜分六州為兩鎮以弱其權梁主以為然)¶
　(以賀徳倫為天雄節度使置昭徳軍于相州割澶魏/二州𨽻焉以張筠為節度使分魏州将士府庫之半)¶
　(于相州恐魏人不服遣劉鄩将兵六萬濟河以討鎮/定為名實張形勢以脅之魏兵皆父子相承族姻磐)¶
<pb:KR2o0020_WYG_077-53b>¶
　(結不願分徙連營聚哭鄩遣王彦章將五百騎入魏/州魏兵謀曰朝廷忌吾軍府盛强欲設䇿使之殘破)¶
　(爾吾六州歴代藩鎮兵未嘗逺出河門一旦骨月流/離生不如死是夕軍亂縦火大掠詰旦入牙城刼徳)¶
　(倫置樓上有效莭軍校張彦者自帥其黨㧞白刄止/剽掠四月梁主遣供奉官扈異撫諭魏軍許彦以刺)¶
　(史彦請復三州異還言彦易與但遣劉鄩加兵由是/不許使者再返彦裂詔書抵于地㦸手南向詬朝廷)¶
　(謂徳倫曰天子愚暗聽人穿鼻遂逼徳倫以書求援/于晋晋王得書命李存審進據臨清五月劉鄩屯洹)¶
　(水晋王引大軍東下與存審㑹猶疑魏人之詐按兵/不進徳倫遣判官司空頲犒軍宻言張彦凶狡之状)¶
　(勸晋王先除之王進屯永濟彦選銀槍效節五百人/執兵自衛詣謁王登驛樓語之曰汝陵脅主帥殘虐)¶
　(百姓我今舉兵而来以安百姓非貪土地汝雖有功/于我不得不誅以謝魏人遂斬彦及其黨七人餘衆)¶
<pb:KR2o0020_WYG_077-54a>¶
　(股栗王召諭之曰罪止八人餘無所問自今當竭力/為吾爪牙衆皆拜伏呼萬嵗眀日王緩帶輕裘而進)¶
　(令彦卒擐甲執兵翼馬而従衆心由是大服劉鄩趣/魏縣王自引親軍與鄩夹河為營梁主聞之悔懼遣)¶
　(兵屯楊劉六月晋王入城徳倫上印節王固辭徳倫/再拜曰今㓂敵宻邇人心未安徳倫腹心見殺殆盡)¶
　(形孤勢弱安能統衆一旦生事恐負大恩王乃受之/徳倫率将吏拜賀王承制以徳倫為大同節度使至)¶
　(晋陽張承業㽞之時銀槍效莭都猶驕横晋王以李/存進為天雄都巡按使有訛言揺衆及强取人一錢)¶
　(以上者皆梟首于市城中肅然王以府事委司空頲/頲恃才挟勢睚眦必報納賄驕侈有従子在河南宻)¶
　(使人召之都虞候執之以白王族誅頲以判官王正/言代之魏州孔目吏孔謙勤敏多計數善治簿書以)¶
　(為支度務使謙能曲事權要由是寵任彌固魏州新/亂之後府庫空竭民閒疲弊而供億軍須未嘗有闕)¶
<pb:KR2o0020_WYG_077-54b>¶
　(謙之力也然急征重歛使六州愁苦歸怨于王亦其/所為也胡氏曰晋王未入汴之前注措有失者不過)¶
　(數事至破夹寨斬張彦尤為竒偉其天資亦英矣使/其知學聞道輔成其質豈不能混一宇内為賢主邪)¶
　集覽(紹威羅周翰之父㦸手兩手相擊也司空頲司/空複姓頲名也頲音珽楊劉注見唐憲宗元和)¶
　(十二年睚眦注見/周赧王五十六年)質實(昭徳軍注見漢元帝建昭二/年魏郡臨清一統志云本漢)¶
　(清淵縣地名屬魏郡後魏太和中于縣西四十里置/臨清縣屬魏州北齊罷隋初復置屬貝州大業初屬)¶
　(清河郡唐初屬貝州大厯初屬瀛州後析置永濟縣宋/初以永濟縣省入臨清縣後廢為鎮尋復為臨清縣)¶
　(屬大名府金屬恩州元𨽻濮州國朝初因之後陞為/州屬東昌府洹水地名注見漢成帝綏和二年魏郡)¶
　(永濟縣名注見上文臨清股栗注見隋文帝開皇二/十年晋陽縣名注見周威烈王二十三年大同節度)¶
<pb:KR2o0020_WYG_077-55a>¶
　(注見秦王政三年雲中梟/首注見漢靈帝建寧元年)¶
　　發眀(魏愽安于逆亂其来已久梁人分之雖日失/䇿然亦不為無自而遽叛降于晋綱目于此)¶
　　(既不書其軍亂又不書其叛梁止以降晋書之盖/以梁人為簒弑之國晋人仗興復之名故其書法)¶
　　(如此然後知綱目誅亂臣討賊子/之意雖易世猶一日也嗚呼嚴矣)¶
晉㧞徳州¶
　(貝州刺史張源徳北結滄徳南連劉鄩以拒晋數㫁/鎮定糧道或說晋王請先取源徳東兼滄景則海隅)¶
　(之地皆為我有晋王曰不然貝州城堅兵多未易猝/攻徳州𨽻于滄州而無備若得而戍之則滄貝不得)¶
　(徃来二壘既孤然後可取乃遣/騎五百畫夜兼行襲徳州克之)質實(貝州注見漢帝/𤣥更始二年清)¶
<pb:KR2o0020_WYG_077-55b>¶
　(河滄景二州名滄注見晋穆帝永/和六年景注見唐髙祖武徳九年)¶
秋七月晉㧞澶州¶
　(晋人夜襲澶州陷之刺史王彦章在劉鄩營晋人獲/其妻子待之甚厚遣兵使誘彦章彦章斬其使晋人)¶
　(盡滅/其家)¶
晉王勞軍魏縣¶
　(晋王勞軍于魏縣因帥百餘騎循河而上覘劉鄩營/㑹天隂晦鄩伏兵五千于河曲鼔譟而出圍王數重)¶
　(王躍馬大呼所向披靡裨将夏魯竒等操短兵力戰/自午至申乃得出亡其七騎㑹李存審救兵至乃得)¶
　(免賜魯竒姓/名曰李紹竒)集覽(河曲注見隋煬/帝大業七年)質實(鼓譟注見宋/文帝元嘉二)¶
<pb:KR2o0020_WYG_077-56a>¶
　(十六年披靡注見/唐肅宗寳應元年)¶
梁劉鄩引兵襲晉陽不至還守莘城¶
　(劉鄩以晋兵盡在魏州晋陽必虚欲襲取之乃潜引/兵自黄澤西去晋人恠鄩軍數日不出遣騎覘之時)¶
　(見旗幟循堞徃来晋王曰吾聞劉鄩用兵一歩百計/此必詐也更使覘之乃縛芻為人執旗乗驢在城上)¶
　(爾晋王曰鄩長于襲人短于决戰計彼行纔及山下/亟發騎兵追之㑹隂雨積旬道險泥深士卒腹疾足)¶
　(腫墜崖谷死者什二三晋將李嗣恩倍道先入晋陽/城中知之勒兵為備鄩糧盡又聞晋有備追兵在後)¶
　(衆懼将潰鄩諭之曰今深入敵境腹背有兵山谷髙/深去将何之惟力戰庶㡬可免不則以死報君親爾)¶
　(衆泣而止周徳威聞鄩西上自幽州引千騎救晋陽/至土門鄩已整衆下山屯于宗城馬死殆半知臨清)¶
<pb:KR2o0020_WYG_077-56b>¶
　(有蓄積欲據之以絶晋糧道徳威急追至南宫擒其/斥候者㫁腕而縱之使言曰周侍中已據臨清矣詰)¶
　(朝畧鄩營而過入臨清鄩引軍趨貝州軍堂邑徳威/攻之不克翌日軍于莘縣塹而守之晋王營莘西三)¶
　(十里一日數戰晋王愛元行欽驍健従李嗣源求之/賜姓名曰李紹榮王復欲求髙行周重于發言宻使)¶
　(人以官祿㗖之行周辭曰代州養壮士亦為大王爾/行周事代州亦猶事大王也代州脫行周兄弟于死)¶
　(行周不忍/負之乃止)集覽(循堞循環繞也堞城上女垣土門闗/名古井陘闗也在常山郡獲鹿縣常)¶
　(山之西又土門路注見後晋髙祖天福元年臨清縣/名屬濮州今濮州𨽻東昌南宫注見漢帝𤣥更始二)¶
　(年貝州冀州清河郡漢桓帝時改甘陵唐改貝州今/恩州是堂邑漢臨淮郡有堂邑括地志云今愽州縣)¶
　(按愽州今東昌府是莘縣/注見唐中宗嗣聖五年)質實(黄澤未詳處所土門/闗名按一統志在真)¶
<pb:KR2o0020_WYG_077-57a>¶
　(定府獲鹿縣西一十里唐初所置一名井陘闗宗城/縣名注見唐中宗嗣聖十三年堂邑本漢發干清縣)¶
　(地名屬東郡隋始于此置堂邑縣屬毛州取縣西北/堂邑故城為名大業初改屬武陽郡唐初屬毛州貞)¶
　(觀初屬博州五代晋改為河清郡尋復舊宋因之金/元俱仍舊國朝因之改屬東昌府斥候注見漢武帝)¶
　(元封元年詰朝注見梁武帝大同/二年翌日眀旦也代州謂髙行珪)¶
八月梁復取澶州○晉遣李存審圍貝州○梁劉鄩攻¶
鎮定營晉師擊敗之¶
　(劉鄩饋運不給晋人數挑戰鄩不出晋人乃攻絶其/甬道梁主以詔譲鄩鄩奏晋兵甚多便習騎射誠為)¶
　(勍敵未易輕也茍有隙可乗臣豈敢偷安養㓂梁主/怒遣中使徃督戰鄩集諸将問曰主上深居禁中不)¶
<pb:KR2o0020_WYG_077-57b>¶
　(知軍旅徒與少年新進輩謀之夫兵在臨機制變不/可預度今敵尚强與戰必不利奈何諸将皆曰勝負)¶
　(湏一决曠日何待鄩黙然不恱退謂所親日主暗臣/諛将驕卒惰吾不知死所矣後數日將萬餘人薄鎮)¶
　(定營營中驚擾晋李存審以騎兵三千横/擊之鄩大敗奔還晋人逐之俘斬千計)質實(中使/注見)¶
　(唐𤣥宗開元十五年禁中/注見宋孝武大眀六年)¶
吴徐温出鎮潤州留子知訓江都輔政¶
　(吴以徐温為諸軍都指揮使鎮潤州軍國/庶務參决如故㽞子知訓居廣陵秉政)質實(潤州/注見)¶
　(晋成帝咸和三年京口江都/縣名注見漢獻帝興平元年)¶
　　書法(晋書太傅越出鎮許昌譏専也于是復見㽞/子輔政此髙歡遣澄入鄴之故智也温之専)¶
<pb:KR2o0020_WYG_077-58a>¶
　　(亦甚矣故馬/謙得書誅)¶
冬十月梁康王友敬作亂伏誅¶
　(梁徳妃張氏卒将葬友敬使腹心數人匿于寝殿梁/主覺之跣足踰垣而出召宿衛兵索殿中得而手刄)¶
　(之捕友敬誅之由是踈忌宗室専任趙巖及妃兄弟/漢鼎漢傑従兄弟漢倫漢融咸居近職參預謀議毎)¶
　(出兵必使之監䕶巖等倚勢弄權賣官鬻獄離間舊/将相敬翔李振雖為執政所言多不用振毎稱疾不)¶
　(預事政事日/紊以至于亡)質實(康州名注見唐/髙祖武徳九年)¶
十一月蜀遣兵攻岐克階成秦鳳州岐將劉知俊奔蜀¶
　(蜀王宗翰引兵出青泥嶺王宗綰等敗秦州兵于金/沙谷克階成州秦州節度使李繼崇遣子迎降劉知)¶
<pb:KR2o0020_WYG_077-58b>¶
　(俊攻霍彦威于邠州半嵗不克聞秦州降蜀妻子皆/遷成都解圍還鳳翔懼及禍夜率親軍斬闗奔蜀軍)¶
　(宗綰攻鳳/州克之)質實(青泥嶺注見唐文宗太和九年金沙/谷未詳處所階成二州名階注見漢)¶
　(武帝元鼎六年成注見漢獻帝建安二十三年成都/府名注見晋武帝秦始八年益州鳳翔府名注見周)¶
　(顯王八年岐鳳州注見/梁武帝大通六年南岐)¶
岐耀鼎二州降梁¶
　(岐義勝節度使李彦韜知岐王衰弱舉耀鼎二州/降梁彦韜即温韜也復姓温氏名昭圖官任如故)質¶
　實(義勝節度注見下文耀州耀鼎二州按一統志耀/州本秦内史地漢為祋祤縣地東漢置三國後魏)¶
　(置北雍州西魏改為宜州隋為宜君郡治華原縣唐/初復為宜州天祐初改為耀州建義勝軍五代梁改)¶
<pb:KR2o0020_WYG_077-59a>¶
　(曰崇州後改為静勝軍唐復為耀州名順義軍宋初/為感義軍後改為感徳軍金仍為耀州元以華原縣)¶
　(省入國朝因之改屬西安府/鼎注見漢武帝征和二年湖)¶
廣州始與梁絶¶
　(劉巖以吳越王鏐為國王而已獨為南平王表求封/南越王不許巖謂僚屬曰今中國紛紛孰為天子安)¶
　(能梯航萬里逺事偽/庭乎由是貢使遂絶)質實(廣州注見秦始皇三十三/年南海南越國名注同上)¶
　(文南平郡名注見/晋恵帝永興七年)¶
(丙晋岐吴稱唐天祐十三年梁貞眀二/子年蜀通正元年○是嵗凡五國五鎮)春正月梁以李¶
愚為左拾遺¶
<pb:KR2o0020_WYG_077-59b>¶
　(梁主聞李愚學行召為左拾遺充崇政院直學士衡/王友諒貴重李振等見皆拜之愚獨長揖梁主譲之)¶
　(曰衡王朕兄也朕猶拜之卿長揖可乎對曰陛下以/家人禮見衡王拜之宜也振等陛下家臣臣于王無)¶
　(素不敢妄有所屈/久之竟以抗直罷)質實(衡州名注見宋文/帝元嘉十六年)¶
二月吴将馬謙等起兵誅徐知訓不克而死考異(按凡/例治)¶
(臣子之叛亂者書討討而殺之曰誅據漢居攝二年書/翟義起兵討莽陳太建十二年書尉遲迴舉兵討丞相)¶
(堅而此年分註云馬謙發庫兵/討徐知訓則當書討誤作誅)¶
　(吴宿衛将馬謙李球刼吴王登樓發庫兵討徐知訓/知訓將出走嚴可求曰軍城冇變公先棄衆自去衆)¶
　(将何依知訓乃止衆猶疑懼可求闔戸而寝府中稍/安謙等陳于天興門外朱瑾自潤州至視之曰不足)¶
<pb:KR2o0020_WYG_077-60a>¶
　(畏也返顧外衆舉手大呼/亂兵皆潰擒謙球斬之)¶
梁劉鄩攻晋魏州晉王擊敗之¶
　(劉鄩閉壁不出晋王乃㽞李存審守營自勞軍于貝/州聲言歸晋陽鄩聞之奏請襲魏州令澶州刺史楊)¶
　(延直以萬人㑹魏州延直夜至城中選壮士五百潜/出擊之潰走詰旦鄩悉衆至城東與延直餘衆合李)¶
　(存審引營中兵踵其後李嗣源以城中兵出戰晋王/亦自貝州至與嗣源當其前鄩見之驚郤晋王躡之)¶
　(至故元城西為方陳于西北存審為方陳于東南鄩/為圓陳于其中間四靣受敵合戰良久梁兵大敗鄩)¶
　(突圍走歩卒七萬殺溺/殆盡鄩渡河保滑州)質實(元城縣名注見新莽始/建國三年詰旦注見梁)¶
　(武帝大同二年滑州注/見隋恭帝皇泰二年)¶
<pb:KR2o0020_WYG_077-60b>¶
梁遣兵襲晉陽晉将安金全擊郤之¶
　(梁匡國莭度使王檀宻䟽請發闗西兵襲晋陽奄至/城下晝夜急攻城㡬陷者數四代北故將安金全退)¶
　(居太原徃見張承業曰晋陽根本之地若失之則大/事去矣僕雖老病憂兼家國請以庫甲見授為公擊)¶
　(之承業即與之金全率其子弟及退将之家得數百/人夜出擊梁兵梁兵大驚引郤李嗣昭亦遣牙将石)¶
　(君立將五百騎救晋陽朝發上黨夕至城下大呼曰/昭義侍中大軍至矣遂入城夜與安金全等分出諸)¶
　(門擊梁兵梁兵死傷什二三晋王性矜伐以䇿非已/出故不行賞賀徳倫部兵多逃入梁軍張承業恐其)¶
　(為變收德倫斬之梁主聞劉鄩敗又聞王檀無功歎/曰吾事去矣胡氏曰安金全之保晋陽其功猶在周)¶
　(徳威救上黨之右晋王不念宗國㡬亡而復存/顧以䇿非已出不復行賞其不克有終也宜哉)質實¶
<pb:KR2o0020_WYG_077-61a>¶
　(太原府名注見齊眀帝建武三年并/上黨郡名注見周赧王五十三年)¶
晉王克衛磁州質實(衛磁二州名衛注見秦王政六年/朝歌磁注見隋文帝仁夀四年)¶
○梁遣劉鄩屯黎陽○夏四月晉人克洺州○梁戍卒¶
作亂攻宫門討平之¶
　(劉鄩既敗河南大恐梁主屢召鄩不至由是将卒皆/揺心梁主遣捉生都指揮使李覇帥所部千人戍楊)¶
　(劉既出復入大譟縦掠攻建國門梁主登樓拒戰龍/驤指揮使杜晏球出騎擊之決力死戰俄而賊潰晏)¶
　(球討亂者闔/營皆族之)集覽(捉生都都猶言軍也/捉生其一都之名號)質實(楊劉城/名注見)¶
　(唐憲宗元/和十二年)¶
<pb:KR2o0020_WYG_077-61b>¶
　　書法(書志梁衰也戍卒至攻宫門不振甚矣是故/書羽林殺張彛而魏衰梁己亥年書戍卒攻)¶
　　(宫門而梁衰是年/皆亂季之徴也)¶
秋七月梁以吳越王鏐為諸道兵馬元帥¶
　(吴越王鏐遣判官皮光業間道入貢梁主嘉之故有/是命朝議多言鏐之入貢利于市易不宜過以名器)¶
　(假之翰林學士竇夣/徴執麻以泣坐貶)集覽(執麻麻謂麻紙以賜吴越/王之制詰也執謂執持之)¶
　(而不下又麻注見唐徳/宗貞元十一年白麻)¶
八月晉㧞相邢二州¶
　(晋王自将攻邢州張筠棄相州走晋人復以相州𨽻/天雄以李嗣源為刺史遣人告閻寳以相州已㧞寳)¶
<pb:KR2o0020_WYG_077-62a>¶
　(舉城降晋王以李存審/為安國節度使鎮邢州)質實(閻寳鄆州人刺史官名/注見漢成帝建始四年)¶
　(安國莭度注見楚/義帝元年㐮國)¶
契丹冦晉陷蔚州考異(冦當作侵/陷當作入)質實(蔚州注見楚義/帝元年代國)¶
○九月晉王還晉陽¶
　(王性孝雖經營河北而數還/晋陽省曹夫人嵗再三焉)質實(河北道名注見漢/成帝綏和二年魏)¶
　(郡晋陽縣名注見周/威烈王二十三年)¶
晉㧞滄州¶
　(晋兵逼滄州滄州降晋王徙李存審為横海莭度使/以李嗣源為安國莭度使嗣源以應州胡人安重誨)¶
<pb:KR2o0020_WYG_077-62b>¶
　(為中門使委以腹/心重誨亦為盡力)質實(横海節度注見晋穆帝永和/六年滄州一統志云應州古)¶
　(唐國地戰國屬趙為代郡地秦為隂館縣地屬雁門/郡漢因之東漢末廢後魏屬神武郡北齊改屬太平)¶
　(郡後周郡罷置隂城縣隋罷唐置金城縣以縣置應/州以龍首雁門二山南北相應故名五代唐置彰國)¶
　(軍莭度遼金仍舊元復為應州國朝/因之以金城縣省入改屬大同府)¶
晉㧞貝州¶
　(晋人圍貝州踰年張源徳欲降其衆不従共殺源徳/嬰城固守城中食盡乃請擐甲執兵而降晋將許之)¶
　(其衆三千人出降既釋甲圍而殺之盡/殪于是河北皆入于晋惟黎陽為梁守)集覽(盡殪俱/被殺死)¶
　(也殪音/乙計反)¶
<pb:KR2o0020_WYG_077-63a>¶
晉王如魏州○冬十月蜀攻岐圍鳳翔○晉王遣使如¶
吳吴遣兵擊梁圍潁州質實(潁州注見梁武/帝天監二年)○十二月¶
楚王遣使如晉質實(楚州名注見晋孝/武大眀三年山陽)○晉以張瓘為¶
麟州刺史¶
　(張承業治家甚嚴有姪為盗殺販牛者承業斬之晋/王以其姪瓘為麟州刺史承業謂曰汝本為賊慣為)¶
　(不法今若不悛死無日矣/由此瓘所至不敢貪暴)質實(麟州注見唐𤣥/宗開元九年)¶
契丹稱帝改元考證(契丹下當/作安巴堅)¶
　(契丹主安巴堅自稱皇帝國人謂之天皇王以妻舒/嚕氏為皇后置百官改元神册舒嚕后勇决多權變)¶
<pb:KR2o0020_WYG_077-63b>¶
　(安巴堅行兵禦衆后常預其謀安巴堅嘗擊党項留/后守帳室韋乗虚合兵掠之后知之勒兵以待奮擊)¶
　(破之后有母有姑皆踞榻受其拜曰吾唯拜天不拜/人也晋王方經營河北欲結契丹為援常以叔父事)¶
　(安巴堅以叔母事舒嚕后劉守光末年衰困遣參軍/韓延徽求援于契丹安巴堅怒其不拜留之使牧馬)¶
　(于野延徽有智畧頗知屬文舒嚕后曰延徽能守節/不屈此今之賢者奈何辱以牧圉宜禮而用之安巴)¶
　(堅召與語恱之遂以為謀主延徽始教契丹建牙開/府築城郭立市里以處漢人使各有配偶墾蓻荒田)¶
　(由是漢人安業逃亡者少契丹威服諸國延徽有功/焉頃之逃奔晋陽晋王欲置之幕府掌書記王緘疾)¶
　(之延徽不自安求歸省母遂復入契丹安巴堅待之/益厚至是以為相延徽寄書于晋王曰非不戀英主)¶
　(非不思故鄉所以不㽞正懼王緘之䜛爾因以老母/為託且曰延徽在此契丹必不南牧故終同光之世)¶
<pb:KR2o0020_WYG_077-64a>¶
　(契丹不深入為㓂延徽之力也胡氏曰契丹沙陀無/以異者然晋王功義著見進于中國當是之時不仕)¶
　(則已仕而舍晋盖無足適矣延徽儻憂見䜛者無亦/晦而待察乃甘従契丹是故急于見用而不慎所歸)¶
　(才士之通患也/於張礪亦云)集覽(建牙注見漢獻帝初平三年牙/門幕府注見秦王政三年同光)¶
　(後唐荘宗年號於張礪亦云後唐眀宗時礪為掌書/記于廢帝従珂時入契丹後晋髙祖時逃歸為追騎)¶
　(所獲契丹主復大用之/尋為契丹将蕭翰所殺)質實(党頂西𦍑别種注見/陳後主至徳三年)¶
　　書法(劉淵嘗書稱皇帝矣于是復見然生不書主/書名死不書卒書死綱目終外之不得與淵)¶
　　(比也其不得與淵/比何也純夷也)¶
　　發眀(春秋之義四夷雖大皆稱曰子後世以来夷/狄則有單于可汗贊普之號綱目皆従其俗)¶
<pb:KR2o0020_WYG_077-64b>¶
　　(而書之今契丹乃始僣號與中國並列然綱目雖/書其稱帝改元以志其始而不以契丹主書之者)¶
　　(不使夷狄得従中國之例也然而不書曰僣號者/外之而不内以示中國不臣妾之也嗚呼立法如)¶
　　(此豈有首下足上之/失棄内事外之弊哉)¶
(丁晋岐呉稱唐天祐十四年梁貞眀三年○蜀天漢/丑元年漢乾亨元年○是嵗嶺南稱漢凡六國四鎮)春¶
二月晉新州裨将盧文進殺其防禦使李存矩亡奔契¶
丹¶
　(晋王之弟威塞軍防禦使存矩在新州驕惰不治侍/婢預政晋王使募山北部落及劉守光亡卒又率其)¶
　(民出馬期㑹迫促邉人嗟怨存矩自部送之盧文進/為裨将行者皆憚逺役存矩復不存恤至祁溝闗小)¶
<pb:KR2o0020_WYG_077-65a>¶
　(校宫彦璋與士卒謀殺存矩文進不能制因還新州/守将楊全章拒之文進帥其衆奔契丹晋王聞存矩)¶
　(不道殺侍婢/及幕僚數人)質實(威塞軍注見秦王政三/年上谷新州注同上文)¶
　　書法(殺存矩者小校宫彦璋也首文進何文進身/為裨將不能制下還州見拒率衆北奔謂非)¶
　　(首罪可乎不首文進則託不/得已者皆有以逭其責矣)¶
　　發眀(以部将殺其主帥而不書作亂以中國亡奔/夷狄而不書叛降則亦以李存矩淫虐不道)¶
　　(召亂至此是亦/正其本之意也)¶
三月契丹陷晋新州晉師攻之不克考證(陷當/作入)¶
　(初幽州北七百里有渝闗下有渝水通海自闗東北/循海有道道狭䖏纔數尺旁有亂山髙峻不可越舊)¶
<pb:KR2o0020_WYG_077-65b>¶
　(置八防禦軍募土兵守之田租皆供軍食嵗致繒纊/以供衣毎嵗早穫清野堅壁以待契丹契丹至則閉)¶
　(壁不戰俟其去選驍勇據隘邀之契丹常失利走土/兵皆自為田園力戰有功則賜勲加賞由是契丹不)¶
　(敢輕入㓂及周徳威鎭盧龍恃勇不修邉備遂失渝/闗之險契丹毎芻牧于營平之間徳威又忌幽州舊)¶
　(将有名者往往殺之吴主遺契丹主安巴堅以猛火/油曰此油燃火得水愈熾可以攻城安巴堅大喜即)¶
　(選騎欲攻幽州舒嚕后哂之曰豈有試油而攻一國/乎但以三千騎伏其旁掠其四野使城中無食不過)¶
　(數年城自困矣何必如此躁動輕舉萬一不勝為中/國笑吾部落亦觧體矣乃止至是盧文進引契丹兵)¶
　(急攻新州刺史安金全棄城走周徳威合河東鎮定/之兵攻之旬日不克安巴堅帥衆三十萬救之徳威)¶
　(大敗/奔歸)集覽(渝闗在營州東六十里屬遼西括地志云/幽州東北七百里有渝闗在平州石城下)¶
<pb:KR2o0020_WYG_077-66a>¶
　(闗下有渝水通海自闗東北循海有道道狭處纔數/尺旁皆亂石髙峻不可越羅璧識遺曰燕之下七百)¶
　(里曰渝闗盖自&KR0849;北口下皆亂石層複實遼/海諸州之障也觧體注見漢桓帝延熈二年)質實(渝/闗)¶
　(注見隋文帝開皇十八年臨渝闗渝水按一統志在/永平府撫寧縣東二十二里源出古端州南流至連)¶
　(峯山入于海盧龍軍名注見漢武帝元朔/二年肥如萬一注見唐髙祖武徳九年)¶
契丹圍幽州夏四月晉王遣李嗣源將兵救之¶
　(契丹乗勝進圍幽州盧文進教之攻城周徳威遣使/告急晋王與梁相持河上欲分兵則兵少欲勿救恐)¶
　(失之謀于諸将獨李嗣源李存審閻寳勸王救之王/喜曰昔太宗得一李靖猶擒頡利今吾有猛将三人)¶
　(復何憂哉存審寳以為敵無輜重勢不能久不若俟/其還而擊之李嗣源曰徳威社稷之臣今朝夕不保)¶
<pb:KR2o0020_WYG_077-66b>¶
　(恐變生于中何暇待敵之衰臣請身為前鋒以赴之/王曰公言是也即日命治兵四月命嗣源將兵先進)¶
　(寳以鎮定/之兵繼之)質實(李靖猶擒頡利事在唐太宗貞觀四/年輜重注見周顯王三十六年社稷)¶
　(注見新莽天鳳元年鎮定二/州名注見太祖開平三年)¶
五月吳徐温徙治昇州¶
　(徐知誥治昇州城市府舍甚盛徐温行部愛其繁富/潤州司馬陳彦謙勸温徙鎮海軍治所于昇州温従)¶
　(之徙知誥為潤州團諌使知誥求宣州温不許知誥/不樂宋齊丘曰三郎驕縦敗在旦夕潤州去廣陵隔)¶
　(一水爾此天授也知誥悅即之官三郎謂知訓也温/以彦謙為判官温但舉大綱細務悉委彦謙江淮稱)¶
　(治/)集覽(行部巡視部屬/也行音下孟反)¶
<pb:KR2o0020_WYG_077-67a>¶
秋八月劉巖稱越帝于廣州¶
　(清海建武節度使劉巖稱皇帝國號越以趙光裔楊/洞潜李&KR0907;衡同平章事用洞潜計立學校設選舉)¶
　質實(清海軍名注見秦始皇三十三年建/武莭度注見唐徳宗元和十五年)¶
晉師擊契丹敗之幽州圍解¶
　(契丹圍幽州且二百日城中危困李嗣源等歩騎七/萬㑹于易州李存審曰敵衆吾寡敵多騎吾多歩若)¶
　(平原相遇敵以萬騎蹂吾陳吾無遺類矣嗣源曰敵/無輜重吾行必載糧食自随若平原相遇敵抄吾糧)¶
　(吾不戰自潰矣不若自山中潜行趣幽州若中道遇/敵則據險拒之遂踰嶺而東嗣源與従珂将三千騎)¶
　(為前鋒拒幽州六十里與契丹遇力戰得進至山口/契丹以萬騎遮其前将士失色嗣源以百餘騎先進)¶
<pb:KR2o0020_WYG_077-67b>¶
　(免胄揚鞭胡語謂曰汝無故犯我疆埸晋王命我将/百萬衆直抵西樓滅汝種族因躍馬奮檛三入其陳)¶
　(斬酋長一人後軍齊進契丹兵郤晋兵始得出存審/命歩兵伐木為鹿角人持一枝止則成寨契丹騎環)¶
　(寨而過寨中發萬弩射之人馬死傷塞路將至幽州/契丹列陳待之存審命歩兵陳于其後戒勿動先令)¶
　(羸兵曵柴燃草而進烟塵蔽天鼔譟合戰乃趣後陳/起乗之契丹大敗斬俘萬計嗣源等入幽州契丹以)¶
　(盧文進為盧龍節度使居平州嵗入/北邊殺掠吏民盧龍巡屬為之殘敝)集覽(平原此非/地名按爾)¶
　(雅大野曰平廣平曰原又云可食者曰原郭璞注/可種榖給食也鹿角注見唐懿宗咸通十一年)質¶
　實(疆埸注見漢靈帝建寧二年酋/長注見漢帝𤣥更始二年酋豪)¶
冬十月梁以吳越王鏐為天下兵馬元帥○晉王還晉¶
<pb:KR2o0020_WYG_077-68a>¶
陽¶
　(王連嵗出征凡軍府政事一委監軍使張承業承業/勸課農桑畜積金榖收市兵馬征租行法不寛貴戚)¶
　(由是軍城肅清饋餉不乏王或時須錢蒱博及給賜/伶人而承業靳之王乃置酒庫中令其子繼岌為承)¶
　(業舞承業以帶馬贈之王指錢積謂曰和哥乏錢宜/與一積帶馬未為厚也承業曰郎君纒頭皆出承業)¶
　(俸禄此錢大王所以飬戰士也承業不敢以為私禮/王不恱語侵之承業怒曰僕老敕使爾非為子孫計)¶
　(惜此庫錢所以佐王成覇業也不然王自取用之何/問僕為不過財盡人散一無所成爾王怒顧李紹榮)¶
　(索劍承業起挽王衣泣曰僕受先王顧託之命誓為/國家誅汴賊若以惜庫物死于王手僕下見先王無)¶
　(愧矣曹太夫人聞之遽令召王王惶恐叩頭謝請承/業痛飲以分其過承業不肯王入宫太夫人使人謝)¶
<pb:KR2o0020_WYG_077-68b>¶
　(承業曰小兒忤特進已笞之矣眀日與王俱至承業/第謝之未㡬承制授承業開府儀同三司左衛上将)¶
　(軍燕國公承業固辭不受但&KR0091;唐官終身盧質嗜酒/輕傲王啣之承業恐其及禍乗間言曰盧質數無禮)¶
　(請為大王殺之王曰吾方招納賢士以就功業七哥/何言之過也承業起賀曰王能如此何憂不得天下)¶
　(質由是獲免胡氏曰張承業之志行雖縉紳士大夫/有逺不能及者可以為内侍之師法矣為晋養民畜)¶
　(財軍興不乏職也受克用顧託不敢違負忠也行法/不寛貴戚不以官物為私禮公也晋王欲使分過終)¶
　(不承命守也居唐官終其身義也使中常/侍皆率此道烏有趙髙石顯張讓之禍哉)集覽(以分/其過)¶
　(漢光武時賈復與㓂恂有隙帝曰兩&KR0849;安得私闘今/日朕分之注分解釋也縉紳注見漢武帝元朔元年)¶
　質實(蒱博注見晋眀帝太寧三年伶人注見/唐髙宗咸亨三年汴賊謂梁王朱全忠)¶
<pb:KR2o0020_WYG_077-69a>¶
十一月晉王如魏州¶
　(晋王聞河冰合曰用兵數嵗限一水不/得度今冰自合天賛我也亟如魏州)¶
十二月蜀殺其招討使劉知俊¶
　(蜀主以劉知俊為都招討使諸将皆舊功臣多不用/其命且疾之故無成功唐文扆數毁之蜀主亦忌其)¶
　(才嘗謂所親曰吾老矣知俊非爾/輩所能馭也乃誣以謀叛斬之)¶
晉王襲梁楊劉㧞之梁主如洛陽尋還大梁¶
　(晋王視河冰已堅引歩騎稍度梁甲士三千戍楊劉/城緣河數十里列柵相望晋王急攻皆陷之進攻楊)¶
　(劉城㧞之先是梁祖庸使趙巖言曰陛下踐祚以来/尚未南郊議者以為無異藩侯請幸西都行郊禮敬)¶
<pb:KR2o0020_WYG_077-69b>¶
　(翔諫曰自劉鄩失利公私困竭人心惴恐今展禮圜/丘必行賞賚是慕虚名而受實弊也且勍敵近在河)¶
　(上乗輿豈宜輕動俟北方既平報本未晚不聽遂如/洛陽閱車服飾宫關郊祀有日聞楊劉失守訛言晋)¶
　(軍已入大梁扼汜水矣梁主/皇駭遂罷郊祀奔歸大梁)集覽(圜丘注見漢後/主建興十五年)質¶
　實(乗輿注見漢安帝延光四年汜水/縣名注見秦荘襄王元年成臯)¶
　　書法(晋取梁地不書梁楊劉何以書楊劉河南地/唐所命也故予梁綱目之予奪審矣下書&KR0670;)¶
　　(梁鄂州取/之義同)¶
(戊晋岐吴稱唐天祐十五年○梁貞眀四/寅年○蜀光天元年○是嵗凡六國四鎮)春正月晉師¶
掠梁濮鄆而還¶
<pb:KR2o0020_WYG_077-70a>¶
　(梁敬翔上䟽曰國家連年喪師疆土日蹙陛下所與/計事者皆左右近習豈能量敵國之勝負乎李亞子)¶
　(繼位以来攻城野戰無不親當矢石近者攻揚劉身/負束薪為士卒先一舉㧞之陛下儒雅守文宴安自)¶
　(若使賀瓌輩敵之而望攘逐冦讐非臣所知也宜詢/訪黎老别求異䇿不然憂未艾也䟽奏趙張之徒言)¶
　(翔怨望梁/主遂不聽)集覽(黎老黎與犂通音力利力兮二反書/泰誓中播棄犂老注鮐背之耉&KR0091;犂)¶
　(老趙張之徒謂趙巖及張妃/兄弟漢鼎漢傑漢倫漢融輩)質實(濮鄆二州名濮注/見周安王五年濮)¶
　(陽鄆注見唐肅宗寶/應元年賀瓌濮州人)¶
蜀信王宗傑卒¶
　(蜀太子衍好酒色樂遊戯蜀主嘗自夹城過聞太子/與諸王闘雞擊毬喧呼之聲歎曰吾百戰以立基業)¶
<pb:KR2o0020_WYG_077-70b>¶
　(此輩其能守之乎由是惡張格而徐賢妃為之内主/竟不能去也信王宗傑有才畧屢陳時政蜀主賢之)¶
　(有廢立意至是暴/卒蜀主深疑之)質實(闘雞戯名事物紀原云列子/有紀渻子為周宣王養闘雞)¶
　(之事左傳季郈之雞闘季氏介其羽郈氏為之金距/推此則兹戯之始當出于周也擊毬戯名注見唐髙)¶
　(宗永徽三年擊鞠/夹城未詳所在)¶
　　書法(卒小國臣錄才也終綱目卒僣國臣二十一/詳晋懷帝永嘉二年五代凡十三焉蜀王宗)¶
　　(傑宗儔吴陳彦謙徐温漢楊洞潜吴柴再用唐周/本漢趙光裔唐楊璉閩劉賛楚馬瞻唐張廷封柴)¶
　　(克/宏)¶
夏六月蜀主建殂太子宗衍立¶
<pb:KR2o0020_WYG_077-71a>¶
　(蜀主久疾昬瞀至是増劇以王宗弼為都指揮使召/大臣告之曰太子仁弱朕不能違諸公之請而立之)¶
　(若其不堪可寘别宫幸勿殺之但王氏子弟諸公擇/而輔之徐妃兄弟止可優其禄位慎勿使之掌兵預)¶
　(政以全其宗族時内飛龍使唐文扆典兵預政欲去/諸大臣遣人守宫門宗弼輩不得入聞其謀排闥入)¶
　(言之召太子入侍疾貶文扆刺眉州以宋光嗣為内/樞宻使専用士人至是蜀主以諸將多許州故人恐)¶
　(其不為㓜主用故以光嗣代之自是宦者始用事矣/蜀主殂太子即位尊徐賢妃為太后徐淑妃為太妃)¶
　(殺唐/文扆)集覽(昬瞀瞀音二遇反又莫候反目/不眀也荘子曰余適有瞀疾)質實(排闥/注見)¶
　(漢髙帝十一年眉州注見/唐太宗貞觀二十二年)¶
吴副都統朱瑾殺都軍使徐知訓而自殺¶
<pb:KR2o0020_WYG_077-71b>¶
　(吴都軍使徐知訓驕倨淫暴威武節度使李徳誠有/家妓數十知訓求之不得怒曰㑹當殺徳誠并其妻)¶
　(取之狎侮吴王無復君臣之禮嘗與王為優自為參/軍使王為倉鶻又嘗與王泛舟王先起知訓以弹弹)¶
　(之又嘗侍宴使酒悖慢王懼而泣左右扶王登舟知/訓逐之不及撾殺王親吏與弟知詢皆不禮于知誥)¶
　(獨季弟知諌以兄禮事之知訓嘗召兄弟飲知誥不/至知訓怒曰乞子不欲酒欲劍乎又嘗與知誥飲伏)¶
　(甲欲殺之知諌躡知誥足知誥遁去副都統朱瑾遣/家妓候知訓知訓强欲私之瑾已不平知訓惡瑾位)¶
　(已上出瑾為静海節度使瑾益恨之然外事知訓愈/謹置酒延之中堂伏壮士于戸内出妻拜之知訓答)¶
　(拜瑾以笏擊之踣地呼壮士出斬之提其首馳入府/示吴王曰僕已為大王除害王懼走入内曰舅自為)¶
　(之我不敢知子城使翟䖍等闔府門勒兵討之瑾遂/自剄徐知誥在潤州聞難用宋齊丘䇿即日濟江撫)¶
<pb:KR2o0020_WYG_077-72a>¶
　(定軍府温乃以知誥代執吴政宣諭使李嚴/貧困寓居海陵温疑其與瑾通謀皆殺之)集覽(以彈/彈之)¶
　(上弹去聲說文行丸也下弹平聲丸射也従弓打丸/也公羊傳宣六年晋靈公為無道使諸大夫皆内朝)¶
　(然後䖏乎臺上引弹而弹之已趨而避丸/是樂而已矣用宋齊丘䇿事在去年五月)質實(威武/莭度)¶
　(注見漢武帝建元三年閩中静海莭度一統志云本/漢海陵縣之東境屬臨淮郡東漢屬廣陵郡晋宋齊)¶
　(皆屬海陵郡隋屬江都唐屬揚州五代時南唐置静/海都鎮制置院後周改為静海軍尋改為通州宋改)¶
　(為崇州復為通州屬淮南東路元改為通州路後復/為州屬揚州路國朝仍為州以静海縣省入直𨽻揚)¶
　(州府潤州注見晋成帝咸和三年京/口海陵縣名注見周世宗顯徳五年)¶
　　書法(馬謙書誅矣此其書殺何不予瑾以討也/知訓信有罪瑾以私怨殺之則非義討矣)¶
<pb:KR2o0020_WYG_077-72b>¶
梁人決河以限晉兵晉王攻之㧞其四寨¶
　(梁将謝彦章攻楊劉決河水以限晋兵瀰浸數里晋/王謂諸将曰梁軍非有戰意但欲阻水以老我師當)¶
　(涉水攻之遂引親軍先涉諸軍随之褰甲横槍結陳/而進彦章拒之稍却鼔譟復進梁兵大敗河水為赤)¶
　(晋人遂陷/濵河四寨)¶
　　書法(攻取未有書其方畧者此則曷為以決河書/重開河隙也此隙一開連年重為曹濮患唐)¶
　　(雖塞之未㡬復壊至晋天福以後二十二年九書/河決則梁人之罪也綱目重開河隙故引河溝以)¶
　　(灌魏則書決河/以限晋兵則書)¶
蜀貶張格為維州司戸質實(維州注見唐代/宗大厯十四年)○秋七月¶
<pb:KR2o0020_WYG_077-73a>¶
蜀以王宗弼為鉅鹿王¶
　(蜀主不親政事内外遷除皆出于王宗弼宗弼納賄/多私上下咨怨宋光嗣通敏善希合蜀主寵任之蜀)¶
　(由是/遂衰)質實(鉅鹿縣名注見楚/義帝元年襄國)¶
吳以徐知誥為淮南行軍副使輔政¶
　(吴徐温入朝于廣陵疑諸將皆預朱瑾之謀欲大行/誅戮徐知誥嚴可求具陳知訓過惡温怒稍解責知)¶
　(訓将佐不能匡救皆抵罪獨刁彦能屢有諌書温賞/之以知誥為行軍副使知諌權潤州團練使温還金)¶
　(陵庶政皆決于知誥知誥事吴王盡恭接士大夫以/謙御衆以寛約身以儉以吴王之命蠲天祐十三年)¶
　(以前逋稅求賢才納規諌除奸猾杜請託于是士民/歸心宿将恱服以宋齊丘為謀主先是吴有丁口錢)¶
<pb:KR2o0020_WYG_077-73b>¶
　(又計畝輸錢錢重物輕民甚苦之齊丘以為錢非耕/桑所得今使民輸錢是教民棄本逐末也請蠲丁口)¶
　(錢餘稅悉輸榖帛紬絹匹直千錢者當稅三十或曰/如此縣官嵗失錢億萬計齊丘曰安有民富而國家)¶
　(貧者邪知誥従之由是江淮間曠土益闢桑柘滿野/國以富强知誥欲進用齊丘而徐温惡之知誥夜引)¶
　(齊丘于水亭屏語常至夜分或居髙堂悉去屏障獨/置大罏以鐵筯畫灰為字随以匙滅去之故其所謀)¶
　(人莫得/而知也)集覽(縣官注見漢文帝十一年屏語屏退左/右而語也記曲禮上侍坐于君子若有)¶
　(告者曰少間願有復也則左/右屏而待注屏猶退也隠也)質實(金陵郡名注見漢/獻帝興平二年)¶
八月晉王大舉伐梁¶
　(晋王謀大舉伐梁周徳威將幽州歩騎三萬李存審/李嗣源及王處直遣将各将歩騎萬人及諸部落奚)¶
<pb:KR2o0020_WYG_077-74a>¶
　(契丹室韋吐谷渾皆以兵㑹之并河東魏博之兵大/閱于魏州軍于麻家渡梁賀瓌謝彦章屯濮州北相)¶
　(持不戰晋王好自引輕騎迫敵營挑戰危窘者數四/賴李紹榮力戰得免趙王鎔及王䖏直皆遣使致書)¶
　(曰元元之命繫于王本朝中興繫于王奈何自輕如/此王笑謂使者曰定天下者非百戰何由得之安可)¶
　(但深居帷房以自肥乎一旦將出李存審叩馬泣諌/曰大王當為天下自重先登陷陳存審之職也王為)¶
　(之攬轡而還他日伺存審不在䇿馬急出以數百騎/抵梁營謝彦章伏精甲五千圍王數十重王力戰僅)¶
　(得出始以存審之言為忠胡氏曰存勗不自晏安是/也而謂非百戰無由定天下則非也天下惡乎定定)¶
　(于有徳漢髙光唐太宗固以兵取未有不假仁勉義/使百姓見徳者故得之易而居之久戰勝攻取随即)¶
　(失之秦是也晋王不知監/焉成難壊易不亦宜哉)集覽(吐谷渾注見晋元帝/建武元年元元注見)¶
<pb:KR2o0020_WYG_077-74b>¶
　(漢元帝初/元三年)質實(挑戰注見漢王邦四/年麻家渡未詳處所)¶
　　書法(書伐何/義晋也)¶
　　發眀(自朱氏簒唐至是星周一紀天道亦一變矣/晋王方謀舉兵而綱目即以大舉伐梁書之)¶
　　(誅亂臣討賊子汲汲然惟恐或後盖以大盗未除/環四海之内未有能正之者晋王父子雖不純乎)¶
　　(義要之名曰為唐其復讐之意固可暴白于天下/故綱目大書于册亦足見討賊有人大義未遂終)¶
　　(泯者也然前史之脩既以朱氏繼唐故于晋王伐/梁之事徃徃以入冦書之夫誅亂臣討賊子大義)¶
　　(所在反謂之入冦可乎此君子所為懼綱目所由/作也噫必有君子者出而後綱目之義大眀于天)¶
　　(下/矣)¶
<pb:KR2o0020_WYG_077-75a>¶
蜀以諸王領軍使¶
　(蜀諸王皆領軍使彭王宗鼎謂其昆弟曰親王典兵/禍亂之本今主少臣彊䜛間将興繕甲訓士非吾輩)¶
　(所宜為也因固辭但營/書舍植松竹自娱而已)質實(彭州名注見唐/中宗嗣聖六年)¶
梁泰寧莭度使張萬進降晋¶
　(梁嬖侍用事多求賄于萬/萬進遣使附于晋且求援)進質實(泰寜莭度注見漢/獻帝興平二年)¶
蜀以宦者歐陽晃等為将軍¶
　(蜀主以内給事歐陽晃等為將軍皆干預政事驕縦/貪暴周庠&KR0704;諌不聽晃患所居之隘夜因風縦火焚)¶
　(西鄰軍營數百間眀旦召/匠廣其居蜀主亦不之問)¶
<pb:KR2o0020_WYG_077-75b>¶
　　書法(唐世宦官不書不勝書也至此而復書其書/之何此蜀所以亡也是故歐陽晃等為将軍)¶
　　(王承休為龍武指揮使綱目皆以/宦官表之然自是諸國皆書矣)¶
　　發眀(唐以宦者亡國殷監未逺而蜀人又踵其覆/轍蜀固不足道也揭而書之亦以示戒云爾)¶
冬十一月越改國號漢○吴取䖍州¶
　(吴遣劉信将兵攻䖍州譚全播拒守其城險固久之/不下信使人說譚全播取質納賂而還徐温大怒信)¶
　(子英彦典親兵温授兵三千曰汝父據上游之地将/十倍之衆不能下一城是反也汝可以此兵徃與父)¶
　(同反又使指揮使朱景瑜與之俱曰全播守卒皆農/夫饑窘踰年妻子在外重圍既解相賀而去聞大兵)¶
　(再徃必皆逃遁全播所守者空城爾徃必克之信大/懼引兵還撃䖍州先鋒始至䖍兵皆潰譚全播奔雩)¶
<pb:KR2o0020_WYG_077-76a>¶
　(都追/執之)集覽(䖍州漢之贑縣也晋立南康郡東晋置郡/城于章貢二水之間今城是也隋廢郡為)¶
　(䖍州以䖍化水為名唐因之後宋髙宗改為贑州取/質質如字注見周顯王四十一年質焉上游注見漢)¶
　(王邦元年雩都縣名屬/䖍州䖍即今之贑也)質實(䖍州注見梁簡文帝大/寳元年雩都按一統志)¶
　(漢之舊縣名屬豫章郡因雩水為名三國吴為南部/都尉治所晋屬南康郡陳徙縣治大昌村隋徙治東)¶
　(溪屬䖍州唐徙治南康古郡即今治/所宋元仍舊國朝因之改屬贑州府)¶
十二月晉王與梁軍戰于胡柳陂周徳威敗死晉王收¶
兵復戰大破梁軍¶
　(晋王欲趣大梁而梁軍扼其前堅壁不戰百餘日王/進兵拒梁軍十里而舍梁招討使賀瓌善将歩兵排)¶
<pb:KR2o0020_WYG_077-76b>¶
　(陳使謝彦章善将騎兵瓌惡其與已齊名一日治兵/于野瓌指一髙地曰此可以立柵至是晋軍適置柵)¶
　(於其上瓌疑彦章與晋通謀瓌屢欲戰彦章曰强㓂/憑陵利在速戰今深溝髙壘據其要津彼安能深入)¶
　(若輕與之戰萬一蹉跌則大事去矣瓌益疑之密譛/之于梁主因享士伏甲殺之及别将孟審澄侯温裕)¶
　(以謀叛聞審澄温裕亦騎将之良者也晋王聞之喜/曰彼将帥自相魚肉亡無日矣瓌殘虐失士卒心我)¶
　(若引軍直指其國都彼安得堅壁不動幸而一與之/戰蔑不勝矣王欲自将萬騎直趣大梁周徳威曰梁)¶
　(軍尚全輕行徼利未見其福不従毁營而進衆號十/萬瓌亦棄營而踵之至胡栁陂候者言梁兵至矣周)¶
　(徳威曰賊倍道而来未有所舍我營柵已立守備有/餘既深入敵境動湏萬全不可輕發此去大梁至近)¶
　(梁兵各念其家内懷憤&KR0557;不以方畧制之恐難得志/王宜按兵勿戰徳威請以騎兵擾之使不得息至暮)¶
<pb:KR2o0020_WYG_077-77a>¶
　(營壘未立樵㸑未具乗其疲乏可一舉滅也王曰公/何怯也即以親軍先出徳威不得已従之謂其子曰)¶
　(吾無死所矣賀壞結陳而至横亘數十里王帥銀槍/都陷其陳衝盪撃斬徃返十餘里梁馬軍都指揮使)¶
　(王彦章軍敗走濮陽晋輜重望見梁旗幟驚潰入幽/州陳幽州兵亦擾亂徳威不能制父子皆戰死梁兵)¶
　(四集勢甚盛晋王據髙丘收散兵至日中軍復振陂/中有土山賀壊引兵據之晋王謂将士曰今日得此)¶
　(山者勝吾與汝曹奪之即引騎兵先登李従珂王建/及以歩卒繼之遂奪其山日向晡賀瓌陳于山西晋)¶
　(兵望之有懼色諸将以為諸軍未盡集不若歛兵還/營詰朝復戰閻寳曰梁騎兵已入濮陽山下惟歩卒)¶
　(向晚有歸志我乘髙趣下破之必矣今深入敵境偏/師不利若復引退必為所乘諸軍未集者閫梁再克)¶
　(必不戰自潰几決勝料敵惟觀情勢情勢已得斷在/不疑王之成敗在此一戰若不決力取勝縦收餘衆)¶
<pb:KR2o0020_WYG_077-77b>¶
　(北歸河朔非王冇也李嗣眧曰賊無營壘日晚思歸/但以精騎擾之使不得夕食俟其引退追擊可破也)¶
　(我若歛兵還營彼歸整衆復来勝負未可知也王建/及擐甲横槊而進曰王但登山觀臣為王破賊王愕)¶
　(然曰非公等言吾㡬誤計嗣昭建及以騎兵大呼陷/陳諸軍繼之梁兵大敗死亡者㡬二萬人晋王還營)¶
　(聞徳威父子死哭之慟曰是吾罪也李嗣源不知王/所之或曰北渡河矣嗣源遂乗冰北渡晋王進攻濮)¶
　(陽㧞之嗣源復来見王不恱曰公以吾為死邪嗣源/頓首謝王以従珂有功但賜大鐘酒以罰之然自是)¶
　(待嗣源稍薄梁敗卒走至大梁曰晋人至矣京城大/恐梁主驅市人登城又欲奔洛陽遇夜而止敗卒至)¶
　(者不滿千人傷夷逃散各歸鄉里月餘僅能成軍胡/氏曰仲由問孔子行三軍則誰與子曰暴虎馮河死)¶
　(而無悔者吾不與也必也臨事而懼好謀而成者也/孔子所取徳威有之其所不取存勗犯焉聖人之訓)¶
<pb:KR2o0020_WYG_077-78a>¶
　(不可違如此昔光武伐尤来兵敗軍中意王没矣吴/漢曰王兄子在何憂光武不以為嫌誠以䘮敗之際)¶
　(兩不相知有如不測寧能禁人之他議晋王于是不/能容一嗣源淺量褊局固非可以席卷天下包舉宇)¶
　(内者/也)集覽(輕行徼利輕去聲不持重也徼堅堯反求/也要也尤采王莽末諸盜之號也時㓂盜)¶
　(蜂起如銅馬大槍/等號不可勝數)質實(蹉跌注見漢順帝陽嘉二年/髙丘或疑地名未詳䖏所濮)¶
　(陽郡名注見周安王五年河朔二/州名注見唐𤣥宗天寶十五載)¶
(已晋岐稱唐天祐十六年梁貞眀五年○蜀乾徳元/卯年吴宣王楊隆演武義元年○是嵗凡六國四鎮)春¶
正月晉築徳勝兩城¶
　(晋李存審于徳勝南北夹河築兩城而守/之晋王以存審為内外蕃漢馬歩総管)質實(徳勝/南北)¶
<pb:KR2o0020_WYG_077-78b>¶
　(夹河築兩城注/見龍徳元年)¶
　　書法(書徳勝何/闗要也)¶
三月晉王自領盧龍節度使¶
　(王自領盧龍節度使以李紹宏提舉軍/府事紹宏宦者也本姓馬晋王賜姓名)¶
晉以郭崇韜為中門副使¶
　(孟知祥薦教練使雁門郭崇韜能治劇王以為中門/副使崇韜倜儻有智畧臨亊敢決王寵待日隆知祥)¶
　(&KR0091;疾辭位崇/韜専典機宻)集覽(倜儻注見隋文/帝仁夀四年)質實(雁門郡名注/見秦王政三)¶
　(年郭崇/韜代人)¶
<pb:KR2o0020_WYG_077-79a>¶
夏四月吳王隆演建國改元¶
　(吴徐温自以權重而位卑說吴王隆演曰今大王與/諸将皆為節度使不相臨制請建吴國&KR0091;帝而治王)¶
　(不許嚴可求屢勸温以知詢代徐知誥知誥與駱知吾/祥謀出可求為楚州刺史可求至金陵見温說之曰)¶
　(奉唐正朔常以興復為辭今朱李方争一旦李氏有/天下吾能北面為之臣乎不若先建吴國以繫民望)¶
　(温大恱復㽞可求參総庶政至是温帥将吏藩鎮請/吴王稱帝不許复四月朔即吴國王位大赦改元建)¶
　(宗廟社稷置百官宫殿文物皆用天子禮以温為大/丞相都督中外諸軍事東海郡王知誥為左僕射參)¶
　(政事兼知内外諸軍事王令謀為内樞使/嚴可求為門下侍郎駱知祥為中書侍郎)質實(楚州/注見)¶
　(宋孝武大眀三年山陽金陵郡名注見漢獻帝興平/二年正朔注同上建安十五年朱李謂梁唐二國藩)¶
<pb:KR2o0020_WYG_077-79b>¶
　(鎮注見唐肅宗上元二年/東海注見秦二世二年郯)¶
吴越擊吳戰于狼山破之¶
　(吳越王鏐遣其子副大使傳瓘擊吴吴遣将彭彦章/陳汾拒之戰于狼山吴船乗風而進傳瓘引舟避之)¶
　(既過自後随之吴回船與戰傳瓘使順風揚灰吴人/不能開月及船舷相接傳瓘使散沙于已船而散豆)¶
　(于吴船豆為戰血所漬吴人踐之皆僵仆因縦火焚/吴船吴兵大敗彦章戰甚力陳汾按兵不救彦章自)¶
　(殺吴人誅汾籍没家貲以其/半賜彦章家稟其妻子終身)集覽(禀其妻子稟筆錦/反賜榖也漢西域)¶
　(傳須諸國稟食稟給注稟讀曰廩歐陽氏曰古/者給人以食取之于倉廩故因稱稟食稟給)質實¶
　(狼山一統志云在揚州府通州南一十八里五山/相連屬常有白狼居上或云山形如狼因以名)¶
<pb:KR2o0020_WYG_077-80a>¶
梁攻晉徳勝南城不克¶
　(賀瓌攻徳勝南城百道俱進以竹笮聮艨艟十餘艘/䝉以牛革設睥睨戰格横于河流以斷晋救兵晋王)¶
　(自引兵救之不能進遣善游者入城守将言矢石将/盡陷在頃刻晋王積金帛于軍門募能破艨艟者衆)¶
　(莫知為計李建及請選效節敢死士得三百人披鎧/操斧帥之乗舟而進将至流矢雨集建及使操斧者)¶
　(入艨艟間斧其竹笮又以木甖載薪沃油燃火于上/流縦之随以巨艦鼔譟攻之艨艟随流梁兵焚溺者)¶
　(殆半晋兵乃得/渡瓌解圍走)集覽(以竹笮聮艨艟以竹為索曰笮/笮與筰通音疾各反聮連屬也)¶
　(艨艟注見漢獻帝建安十三年蒙衝設睥睨戰格以/版作如睥睨及戰格設置于船上以禦敵也睥四詣)¶
　(反睨宜計反睥睨城上垣杜甫詩睥睨發哀柝注女/墉開箭眼以闚望城外因名睥睨也睥睨字或従土)¶
<pb:KR2o0020_WYG_077-80b>¶
　(傍格各頟反戰格即彭排也釋名彭排軍器/也按彭訓旁也亦音旁言在旁側排敵禦攻)¶
秋七月吴越攻吴常州吴人與戰破之¶
　(吴越王鏐遣錢傳瓘将兵三萬攻吴常州徐温帥諸/将拒之戰于無錫㑹温病熱不能治軍吴越攻中軍)¶
　(陳彦謙遷中軍旗鼔于左取貌類温者擐甲胄號令/軍事吴越兵敗殺其将何逢斬首萬級傳瓘遁去温)¶
　(募生獲叛将陳紹者賞錢百萬獲之紹勇而多謀温/復使之典兵初吴将曹筠亦奔吴越温厚遇其妻子)¶
　(遣間使告之曰使汝不得志而去吾之過也及是役/筠復奔吴温自數昔日不用筠言者三而不問其罪)¶
　(歸其田宅復其軍職筠内愧而卒知誥請帥歩卒二/千易吴越旗幟鎧伏躡敗卒而東襲取蘇州温曰爾)¶
　(䇿固善然吾且求息兵未暇如汝言諸将亦以為吴/越所恃者舟楫今大旱水涸此天亡之時宜盡歩騎)¶
<pb:KR2o0020_WYG_077-81a>¶
　(之勢一舉滅之温歎曰天下離亂久矣民困已極錢/公亦未易可輕若連兵不解方為諸君之憂今戰勝)¶
　(以懼之戢兵以懐之使兩地之民各安其業君臣髙/枕豈不樂哉多殺何為遂引還吴越王鏐見何逢馬)¶
　(悲不自勝故将士心附之寵姬鄭氏父犯法當死左/右為之請鏐曰豈可以一婦人亂吾法出其女而斬)¶
　(之鏐自少在軍中夜未嘗寐倦極則就圓木小枕或/枕大鈴寐熟輒欹而寤名曰警枕置粉盤于卧内有)¶
　(所記則書盤中比老不倦或寝方酣外有白事者令/侍女振紙即寤時弹銅丸于樓&KR0633;之外以警直更者)¶
　(嘗微行夜叩北城門吏不肯唘闗曰雖大王/来亦不可唘乃自他門入明日召吏厚賜之)集覽(無/錫)¶
　(縣名今陞為州屬/常州路在浙西)質實(無錫一統志云漢之縣名屬/㑹稽郡縣有山舊産錫至漢)¶
　(末錫殚故縣以無錫名新莽改曰有錫東漢復舊三/國吴廢晋復置屬毘陵郡宋齊梁陳皆屬晋陵郡隋)¶
<pb:KR2o0020_WYG_077-81b>¶
　(初省入晋陵縣後復置唐屬常州宋因/之元陞為州國朝初復為縣屬常州府)¶
晉王以馮道掌書記¶
　(中門使郭崇韜以諸将陪食者衆請省其數王怒曰/孤為效死者設食亦不得専可令軍中别擇河北帥)¶
　(孤自歸太原即召馮道草詞示衆道曰大王方平河/南定天下崇韜所言未至大過不従可矣何必以此)¶
　(驚動逺近使敵國聞之謂大王君/臣不和非所以隆威望也乃止)¶
八月梁以王瓉為招討使拒晉兵¶
　(賀瓌卒梁主以王瓉為招討使瓉為治嚴令行禁止/據晋人上游楊村夹河築壘造浮橋饋運相繼晋副)¶
　(総管李存進亦造浮橋于徳勝或曰浮梁湏竹笮鐵/牛石囷我皆無之何以能成存進以葦笮維巨艦繫)¶
<pb:KR2o0020_WYG_077-82a>¶
　(于土山巨木踰月/而成人服其智)質實(楊村未/詳䖏所)¶
呉與吴越連和¶
　(吴徐温遣使以吴王書歸無錫之俘于吴越吴越王/鏐亦遣使請和于吴自是吴國休兵息民三十餘州)¶
　(民樂業者/二十餘年)¶
冬十月晉廣徳勝北城¶
　(晋王發徒數萬廣徳勝北城日與梁人争大小百餘/戰互有勝負左射軍使石敬塘戰于河壖梁人斷其)¶
　(馬甲横衝兵馬使劉知逺以所乗馬授之自乗斷甲/馬徐行為殿梁人疑有伏不敢迫俱得免敬塘以是)¶
　(親愛之二人之先皆沙陀/人敬塘李嗣源之壻也)集覽(河壖史記河渠書注/韋昭曰壖而緣反緣)¶
<pb:KR2o0020_WYG_077-82b>¶
　(河邉地按韻書壖本作堧或作&KR1384;訓郤也郤隙地也顔師/古曰&KR1384;游也游餘也横衝軍都之號也徐行為殿徐緩)¶
　(也說文安行也殿丁練反軍居前曰唘居後曰殿又/謂之斷後此乃兵家之㝡難者也我兵既敗敵人来)¶
　(追我在後拒之非/勇敢者不能也)質實(為殿注見漢宣/帝地節四年)¶
　　書法(書徳勝何/闗要也)¶
梁克兖州殺張萬進¶
　(劉鄩圍張萬進于兖州經年城中危窘晋王方與梁/人戰河上力不能救萬進遣親將劉處譲乞師未許)¶
　(處譲于軍門截耳曰苟不得請生不如死晋王義之/将為出兵㑹鄩已屠兖州族張萬進乃止以䖏譲為)¶
　(驍衛/将軍)質實(兖州注見漢/帝興平二年)¶
<pb:KR2o0020_WYG_077-83a>¶
　十二月梁王瓉與晉王戰敗績梁以戴思逺代之¶
　　(晋王與王瓉戰于河南瓉先勝獲晋將石君立等既/而大敗失亡萬計梁主聞石君立勇繫于獄而使人)¶
　　(誘之君立曰我晋之敗将而為用于梁雖竭誠效死/誰則信之人各有君何忍反為仇讐用哉梁主猶惜)¶
　　(之晋王乗勝㧞濮陽梁主召瓉還以戴/思逺代為招討使屯河上以拒晋人)¶
　吳團結民兵¶
　　(吴禁民私蓄兵器盜賊益繁御史臺主簿盧樞言今/四方分爭宜教民戰且善人畏法禁而姦民弄干戈)¶
　　(是欲偃武而反招盜也宜團結/民兵使之習戰自衛鄉里従之)質實(干戈釋名云干/楯也戈㦸也王)¶
　　(子年拾遺記曰庖犧造干戈以飾武此干戈之始也/則兵為起于太昊矣吕氏春秋云蚩尤造五兵盖其)¶
<pb:KR2o0020_WYG_077-83b>¶
　　(一/也)¶
　¶
　¶
　¶
　¶
　¶
　¶
御批資治通鑑綱目卷五十四¶
